[
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "路入清溪一带桥，满汀红紫半零凋。",
            "数峰髧鬌山堆髻，百态妖娆柳飐腰。",
            "联辔踏花嘶宝马，当垆换酒解金貂。",
            "堂堂无计留春住，望断天涯去路迢。"
        ],
        "notes": "",
        "id": "4491d91c2c0ddc44776a48ea6ced1563"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "绿暗红稀四月天，榆钱铺径撒青毡。",
            "雨肥渴动羹梅兴，风暖香传餠麦鲜。",
            "解愠更无琴可续，纳凉徒有句堪联。",
            "看看河朔相追逐，避暑忘形到酒边。"
        ],
        "notes": "",
        "id": "32af296033c6e2d56d709efe285bc419"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "千林摇落窍号风，怒激秋涛气势雄。",
            "远水兼天拖练白，晓风委地染丹红。"
        ],
        "notes": "",
        "id": "34f8b7a1a8410af9d1b781cb0d0bfdcb"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "暑",
        "preface": "",
        "paragraphs": [
            "强学刘叉赋雪车，更陪河朔饮流霞。",
            "漱泉枕石闲终日，满口水晶寒嚼瓜。"
        ],
        "notes": "",
        "id": "26549be8b3b942ce0abfb899569130ab"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "书堂遇雨",
        "preface": "",
        "paragraphs": [
            "急风吹不散，肤寸起云层。",
            "覆手檐如泻，寒心霤莫承。",
            "雷轰天上鼓，电掣眼前灯。",
            "掩卷兴深省，书声息口滕。"
        ],
        "notes": "",
        "id": "f73ca1cfb9b730bfb0a0a636c8759850"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "云雪商量未了天，模糊远近色相兼。",
            "白呵冻手拈诗笔，青向谁家认酒帘。",
            "散乱飞花刀旋剪，须臾平地尺谁添。",
            "也知表沴并呈瑞，深浅阶前自可占。"
        ],
        "notes": "",
        "id": "7c7ef1888c409f601deb1b19352b69e5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "鶑声日沸笙歌奏，富贵春光别一家。",
            "惟有不如归去好，夜深和月在梨花。"
        ],
        "notes": "",
        "id": "81de8a257bd10887cae5b4f042bd12cd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和容膝",
        "preface": "",
        "paragraphs": [
            "□□□常裕，看书日易消。",
            "乾坤同广大，风雨任飘摇。",
            "坐□□穿榻，安然免折腰。",
            "奴颜羞俗辈，华屋插云遥。"
        ],
        "notes": "",
        "id": "5e79a6bc3c7530781833126f39425de6"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和头巾",
        "preface": "",
        "paragraphs": [
            "休言抱道更怀才，大叫天门云欲排。",
            "独自一冠犹屡变，事几何以御方来。"
        ],
        "notes": "",
        "id": "785a2b9b47e5bc31f2423187311c68d7"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和纸帐",
        "preface": "",
        "paragraphs": [
            "拟回暖律到寒襟，落价休论直几缗。",
            "已唤楮生同一榻，肯容小女动纤尘。",
            "窗横梅影眠和月，路入梨云梦著人。",
            "欲效负暄献天子，暖烘烘地一笼春。"
        ],
        "notes": "",
        "id": "d80dabf96c298fd74b25817a3462deb5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和纸衾",
        "preface": "",
        "paragraphs": [
            "楮缣泻出谷纹花，全幅如抛织女梭。",
            "春向腊前回孟季，寒催暑往任羲娥。",
            "洛中曾记纸增价，枕上想无诗作魔。",
            "任待冻云天欲雪，蒙头不信得知么。"
        ],
        "notes": "",
        "id": "6d2b1b68f75ce049b8f1f209e8ae4dc0"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和早春楮衾",
        "preface": "",
        "paragraphs": [
            "楮衾重盖得春多，贵习都忘纨与罗。",
            "一枕雷声齁鼻息，想应梦不到娇娥。"
        ],
        "notes": "",
        "id": "be038f11a9272d3ecb226ae6a8da0f2d"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和邻女搔绵吟",
        "preface": "",
        "paragraphs": [
            "门外数声风动竹，知是客来憇舆辐。",
            "嫣然一笑为谁开，眼前喜见人如玉。",
            "奚奴侧背□锦囊，共看娇容理蟹筐。",
            "可堪清晓正凝霜，冰筯入手生寒芒。",
            "袜尘微动缫车索，三尺龙孙横左握。",
            "初方一缕渐如纶，衮衮不断巧绵络。",
            "沿淮土旷人更稀，未冬寒风已透帏。",
            "闲田不种木棉树，卒岁可怜无褐衣。",
            "岭南弥望无处著，堪与梨云同寞寞。",
            "收来比屋机杼鸣，谁复号寒叹落魄。"
        ],
        "notes": "",
        "id": "9f5eb0e82001215e6dc0b9a54801471f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和酒歌",
        "preface": "",
        "paragraphs": [
            "安得镜湖分一曲，宁可不受千钟禄。",
            "百年三万六千场，认取醉乡去路熟。",
            "猖狂莫学少年时，身心早已偃鼓旗。",
            "速营糟丘防老境，无行不与酒相随。",
            "忘形孰主又孰客，江上清风山间月。",
            "把杯对影又即吾，我与风月难一阙。",
            "兴来更涉小小园，壶中胜赏真有天。",
            "酒池不怕深似海，探春日日掉𦨻舡。",
            "愁肠任待纷千缕，一醉不知手欲舞。",
            "转悲成欢瞬息间，功用神圣捷如许。",
            "困来不管玉颓山，只恐朝酲欲析难。",
            "凭虚直向昆仑上，坐看惊涛飞去帆。"
        ],
        "notes": "",
        "id": "73b0d43292094548434475d71e7e92d9"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和谢仵判院惠米",
        "preface": "",
        "paragraphs": [
            "忧辱都非言行招，孤忠自莫胜群嚣。",
            "已甘逆旅长糊口，无复有言能副腰。",
            "一士岂无关国论，九重亦合采民谣。",
            "莫教流落江湖上，笑酌天浆独举瓢。"
        ],
        "notes": "",
        "id": "535d4056477a60c68ef400d6d28aefe7"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和酒禁",
        "preface": "",
        "paragraphs": [
            "井田未坏军民一，去古堪嗟此意衰。",
            "守望扶持无复有，一杯也自立藩篱。"
        ],
        "notes": "",
        "id": "e57e41984aca9f7618164a97c6de7457"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和酒醒",
        "preface": "",
        "paragraphs": [
            "温柔乡里唤春回，低唱樽前肉作台。",
            "判取明朝都醉杀，解酲一笑有人开。"
        ],
        "notes": "",
        "id": "8b21ee5823a549d12466d1f4d4c07374"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和拜茶",
        "preface": "",
        "paragraphs": [
            "地灵分异产，人力果何功。",
            "护想森神物，余应处下风。",
            "叶初缄嫩绿，色敢带昏红。",
            "珍重春前雪，殷勤奉帝宫。"
        ],
        "notes": "",
        "id": "b3cf456226d046ae9ed7e1660f064ab1"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和思故人  其一",
        "preface": "",
        "paragraphs": [
            "踪迹江湖任所之，雄文到处写明玑。",
            "诗书未得一儿用，豪杰空令众誉归。",
            "千里云山飞不到，寸心日夜𢛼如饥。",
            "几番清梦随蝴蝶，一觉回来又已非。"
        ],
        "notes": "",
        "id": "7b71ee5c833260be497221d6d4a853d5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和思故人  其二",
        "preface": "",
        "paragraphs": [
            "握手论怀屡合并，自居谪籍玷时名。",
            "剡溪无路访安道，北海何人知子卿。",
            "千里凭诗驰意马，一樽頼酒破愁城。",
            "秋风若有南来鴈，未忘故人烦寄声。"
        ],
        "notes": "",
        "id": "40eb8c62ee7670f714c360720621fea6"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和忆弟妹",
        "preface": "",
        "paragraphs": [
            "行行吊影建溪南，举眼何人共急难。",
            "同气蜂飞缘蜜剖，群奸蚋聚为醯酸。",
            "荆山那得枝长合，豆泣堪伤肉自剜。",
            "杜老固知怀弟妹，醉愁想更忆长安。"
        ],
        "notes": "",
        "id": "5427c580b467a4b58bf0a448dbd9ec40"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和不祷",
        "preface": "",
        "paragraphs": [
            "艰难险阻谩曾经，有惠终输有福人。",
            "邈尔大钧休致问，澹然方寸自能神。",
            "早知造物难侥幸，何似虚怀任屈伸。",
            "但看四时周复始，几曾雪后不回春。"
        ],
        "notes": "",
        "id": "0516a1b1b339bb1e5a611c151cb32d8c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和青楼赠别",
        "preface": "",
        "paragraphs": [
            "凭高座久渐生寒，远水明楼夜正残。",
            "月色照人人似月，倚栏一曲为谁弹。"
        ],
        "notes": "",
        "id": "ce90946b1e2422bb5fc467b8ef02ae2a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄卢进士",
        "preface": "",
        "paragraphs": [
            "珊瑚文采烂银钩，挟策相期汗漫游。",
            "世路商盘更周诰，旅亭楚尾望吴头。",
            "新诗聊写别来况，过鴈俄惊客里秋。",
            "魂梦也知飞不到，夜长赢得数更筹。"
        ],
        "notes": "",
        "id": "375979cb3a53a45bb751da9bce10e758"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄大庚郭县尉",
        "preface": "",
        "paragraphs": [
            "缠腰跨飞鹤，不须上扬州。",
            "直欲抟扶摇，相从汗漫游。",
            "得意广寒宫，阔步玉京楼。",
            "迤逦叫阊阖，借阶献前筹。",
            "骐骥千里志，縻首成淹留。",
            "少年灯火眼，眵昏岁几周。",
            "汉庭赊策对，唐匦空书投。",
            "抗言不畏避，视死等嬉游。",
            "想应初堕地，早已气食牛。",
            "慨然大勇闻，肯以小怯羞。",
            "一第真分内，谈笑期封侯。",
            "可惜刚比铁，不能曲如钩。",
            "转喉成触讳，身作治世囚。",
            "祸福若自取，行止非人由。",
            "飘零靡底定，踪迹萍梗犹。",
            "虽然遇坎止，未始随波流。",
            "相看得同志，有酒共解忧。",
            "议论发耿耿，正谊不利谋。",
            "仕路几阅人，来往一置邮。",
            "直须早回首，谁能沉复浮。",
            "管见颇自是，君其首肯不。",
            "江上与山间，风月无人收。",
            "不妨为管领，巾车更孤舟。",
            "但得免忧辱，外此复何求。"
        ],
        "notes": "",
        "id": "f216671cde493216dbaaa63d3a9a7f9a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其一",
        "preface": "",
        "paragraphs": [
            "望君如在碧云间，逸驾飘飘不可攀。",
            "何日得陪鸡犬去，仙泉好共饮丹蛮。"
        ],
        "notes": "",
        "id": "26478f50c5f43a0696df5e2588463818"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其二",
        "preface": "",
        "paragraphs": [
            "便教老眼怎昏花，书债如何也不赊。",
            "更有一般春枕梦，合眸便到故人家。"
        ],
        "notes": "",
        "id": "4243cc722ff28b11a4ee7fcf3de2e0a5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其三",
        "preface": "",
        "paragraphs": [
            "宝笈琼函世不传，感君重诺订金千。",
            "相应未值南来鴈，谓戏前言断不然。"
        ],
        "notes": "",
        "id": "c77e75b47afc3924c8e75809b624e2b4"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其四",
        "preface": "",
        "paragraphs": [
            "古壁伤情忆旧题，连天芳草望空迷。",
            "沉吟此意向谁说，合尽碧云日又西。"
        ],
        "notes": "",
        "id": "51fdbc16f313c76b2c4def5ab9ac111e"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其五",
        "preface": "",
        "paragraphs": [
            "发于事业见于词，君昔相期舍我谁。",
            "何事至今犹一旅，几回无语发深思。"
        ],
        "notes": "",
        "id": "ec2a273bc75938180d47d72aa4cc66e0"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其六",
        "preface": "",
        "paragraphs": [
            "琴樽畴昔记追随，富贵休教贫贱离。",
            "一日相思时十二，无书独可可无诗。"
        ],
        "notes": "",
        "id": "a313fd1e3c9cda3db3b8304cb0de9c1e"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其七",
        "preface": "",
        "paragraphs": [
            "好问君王觅镜湖，含丹照白伴潇疎。",
            "玄中得趣浑闲事，只恐故人难得书。"
        ],
        "notes": "",
        "id": "eef4ceadea50539f31df9426a2195422"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄仵判院八首  其八",
        "preface": "",
        "paragraphs": [
            "囷踬真成失水螭，震雷惊起在何时。",
            "而今且向书窗下，夜对寒灯读楚词。"
        ],
        "notes": "",
        "id": "f7ed4fdd0a52d0c3c4164ea9f848920a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄宗上人",
        "preface": "",
        "paragraphs": [
            "早欲投闲林下坐，苦无度牒与袈裟。",
            "在家傥若谢灵运，薄酒须知也胜茶。"
        ],
        "notes": "",
        "id": "c29e5bd240e961781cbe63dc4d0fb1a8"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄王清之",
        "preface": "",
        "paragraphs": [
            "奔驰造物实为之，何日连镳共赋归。",
            "有梦凭谁为递到，举头恨肉不能飞。",
            "公门胡靳栽桃李，治世谁甘采蕨薇。",
            "忍死初心终不负，愿驱风鹤捷淮淝。"
        ],
        "notes": "",
        "id": "4e2d5d8fde0b2f914d49ad7409ba20fc"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄陈士元",
        "preface": "",
        "paragraphs": [
            "开禧一失晚方收，在位诸公似拙谋。",
            "逞志真成穷鸭绿，悯寒谁识遣貂裘。",
            "王恢首事徒开衅，广利邀功要觅侯。",
            "多少英雄窗下坐，沉吟无语暗搔头。"
        ],
        "notes": "",
        "id": "28523d70398371b66db7dea61b7ac107"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄范茂卿",
        "preface": "",
        "paragraphs": [
            "拣芽雀舌乍辞枝，小杓分江欲试时。",
            "孤闷不知消几椀，睡魔立使竖降旗。",
            "何人紫色分金餠，入口清泉生玉池。",
            "搜搅胸中书传起，谁能扪腹不吟诗。"
        ],
        "notes": "",
        "id": "a7d99f8312e7380389035c02467248d2"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄两庠同舍",
        "preface": "",
        "paragraphs": [
            "早欲排云扣帝阍，可怜驹隙过青春。",
            "文章未必劣班马，人物直疑分广闽。",
            "夜对短檠空抱恨，日愁破甑暗生尘。",
            "山间江上风和月，令眼傍观却笑人。"
        ],
        "notes": "",
        "id": "d9df11b2bfb37e8a9bb193bfda0a7475"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄江子岗",
        "preface": "",
        "paragraphs": [
            "间关踏尽几重岗，去国悠悠路更长。",
            "别后三秋惊岁月，潇然一旅惯风霜。",
            "属厌茶味能消闷，搜搅书肠觉有香。",
            "过鴈怀人空矫首，草书未暇事应忙。"
        ],
        "notes": "",
        "id": "d605f863add21a628f8e1c6fed67bd68"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄王士贵",
        "preface": "",
        "paragraphs": [
            "又逢南浦草生春，独咏江东日暮云。",
            "樽俎从容成感旧，鼎茵安否莫知君。",
            "寸心终夕驰千里，一见他时胜百闻。",
            "欲到小峰身不羽，此情脉脉倩诗云。"
        ],
        "notes": "",
        "id": "8801b5b6bc1300a17705cbff31f64492"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄王五四将仕  其一",
        "preface": "",
        "paragraphs": [
            "书诈谁知诬子孟，奏陈直欲动山涛。",
            "下机终不疑曾子，二主其明真察毫。"
        ],
        "notes": "",
        "id": "2c2259928a6383364aa779a60da0ad27"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄王五四将仕  其二",
        "preface": "",
        "paragraphs": [
            "帝业未成三尺剑，老人先授一编书。",
            "遭时若与留侯异，蓑笠江湖亦可渔。"
        ],
        "notes": "",
        "id": "831d874f386cc6c5d14be790cfeed05a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄敬甫叶兄",
        "preface": "",
        "paragraphs": [
            "读史感忠义，掩卷暗夺魄。",
            "痛哭治安书，骨梗贤良策。",
            "表表汉唐间，相望继履舄。",
            "古今立人朝，委质几千百。",
            "谁能抗切直，反或事便僻。",
            "居然习成风，未易一二责。",
            "间气萃贾刘，言可行蛮貊。",
            "首足叹倒悬，夷夏正疆埸。",
            "建侯选左右，一一为区画。",
            "耻欲洗元和，长鸣奋羽翮。",
            "惧稔萧墙祸，抗论不容释。",
            "迨今忠谠言，日星辉简册。",
            "不间加奖纳，方且被放谪。",
            "身或死异土，雾雨暗孤驿。",
            "时君听未洪，天公眼亦白。",
            "三叹动耿耿，一笑空哑哑。",
            "慷慨士岂无，君门九重隔。",
            "自惟幼所学，早已声猷藉。",
            "几载事辛勤，半生困行役。",
            "杨朱正泣歧，宣室未前席。",
            "抑鬰叹不平，拟吊湘水碧。",
            "堪叹失东隅，谁能走南陌。",
            "只恐搜遗贤，诏且下旦夕。",
            "看看辞雾隠，廪廪升云圛。",
            "抟风九万里，参天二千尺。",
            "不容豹管窥，岂复鱼肆索。",
            "熟道试驱驰，初心粗慰怿。",
            "为国知自效，于己未敢益。",
            "夷险随所遭，难易本何择。",
            "期使犬戎清，愿放鲂尾赤。",
            "君父戴天仇，生死两不易。",
            "收还旧物归，岂学孤注掷。",
            "寿域开远迩，阳春布德泽。",
            "却当访赤松，不必效许伯。",
            "扁舟五湖间，回首谢戋帛。",
            "明哲保此身，时论免扞格。",
            "江上与山间，风月几万石。",
            "管领得自由，超然傲今昔。",
            "荣达付无心，俯仰任陈迹。",
            "作诗寄此怀，想非暗投璧。"
        ],
        "notes": "",
        "id": "954ae31a2a480efd507c56b52ec8a94c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄赵及父",
        "preface": "",
        "paragraphs": [
            "德裕南征基奉册，淮阴晚节北登坛。",
            "何如流落长沙后，犹自拳拳策治安。"
        ],
        "notes": "",
        "id": "9b94f95118a6574c54a5037b960935f8"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄小王徐子晋",
        "preface": "",
        "paragraphs": [
            "南溟未击水三千，涸辙心难一息安。",
            "拟向伊吾驰马武，并于易水吊燕丹。",
            "拳拳空自鼓齐瑟，落落真成适越冠。",
            "半世辛勤成底事，星星鬓发渐成皤。"
        ],
        "notes": "",
        "id": "a9a6e93dff174de67f75145566462515"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄王谓夫",
        "preface": "",
        "paragraphs": [
            "才智当于缓急观，孤忠岂愿效逢干。",
            "几多长技当施错，千万和谋莫主韩。",
            "便好多方收俊杰，忍教左衽溷衣冠。",
            "直须扫穴犁庭后，放马山阳脚始酸。"
        ],
        "notes": "",
        "id": "4c90612abc81233a5c9c0c2f6597ccbd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄刘浩然",
        "preface": "",
        "paragraphs": [
            "缘空宝镜一轮新，何处纤云更敢侵。",
            "四望孤城连远塞，几声哀杵间寒砧。",
            "月明飞鹊无依地，夜静征鸿有过音。",
            "报国寸心空耿耿，可怜鬓发已侵寻。"
        ],
        "notes": "",
        "id": "e3d46ae7c1e8eb8a27f1280b5ae5094f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄苕溪故人",
        "preface": "",
        "paragraphs": [
            "抟砂聚散易西东，览镜颜非旧日红。",
            "千里鴈邮成杳杳，百年驹隙去匆匆。",
            "暮云杜忆谪仙子，夜雪王思安道公。",
            "蚕室史迁非有罪，从来文士例多穷。"
        ],
        "notes": "",
        "id": "899d6f687edb6e8762d20aa74e6a430f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄西山  其一",
        "preface": "",
        "paragraphs": [
            "寥寥千古一西山，望著令人脚便酸。",
            "充腹野薇当日事，照人清节至今寒。",
            "未闻治世饥而死，留与凌烟画出看。",
            "厚卫生经非浪语，欲安家国在身安。"
        ],
        "notes": "",
        "id": "1cd0293c9a8ba104518df71e0036d551"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄西山  其二",
        "preface": "",
        "paragraphs": [
            "残胡妄欲肆穿窬，愤激英雄起草庐。",
            "广也数奇穷亦命，括之一败罪非书。",
            "梦魂北阙常倾霍，饿死西山未分蔬。",
            "奋志鹰扬正吾事，谁能闲立作舂锄。"
        ],
        "notes": "",
        "id": "dd55a85b81e726d42362d8fad60d969a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寄赵德夫",
        "preface": "",
        "paragraphs": [
            "学行何必过邯郸，匍匐归来指谩弹。",
            "万事不如安分好，人心何事险于滩。"
        ],
        "notes": "",
        "id": "8429a2217bef68ca970a4d9760de7b9c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和忧世寄清溪友人",
        "preface": "",
        "paragraphs": [
            "少年奋笔若挥戈，兵甲胸中数万罗。",
            "一片忠肝明贯日，十分辩口势悬河。",
            "肯同郭璞递投策，莫学楚舆狂作歌。",
            "四海苍生望霖雨，看看离毕致滂沱。"
        ],
        "notes": "",
        "id": "768325656269a216bf4e35f39c3b6503"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和巧松  其一",
        "preface": "",
        "paragraphs": [
            "肯将生意待春回，尺寸灵根破雪栽。",
            "爱护成阴十年后，漫山仿佛鲁祖来。"
        ],
        "notes": "",
        "id": "be3af7a58befa9fcf7c5ffea5b7746fd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和巧松  其二",
        "preface": "",
        "paragraphs": [
            "何人厦屋诧渠渠，路入松关阴满衢。",
            "都把万间庇寒士，又分余荫憇征夫。"
        ],
        "notes": "",
        "id": "49f73b033e482d8cd80bdc6e24283037"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和巧松  其三",
        "preface": "",
        "paragraphs": [
            "秦人无故起阿房，赤立千林赭众冈。",
            "更觅长生游海上，不将松实作津梁。"
        ],
        "notes": "",
        "id": "5556219b2a2c9e2938a19c036463a18a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和杨花  其一",
        "preface": "",
        "paragraphs": [
            "枝头的皪耀珠光，蝶使蜂媒未许忙。",
            "识赏何人曾眼白，形容无语可雌黄。",
            "溪桥月下疎横影，玉垄风前暗度香。",
            "今古骚人吟不尽，奚奴空背锦为囊。"
        ],
        "notes": "",
        "id": "00161366c49ea0fd3e9352d572be0755"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和杨花  其二",
        "preface": "",
        "paragraphs": [
            "禀受天香兼国色，一枝漏却春信息。",
            "断桥寂莫黄昏时，何人前村雪里归。",
            "五出六出夸两样，只将一眼为识赏。",
            "相看如昨不世情，超然风度不与京。",
            "有时冷浸月华白，不学寿阳点宫额。",
            "四时留得伴眼前，不妨长作陇头客。"
        ],
        "notes": "",
        "id": "b8bce640a5c3977f741b2aa30727cf5d"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和桃花  其一",
        "preface": "",
        "paragraphs": [
            "一抹残红散绮霞，因风吹恨落谁家。",
            "那堪移向瑶池种，留得千年看实花。"
        ],
        "notes": "",
        "id": "aca4cd4386c4a89d0da07e3da3983f5e"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和桃花  其二",
        "preface": "",
        "paragraphs": [
            "万锺莫动孟轲喜，箪食难生颜子愁。",
            "醴酒当年如□□，□□□□□□□。"
        ],
        "notes": "",
        "id": "802d4d860421672112192fc74adfdaba"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和桃花  其三",
        "preface": "",
        "paragraphs": [
            "红雨随风散落霞，行人几误武陵家。",
            "牧童若向青帘见，应认枝头作杏花。"
        ],
        "notes": "",
        "id": "10e861258c02731362a996abb5573d4c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和藕花",
        "preface": "",
        "paragraphs": [
            "小池清晓试芒鞋，水国真仙簇仗来。",
            "微动袜尘移稳步，半酣卯酒晕娇腮。",
            "千重倚盖随风漾，一笑倾城特地开。",
            "口不能言犹可咏，那堪解语肯心灰。"
        ],
        "notes": "",
        "id": "10b35e2b05abe8185638fd181b9e5b46"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和琴",
        "preface": "",
        "paragraphs": [
            "四时那得如秋清，夜静无人琴有声。",
            "月华如水不动尘，无端耳畔寒蛩鸣。"
        ],
        "notes": "",
        "id": "03ebbe36f5717a4297b28a5c23d09bc9"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和套筒",
        "preface": "",
        "paragraphs": [
            "长鸣谁敢扼吾咽，掉臂天门不受牵。",
            "岂是转喉能触讳，自缘贼柳欲为圈。",
            "几回怒起横长剑，何日归来老数椽。",
            "林下也休惊曲木，一般安分赛当钱。"
        ],
        "notes": "",
        "id": "7a4c9271f0002d99dcc19afd7a5c4c7c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和车制",
        "preface": "",
        "paragraphs": [
            "木牛新意出南阳，万里飞刍不绝粮。",
            "故智莫能遵此日，却将独辐献岩廊。"
        ],
        "notes": "",
        "id": "01e92d7eabee379338192c8ed0728bb8"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和午枕  其一",
        "preface": "",
        "paragraphs": [
            "遣怀无日不持杯，何事愁肠未肯开。",
            "堪叹人生真似梦，黄粱不梦又蒿莱。"
        ],
        "notes": "",
        "id": "82cffa9477249873873b011191995d05"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和午枕  其二",
        "preface": "",
        "paragraphs": [
            "春酲未析眼慵开，困卧藤床隠腹雷。",
            "陪笑不容掀幌问，一鸡啼午自惊回。"
        ],
        "notes": "",
        "id": "751c4dde1e6cfa25d25512bf56257620"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和浦城买舟  其一",
        "preface": "",
        "paragraphs": [
            "倦客逢萸节，生涯寄叶舟。",
            "穷途危不顾，飞棹去难留。",
            "旧菊重阳日，寒芦两岸秋。",
            "多情惟破帽，犹恐老人头。"
        ],
        "notes": "",
        "id": "e5cb134120779ffedaf0c4a3314230e6"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和浦城买舟  其二",
        "preface": "",
        "paragraphs": [
            "丈夫傥知命，身肯委虚舟。",
            "不为君亲重，徙知道路忧。",
            "危机甘失脚，苦海莫回头。",
            "接迹岩墙下，滔滔皆若流。"
        ],
        "notes": "",
        "id": "55e068be52a8ad64ce9fb62bb8a87774"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和武兴解舟",
        "preface": "",
        "paragraphs": [
            "寂寞黄昏古渡头，凄然秋思满汀洲。",
            "卧薪要复中原地，载荻先烧强虏舟。",
            "席胜长驱如朽拉，老师何苦更迍留。",
            "义旗直指兵无血，剩活千人世世侯。"
        ],
        "notes": "",
        "id": "49da0c99026060afd2f79cebdcb1a948"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和江上双舟催发",
        "preface": "",
        "paragraphs": [
            "沧茫万顷不计阔，仙槎曾泛天宫阙。",
            "至今风浪卷长空，破浪飞帆何处发。",
            "落鹰飞兔注急湍，千丈皑皑涌雪山。",
            "相忘鸥鹭惯舟楫，荡漾随流下小滩。",
            "晚来两两帆相续，牙樯拄定孤轮玉。",
            "寒冰冷浸一江秋，分明写出潇湘轴。"
        ],
        "notes": "",
        "id": "b794b33836d64bba7b9c5f10ff797f66"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和枕上吟",
        "preface": "",
        "paragraphs": [
            "梦回客枕觉衾寒，展转忧思不一端。",
            "呜咽数声传晓角，便教铁石也心酸。"
        ],
        "notes": "",
        "id": "dbef496f811eb3906e23e11c3eb62abd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和饮仙阁",
        "preface": "",
        "paragraphs": [
            "沧波万顷涵秋绿，曲和泰山酿醽醁。",
            "相逢一醉谁能辞，纷纷麈谈霏屑玉。",
            "主人名阁意寓言，不饮俗客只饮仙。",
            "眼前具足吞云梦，气象豁达无颇偏。",
            "一时价高洛阳纸，迭唱更酬萃朱紫。",
            "好风吹月入酒巵，志气飘逸神爽飞。",
            "悠然清兴正未艾，晨光峰头忽熹微。"
        ],
        "notes": "",
        "id": "3505bc5681826ea3f9bd70694a94ef89"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和倪尚书生祠",
        "preface": "",
        "paragraphs": [
            "风流酝藉绝绚都，炼得身形似鹤癯。",
            "要为阎闾伸鬰抑，促教松菊就荒芜。",
            "贪残安得市中虎，恩爱由遗屋上乌。",
            "不识在朝共尔位，用心皆似若人无。"
        ],
        "notes": "",
        "id": "b40b86bcab17d3518cee8e664882de98"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和感应王祠",
        "preface": "",
        "paragraphs": [
            "无端治世苦幽囚，千古空贻善类羞。",
            "格是爱君身敢恤，势须苦口疾方瘳。",
            "明祠傥鉴长非罪，异日焉知广不侯。",
            "一片忠肝明白甚，可怜无计彻凝旒。"
        ],
        "notes": "",
        "id": "e9a36672012bb03afcdeed371271cdc2"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题富沙庙",
        "preface": "",
        "paragraphs": [
            "瞬息鳞鳞万瓦空，伊谁叱驭半空中。",
            "鬰攸饮气收残焰，群祀甘心处下风。",
            "坤转干旋神有□，离居坎上水无功。",
            "乞灵何日趋祠下，借助青霄作凤冲。"
        ],
        "notes": "",
        "id": "ad973c9f04055136edbf4eed4dc3dc17"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题泽民庙",
        "preface": "",
        "paragraphs": [
            "落霞晴云淡白黎，何人清梦遶山谿。",
            "邯郸枕上占炊黍，审雨堂中慰望霓。",
            "血食不随今古变，洪休直与国家齐。",
            "乞灵仆仆纷行客，得意都忘筌与蹄。"
        ],
        "notes": "",
        "id": "ea112354604db9c2f33b550f3fcd0dc9"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和祷富沙",
        "preface": "",
        "paragraphs": [
            "也知铜玉宁无璞，自是蒙金合以沙。",
            "俛首何辜联盗械，脱身无路觅仙槎。",
            "怀珍空自经三献，受用何尝得五车。",
            "事业万分浑杳一，可怜早已发生华。"
        ],
        "notes": "",
        "id": "3276cf71797034f80e704b718ff9b6ec"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和采石",
        "preface": "",
        "paragraphs": [
            "平生李白几诗歌，传载存亡事不讹。",
            "捉月浪传何所据，欲将遗恨比湘娥。"
        ],
        "notes": "",
        "id": "7fca43d46c6d7cb2586c5d4a042e940f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其一",
        "preface": "",
        "paragraphs": [
            "落日看看宿暮鸦，谯楼画角动梅花。",
            "今宵酒兴知何处，隠隠歌声不一家。"
        ],
        "notes": "",
        "id": "9ef191b8cf66457e27b2630f1ea04f62"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其二",
        "preface": "",
        "paragraphs": [
            "拚醉秦楼头强扶，樽空还更问当罏。",
            "兴阑梦觉明朝路，山色烟中半有无。"
        ],
        "notes": "",
        "id": "e28ed0d1e23ab8819eec487196a7f013"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其三",
        "preface": "",
        "paragraphs": [
            "醉来援笔壁飞鸦，他日还能罩碧纱。",
            "却喜樽前低笑道，长安何处没闲花。"
        ],
        "notes": "",
        "id": "589a9c38692f19316433a4f417e659a7"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其四",
        "preface": "",
        "paragraphs": [
            "杯行火急正相催，一醉难酬一笑开。",
            "夜静酒阑清不奈，好风吹月入樽来。"
        ],
        "notes": "",
        "id": "c022953ccc0d21a75334699176783830"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其五",
        "preface": "",
        "paragraphs": [
            "相逢逆旅若为亲，一掬乡心满面尘。",
            "忽听瑶台歌四起，顿令欢意可回嗔。"
        ],
        "notes": "",
        "id": "f49d0fdc9b84f8a38135c56ad6a80fa8"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其六",
        "preface": "",
        "paragraphs": [
            "婥约精神解语花，娥娥不受点云遮。",
            "相看醉后还能醒，驱遣睡魔那用茶。"
        ],
        "notes": "",
        "id": "57e4da3e8d3bdc426d6012b064b01b99"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其七",
        "preface": "",
        "paragraphs": [
            "歌声娇带晓鶑啼，何处糟糠更有妻。",
            "脉脉寸心和酒闷，明朝还恐两东西。"
        ],
        "notes": "",
        "id": "422579345aeba1990b965c5653a4b44f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其八",
        "preface": "",
        "paragraphs": [
            "新诗曾寄紫云娘，异日相逢尚未忘。",
            "料想怱怱恨离别，愁肠万缕系垂杨。"
        ],
        "notes": "",
        "id": "b782755b41a6b79e7622eb35a2b9c2f5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其九",
        "preface": "",
        "paragraphs": [
            "离愁别恨满沧洲，匹马匆匆去莫留。",
            "山尽回头人不见，齐云何日贮高楼。"
        ],
        "notes": "",
        "id": "b88be436725c5f832e631815ed1ae0ca"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和新市杂咏  其一〇",
        "preface": "",
        "paragraphs": [
            "弦管楼台十万家，暮云落日映残霞。",
            "可曾一夜不携酒，占断四时长是花。"
        ],
        "notes": "",
        "id": "2bc404398325e977d797c603c4b52661"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和三衢道中",
        "preface": "",
        "paragraphs": [
            "飘飘兴动酒家帘，身世都拚醉大千。",
            "愁逐梦魂回夜半，思随诗句到天边。",
            "再兴炎祚诸公力，一线桐江万古贤。",
            "何日洗心来伴此，不须别办买山钱。"
        ],
        "notes": "",
        "id": "cd02e6615a6002eb5fc1f6945a685309"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和寿昌道中",
        "preface": "",
        "paragraphs": [
            "债甘偿道路，脚惯踏江村。",
            "蓦地心生愧，何人日掩门。",
            "安贫居陋巷，无事对清樽。",
            "我亦动思静，此怀与谁论。"
        ],
        "notes": "",
        "id": "2f2fa677b558494408dc6c2c0d859039"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和当涂道中",
        "preface": "",
        "paragraphs": [
            "至今修竹下，陈迹忆山阴。",
            "去去人如水，行行杖挂金。",
            "柳丝偏惹恨，禽语更关心。",
            "对景愁千斛，无言酒懒斟。"
        ],
        "notes": "",
        "id": "473c352e9124d3dc54324429d9f09305"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和平政桥",
        "preface": "",
        "paragraphs": [
            "潮之距京数千里，长短邮亭几屈指。",
            "脚踏富沙路恰分，山傍云飞峰乱起。",
            "低头万里瞰长江，如羊很石争跳梁。",
            "篙师骈首帽裹黄，舟行如飞电掣光。",
            "褰裳浅不比涉洧，舍安就危岂得计。",
            "何人鞭石压涛惊，巨川不假舟楫济。",
            "俶谋计直凡几缗，千柱津梁谈笑成。",
            "遂令深谷化平陆，飞翚直上凌空青。",
            "行尽吴头并楚尾，多少风光经眼底。",
            "胜绝未有如此桥，虹光映水洞表里。",
            "春来雨涨添洪波，波底森森剑戟罗。",
            "群鱼拨剌惯砰磕，跃水欲作龙腾梭。",
            "未寒石卷浪花雪，清晓日浴金盘赤。",
            "更如鏖战万鼓鸣，俯观颜容变行客。",
            "人间无限事不平，吞恨饮气那能名。",
            "谁能似此翻长舌，日夜怒号如诉声。"
        ],
        "notes": "",
        "id": "78ee72bdc8ee0895e659998c15a45c79"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题易村",
        "preface": "",
        "paragraphs": [
            "路入萦纡半里村，忆达清兴起山阴。",
            "对床喜有人如玉，寄远何劳书抵金。",
            "万壑凉风生骑气，一天离恨更蛩吟。",
            "丈夫对景休儿女，慷慨相期一片心。"
        ],
        "notes": "",
        "id": "97f394e9ab04117ec8a120673342325f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和小圃",
        "preface": "",
        "paragraphs": [
            "渊明从日涉，董子不窥园。",
            "行乐从吾好，安恬亦性根。",
            "我今勤抱瓮，花发应开樽。",
            "安得恢余地，群珍賸阐坤。"
        ],
        "notes": "",
        "id": "7770b6c27938cdbff5719cf4ef14b83f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和巫山",
        "preface": "",
        "paragraphs": [
            "奇峰六六插寒江，作赋何人语悖常。",
            "誉木从旁犹见斥，楚王应有愧于唐。"
        ],
        "notes": "",
        "id": "2326f965c19b38728d348848a04bf37c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和山水吟",
        "preface": "",
        "paragraphs": [
            "七闽佳山水，秀气鬰苍苍。",
            "钟而为人物，事业亦叵量。",
            "我生古瀛州，地匪中州丑。",
            "虽然得文公，木舌而金口。",
            "自惟禀受不坚申，安得玉骨秋水神。",
            "几番分欲躬樵苏，手足况有禹偏枯。",
            "禹犹尽力导河洛，功业何啻等山岳。",
            "予惟食粟类曹交，所至于人成落落。",
            "勿谓广之东，安得万人雄。",
            "地本不爱宝，赋予由来公。",
            "闽广虽异地，人物差可拟。",
            "尔来擢伦魁，亦复有人耳。",
            "声价压天下，争覩如星凰。",
            "泰山一毫芒，更有万丈长。"
        ],
        "notes": "",
        "id": "64a70fe231166a3c4bdc5668fa678401"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和宁川冷渡",
        "preface": "",
        "paragraphs": [
            "解鞍饱有山林兴，入耳都无市井声。",
            "一榻萧然谁是伴，琴樽相对太清生。"
        ],
        "notes": "",
        "id": "4b45c302bae8656032e82ab5c204be2f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和江涛",
        "preface": "",
        "paragraphs": [
            "奔腾势力作弓䟫，夜半声如万鼓轰。",
            "因想千人挥笔阵，斫营怒气更峥嵘。"
        ],
        "notes": "",
        "id": "a186f3a99574f7dacc73b4b932797cec"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和月岩",
        "preface": "",
        "paragraphs": [
            "涵虚一境绝人烟，挂星贯月栖羽仙。",
            "移来海上三岛地，唤作人间几洞天。",
            "追游有客骖鸾凤，满座清光延兔蟾。",
            "举头耿耿照不寐，料想无人醉欲眠。"
        ],
        "notes": "",
        "id": "d35c4008d403165b97ff052808e1571c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和早春水西",
        "preface": "",
        "paragraphs": [
            "车尘曀曀惯东西，因览江山得胜奇。",
            "休叹劳生空辙迹，未留勋业也留诗。"
        ],
        "notes": "",
        "id": "40b792b2af8677064a526b181e037c54"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和花村  其一",
        "preface": "",
        "paragraphs": [
            "格是而今老有余，行行真欠瘦筇扶。",
            "不将心絮随风起，一恁闲花有似无。"
        ],
        "notes": "",
        "id": "519aea9ba4dc29276b9402121988d36c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和花村  其二",
        "preface": "",
        "paragraphs": [
            "路入前村认杏花，门前水积半溪沙。",
            "风流髣髴朱陈俗，白酒黄鸡姓两家。"
        ],
        "notes": "",
        "id": "3e67f434475a57a1f1cfc4e459903bba"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和早春梅山",
        "preface": "",
        "paragraphs": [
            "昨夜何人雪里归，岭头折得去年枝。",
            "莫将寒暖分南北，直为春光剖破篱。"
        ],
        "notes": "",
        "id": "edbdcea190bc9883ccb414002ebea2fa"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和岩桂",
        "preface": "",
        "paragraphs": [
            "嫦娥羞涩隠闺房，曾记当年窃药囊。",
            "奔入月中知几载，却于秋后喷幽房。",
            "枝头遗落兼金屑，坐上浓薰沉水香。",
            "恍惚蟾宫身屡到，似犹相隔一门墙。"
        ],
        "notes": "",
        "id": "255292941196ed641d1d9f45b55c7ada"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和岩桂落英",
        "preface": "",
        "paragraphs": [
            "沉麝为肌蜡剪英，九霄递馥到寰瀛。",
            "徘徊忍离花边去，仿佛如从月窟行。",
            "残蘂尚堪燃古鼎，清芬真可濯尘缨。",
            "纷纷落尽盈杯勺，堪笑承糟空捧罂。"
        ],
        "notes": "",
        "id": "5c38941416c7e913732de1d2214d7d51"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和野菜吟",
        "preface": "",
        "paragraphs": [
            "人生何用广田宅，忧怀千岁不满百。",
            "饥来粝饭荐苜蓿，不必脍鲤更炮鳖。",
            "何人日流饿虎涎，望望一饱蚁慕膻。",
            "岂知山林一天性，悠然野兴浩无边。",
            "冬菁春韭总甘美，入口寒泉生颊齿。",
            "鼎烹虽不罗八珍，盘餐尽定供百指。",
            "不妨寂寞类首阳，免得市声入耳忙。",
            "蕨薇风味千载下，发以姜橙苏蔱香。",
            "洗教瓦鼎光如镜，自拾樵薪归野径。",
            "兴来小摘烝复湘，不用玉纤巧饾饤。"
        ],
        "notes": "",
        "id": "c87a400515bcd1d0f180176363bf3dbd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和春闺落花",
        "preface": "",
        "paragraphs": [
            "片片臙脂缬地毛，对花醉脸上红潮。",
            "樽前笑指人人看，好与香腮一样娇。"
        ],
        "notes": "",
        "id": "821716df2cc083e0ea6fbaba08c5e92f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和买盆池莲",
        "preface": "",
        "paragraphs": [
            "终日欢陪解语莲，浮花欲比价相千。",
            "不须更买盆池景，寂寞无言涴眼前。"
        ],
        "notes": "",
        "id": "cd021633d3af63dfe47763164653b066"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和春闺带花",
        "preface": "",
        "paragraphs": [
            "帘卷黄昏月似眉，瘦梅淡月两相宜。",
            "樽前况有人如玉，鬓畔疑横竹外枝。"
        ],
        "notes": "",
        "id": "37bb348e57b229426273a52286173460"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和舍后植花竹",
        "preface": "",
        "paragraphs": [
            "东西地袤里千余，三径环栽松大夫。",
            "竹比渭川知几亩，梅移庾岭可千株。",
            "清欢不减巴丘橘，胜境如悬费氏壶。",
            "况欲万间恢广厦，莫须更有空闲无。"
        ],
        "notes": "",
        "id": "8f9fed4e958e41d228476dd8dade3709"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和百舌",
        "preface": "",
        "paragraphs": [
            "四序循环机不息，百花独梅先占得。",
            "纷纷红紫未动头，飞蝶游蜂圣得识。",
            "数声啼破枝头春，来从何处绿杨阴。",
            "黄鹂钳口燕无语，是甚娇声敢啭禽。",
            "梨花院落如飞雪，百样间关调巧舌。",
            "工兼众语媚韶华，一部笙簧长按节。",
            "东君拂袖赏音稀，寂寞无言蒿下飞。",
            "一春滕口说底事，徒尔贻笑诸羽衣。",
            "人生可以直则直，万言万当岂如默。",
            "三年不鸣忽一鸣，惊动东西与南北。"
        ],
        "notes": "",
        "id": "08aa5af6776f2580966dc9c2494cb84a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和流萤",
        "preface": "",
        "paragraphs": [
            "林塘腐草化为萤，星散飞来暗复明。",
            "拾向书窗辉眼目，当将檠火对南城。"
        ],
        "notes": "",
        "id": "04f70d659152d49878d84968547608bd"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和苦蚊",
        "preface": "",
        "paragraphs": [
            "入夜声不绝，朝来还迹灭。",
            "身絮巧粘肤，觜针微点铁。"
        ],
        "notes": "",
        "id": "61cbbfaf1c4bf4aa02a45756088d860d"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和雪狮儿",
        "preface": "",
        "paragraphs": [
            "雪狮塑出对琼巵，玉笋纤纤露手儿。",
            "掩口樽前还笑我，指头皴破作霜皮。"
        ],
        "notes": "",
        "id": "b414c8461b2b72960f373b1c2314431f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和水禽",
        "preface": "",
        "paragraphs": [
            "一水微茫天尽头，淡烟疎雨暗沧洲。",
            "白鸥远远随潮上，隠映寒芦两岸秋。"
        ],
        "notes": "",
        "id": "2342d53e62005fe677c53769da15a1cc"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和河鲀",
        "preface": "",
        "paragraphs": [
            "杨花飞处贱鱼虾，蕨已抽拳韭迸芽。",
            "此日河鲀真剑腹，生风谷虎浪磨牙。",
            "品题不在八珍数，甘美从今众口夸。",
            "一死分明非为国，罪诚由己不关他。"
        ],
        "notes": "",
        "id": "60fa5f8b36799018cc5f5d4e0d33e831"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和群鸥",
        "preface": "",
        "paragraphs": [
            "素衣缟服道家流，羽化江湖作白鸥。",
            "清节夷齐无以过，可怜不解饿沧洲。"
        ],
        "notes": "",
        "id": "784000366e611fce1a673a71769b1485"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和暮秋闻鴈有怀  其一",
        "preface": "",
        "paragraphs": [
            "数声鴈送故乡愁，唤起沧江万顷秋。",
            "料想日寒风色惨，可堪寂寞冷沙洲。"
        ],
        "notes": "",
        "id": "1d865c054cba4f9f4f92fd2643cd8219"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和暮秋闻鴈有怀  其二",
        "preface": "",
        "paragraphs": [
            "有腹夫谁肯贮愁，笑他宋玉浪悲秋。",
            "征鸿纵使声多恨，怎得无声过小楼。"
        ],
        "notes": "",
        "id": "0c966c8f46cdb86a0d73a7045045858c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和钓鳌行",
        "preface": "",
        "paragraphs": [
            "坎蛙难语江湖阔，百十为群声乱聒。",
            "细听不作惊人鸣，阁阁终宵口欲血。",
            "有时鼓腹怒眼狞，水痕微触心胆惊。",
            "居污可笑妄尊大，盖亦未之覩海鲸。",
            "巨鳌又非海鲸比，鬐鬛刺天鳞耀绮。",
            "首冠灵山负蓬莱，定非区区蜗可饵。",
            "逆风出没踪迹神，气吐云雾迷昏昏。",
            "翻涛振浪力赑屭，涵泳焉知皆圣恩。",
            "何人独号文章伯，巷北巷南嗟迫窄。",
            "翻身跳上昆仑山，沼视具区杯雷泽。",
            "兴来拨棹逝中流，风月输他第一筹。",
            "不学严陵闲钓濑，也笑范蠡空扁舟。",
            "自是天上神仙客，所至鱼龙先失色。",
            "丝纶百尺掌握中，放荡沧波走趠舶。",
            "垂纶直待鳌口开，剖开鳌腹声如雷。",
            "先将鳌头献天子，其余一手擎归来。"
        ],
        "notes": "",
        "id": "738b69a03da26fd6a1301d3aa500cf48"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和𥏐斋",
        "preface": "",
        "paragraphs": [
            "斗窗甘隠几，幅障莫垂缣。",
            "摇扇风盈室，停杯月碍簷。",
            "居然身坐甑，俨若轿垂帘。",
            "睡许蚊蟁伴，客难燕雀兼。"
        ],
        "notes": "",
        "id": "6d6e96485e80ab6c57f172106e0e4100"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和𥏐斋杂咏",
        "preface": "",
        "paragraphs": [
            "急风狂雨三月头，门前一水涨清流。",
            "几回送客沧江上，愁逐乱红飞远洲。"
        ],
        "notes": "",
        "id": "f90544e967cbd7ee3728baea792c6636"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和幽居  其一",
        "preface": "",
        "paragraphs": [
            "不用堆钱更买山，群峰前后翠遮阑。",
            "玻璃千顷清无滓，星月一天光动寒。",
            "得趣吟成千首易，逃空降服寸心难。",
            "梦魂胜境飞难到，只把翠微诗细看。"
        ],
        "notes": "",
        "id": "baebb0067aa839af83342895a349e7a5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和幽居  其二",
        "preface": "",
        "paragraphs": [
            "不因搜句不曾忙，尽日柴门闭短墙。",
            "寄傲北窗闲著眼，任他书卷展风床。"
        ],
        "notes": "",
        "id": "7f936da0a0a4fcfc1231f47325905e7f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和幽居  其三",
        "preface": "",
        "paragraphs": [
            "云锁烟封山几重，翠微深处夕阳红。",
            "径迂杨柳低迷路，木古藤萝密蔽空。",
            "枕漱有泉兼有石，衣披和月也和风。",
            "落花时或随流水，恍惚桃源陌与通。"
        ],
        "notes": "",
        "id": "4e4e4854298543ff305ffcc32f29bcb8"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和幽居  其四",
        "preface": "",
        "paragraphs": [
            "谢他逋客请回车，曳钩清溪尽可渔。",
            "一饱何思更何虑，四时无欠亦无余。",
            "鸥闲与我两相似，鸠拙于人百不如。",
            "金马玉堂梦难到，凄凉分已爱吾庐。"
        ],
        "notes": "",
        "id": "5efb9ae15d91c30c2479e1dc371f4ca4"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和清富楼  其一",
        "preface": "",
        "paragraphs": [
            "禅味曾参老释昙，混融万象就中观。",
            "眼前风月随时幻，胸次乾坤别样宽。",
            "自是临流清可赋，不成无酒白相看。",
            "碧潭秋月唯堪比，光莹吾心一片寒。"
        ],
        "notes": "",
        "id": "edb350290d0ce48d0a07f42de52cbed6"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和清富楼  其二",
        "preface": "",
        "paragraphs": [
            "对景谁能不赋诗，凭高著眼到幽微。",
            "下临无地仙三岛，水远兼天山四围。",
            "岂但追陪闲著句，更应珍重为留衣。",
            "北山他日移文去，蕙帐无人月满扉。"
        ],
        "notes": "",
        "id": "af4c43ceaccaa066f607f80cd2db9d71"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其一",
        "preface": "",
        "paragraphs": [
            "门外无人水满池，独□一犬护门帏。",
            "蓦然踊跃闻声喜，翁媪犁锄带月归。"
        ],
        "notes": "",
        "id": "47a6101fedfe8b8679eb4a028ae3e2c1"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其二",
        "preface": "",
        "paragraphs": [
            "笠蓑懒把一身包，沾体何曾怕雨浇。",
            "待得年丰饶一饱，大家买酒醉溪桥。"
        ],
        "notes": "",
        "id": "98011dc7608bbef6663ddf5ccbfc9d5f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其三",
        "preface": "",
        "paragraphs": [
            "挛耳蓬□色似烧，晚山归负错薪翘。",
            "逢人犹作娇羞态，无力轻将手托腰。"
        ],
        "notes": "",
        "id": "dadfa2cb369c2b166560197c7e6fb257"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其四",
        "preface": "",
        "paragraphs": [
            "茅舍围围护刺笆，寂寥无处著纷挐。",
            "斜阳急趁牛羊下，社酒招邀三两家。"
        ],
        "notes": "",
        "id": "ab38605d76544ebd077532d52f954014"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其五",
        "preface": "",
        "paragraphs": [
            "布衫裁就短平腰，两两三三步小桥。",
            "粗态撩人在何处，山花鬓畔露村娇。"
        ],
        "notes": "",
        "id": "adcba934397c3ed9482ac60fd1bd2c5e"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其六",
        "preface": "",
        "paragraphs": [
            "豪门方夺吏还催，打户搥门陆续来。",
            "力弊筋驽不入腹，愁肠料得日千回。"
        ],
        "notes": "",
        "id": "da719c43bde05e48bb01063760feb2b7"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其七",
        "preface": "",
        "paragraphs": [
            "赢粮破晓自薪樵，有米无柴著甚烧。",
            "更有一般欠区处，淡餐粝饭鼎中焦。"
        ],
        "notes": "",
        "id": "5b008aed293b98872c62235ad32e012c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和田家  其八",
        "preface": "",
        "paragraphs": [
            "秋深场圃已登禾，窗下寒机暂释梭。",
            "积贮不教如栉比，索逋门外苦多多。"
        ],
        "notes": "",
        "id": "e86e3c8c67223db7f8f182214ee9b310"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和池亭即事",
        "preface": "",
        "paragraphs": [
            "邂逅那堪皆我辈，一觞一咏觉情深。",
            "浮荣槐枕半炊梦，清兴竹林千古心。",
            "风涨晴空飞絮急，雨滋冷砌任苔侵。",
            "池亭小立便幽寂，时听清泉戛玉音。"
        ],
        "notes": "",
        "id": "a893ba68ca4ea0b27cbabb27b85e6541"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和山居",
        "preface": "",
        "paragraphs": [
            "峨云羞杀鵔鸃冠，半掩山扉日不关。",
            "林下一般安分好，人生万事转头间。",
            "忘机禽鸟傍人语，入暮牛羊带日还。",
            "多少江山足诗料，一蓑更好伴鸥闲。"
        ],
        "notes": "",
        "id": "082c242a1bae4081f5f7ecfd60143c2d"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和村居",
        "preface": "",
        "paragraphs": [
            "卜筑便幽僻，相逢喜客嘉。",
            "充庖锄野笋，饤坐拗山花。",
            "竹列阶前戟，山排门外衙。",
            "夜深谁是伴，风月两三家。"
        ],
        "notes": "",
        "id": "038d75822e3ee7ff0568dcf8afb6135a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题溪庄",
        "preface": "",
        "paragraphs": [
            "遥望秋千露短墙，垂垂杨柳拂西庄。",
            "涨天无处著飞絮，过雨残红惊褪粧。",
            "禁火寒庖成辟谷，耐饥醉腹喜如囊。",
            "人生能有几寒食，回首东风梦一场。"
        ],
        "notes": "",
        "id": "f41991261f29c4265cae26325455252b"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和南浦水阁",
        "preface": "",
        "paragraphs": [
            "受风蓬鬓三千丈，何日金钗十二行。",
            "逆旅相逢成白眼，可怜空学捧心粧。"
        ],
        "notes": "",
        "id": "759295148379254ca2932e29240af8b5"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和南剑水阁",
        "preface": "",
        "paragraphs": [
            "莫把铅刀比莫邪，匣藏文采锁烟霞。",
            "可怜建水踪犹梗，因忆洛阳酒与花。",
            "寸念空劳驰北阙，真经早合诵南华。",
            "几回魂断云山外，一掬乡心未到家。"
        ],
        "notes": "",
        "id": "35a30c292cff902b57efbca05af35b25"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和临清阁",
        "preface": "",
        "paragraphs": [
            "蔬羹相对泼油葱，无事依僧万虑空。",
            "强拾放心看语录，肯将老眼犯尘红。",
            "本来无物台非镜，会得何心幡动风。",
            "料想临清高阁上，超然不与俗人同。"
        ],
        "notes": "",
        "id": "665be0d5f7dead91287e66dc8c951941"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和早春酒家",
        "preface": "",
        "paragraphs": [
            "丰姿越女更吴姬，一笑能令酒力微。",
            "步月归来浑未醉，家人疑自剡溪归。"
        ],
        "notes": "",
        "id": "92438b6bb32b3c1372615d7a6da25c71"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和岁寒三友亭",
        "preface": "",
        "paragraphs": [
            "春来到处富群英，浮浪应无实副名。",
            "独有岁寒三冷友，凌霜傲雪伴诗盟。"
        ],
        "notes": "",
        "id": "7933378ff957df92526bc7f4125bb136"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和春闺杂咏",
        "preface": "",
        "paragraphs": [
            "春溪买得柳穿鱼，酒兴飘飘生室庐。",
            "试问斗藏能有几，想应不似步兵厨。"
        ],
        "notes": "",
        "id": "857023ab0462b36f13a647e0f5ad4dbb"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和早春层楼",
        "preface": "",
        "paragraphs": [
            "谁架齐云百尺楼，舞衫歌扇贮风流。",
            "可怜脚力衰多矣，身未上时心已愁。"
        ],
        "notes": "",
        "id": "d5cfca3adf85a5e24ec6955bb5bcd0b7"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和借景楼",
        "preface": "",
        "paragraphs": [
            "静夜延孤月，清觞酌九霞。",
            "歌声传皓齿，悲思类鸣笳。",
            "窃听酤楼管，真成献佛花。",
            "无端恼狂客，酒兴满天涯。"
        ],
        "notes": "",
        "id": "c8ec33cb06f4ce65647656f9c51f44f2"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和双桂堂",
        "preface": "",
        "paragraphs": [
            "排云直上叫天门，路入蟾宫不问人。",
            "缥缈飞梯高著步，广寒有殿四无邻。",
            "天香飘泛非凡境，仙桂栽培今几春。",
            "拟欲和根都拔取，有辞还恐到严宸。"
        ],
        "notes": "",
        "id": "820b1820160e36fbfff884dc5008d6b4"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和茅亭",
        "preface": "",
        "paragraphs": [
            "独坐茅亭濯晚凉，簷前万影立筼筜。",
            "数声萧琴浑疑雨，细细吹来却有香。"
        ],
        "notes": "",
        "id": "b9808455af6018eb2e3f490a7647c563"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和斗斋",
        "preface": "",
        "paragraphs": [
            "笑他白足道人昙，准拟来同弥勒龛。",
            "悬肘不须夸印大，折腰归去傲窗南。",
            "久藏还喜有真一，就饮何妨说后三。",
            "萍实拾来相对剖，味甜疑是蜜中函。"
        ],
        "notes": "",
        "id": "4627d65977c73afb303ba4f798df7f15"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和南浦客邸",
        "preface": "",
        "paragraphs": [
            "路滑山边石，滩浑水底沙。",
            "晓风动银烛，夜漏滴簷花。",
            "身伴灯为客，心随梦到家。",
            "顽云痴未散，合唤阿香车。"
        ],
        "notes": "",
        "id": "4faf4f8557e1e59ff8a7df2131583829"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和蛾眉亭",
        "preface": "",
        "paragraphs": [
            "两山相挟作眉弯，不似横云照眼寒。",
            "料想当年余半额，至今留得与人看。"
        ],
        "notes": "",
        "id": "fa7b0cdff4a29c578942bcdcc2666acc"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题丹青阁  其一",
        "preface": "",
        "paragraphs": [
            "落日残霞映绮疎，群山横翠壮规模。",
            "登临那更添风月，唤作凌烟阁内图。"
        ],
        "notes": "",
        "id": "3b2e36a103e0f5b8764dadd6b97f0041"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题丹青阁  其二",
        "preface": "",
        "paragraphs": [
            "回合江流作梦环，谁将杰阁幻人寰。",
            "身腾寒碧临无池，目断空青送远山。",
            "渔笛一声苹蓼末，烟帆几片水云间。",
            "求田问舍非吾事，高卧何人似我闲。"
        ],
        "notes": "",
        "id": "0d5e65635fe9f3df800f3087f03001dc"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和再还建上旧店",
        "preface": "",
        "paragraphs": [
            "枉将荆棘满园栽，不放阳和一点回。",
            "何事成阴种桃李，相逢一笑看春来。"
        ],
        "notes": "",
        "id": "1edbc769e33dbe9ad6260a5f2578bbeb"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和登楼晚望  其一",
        "preface": "",
        "paragraphs": [
            "远山寒暮景，无事试登楼。",
            "泛渚鸥终日，书空鴈迎秋。",
            "朱帘高卷□，雨渡自横舟。",
            "望极到何许，水穷天尽头。"
        ],
        "notes": "",
        "id": "12c6ad85d768bb14224470bb401fca28"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和登楼晚望  其二",
        "preface": "",
        "paragraphs": [
            "一带江流接太虚，危楼特地幻荒芜。",
            "移来瀛丈三山胜，画出潇湘八景图。",
            "何处归帆随倦鸟，满汀落日照晴凫。",
            "须臾得月添佳致，万顷寒冰浸玉壶。"
        ],
        "notes": "",
        "id": "6e1497cbf3632862c9f2d6477a71fd30"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和九日溪楼远望",
        "preface": "",
        "paragraphs": [
            "明时月与日俱阳，君子如何谪远方。",
            "青眼相看惟旧菊，白衣不至谩空觞。",
            "横秋过鴈书晴碧，薄暮屯云带夕黄。",
            "独倚危栏闲著句，惭无五字比韦郎。"
        ],
        "notes": "",
        "id": "0e771dccbc71f52062e75e4312e32701"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和晚醉金楼",
        "preface": "",
        "paragraphs": [
            "少年曾客帝王州，醉倒不知何处楼。",
            "厌饮清欢成逐夜，时邀明月入帘钩。"
        ],
        "notes": "",
        "id": "11cc92b1a3255865ebb2a18cf3ed485c"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和题莲花壁间",
        "preface": "",
        "paragraphs": [
            "乱云翠拥千层盖，拳落时听雨打声。",
            "长笛隔江吹晚霁，水光月色两分明。"
        ],
        "notes": "",
        "id": "15aa177e3aaeb4108f1511db8855319a"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和别馆即事",
        "preface": "",
        "paragraphs": [
            "溪摇日色远生光，飞絮随风上下狂。",
            "缬间群花连野发，锦添稚笋满林香。",
            "斜阳落尽千山晚，带月归来一苇航。",
            "老矣追懽非我事，效颦子美访黄娘。"
        ],
        "notes": "",
        "id": "1a60bfed80c5cd6a8836af1f0751f33f"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和阅明妃传  其一",
        "preface": "",
        "paragraphs": [
            "安边良将不收功，公主如何嫁犬戎。",
            "若使外孙知大父，单于不自杀其翁。"
        ],
        "notes": "",
        "id": "01386b2ff09c6dce08e88b1a65e96e40"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和阅明妃传  其二",
        "preface": "",
        "paragraphs": [
            "青冢今成土一堆，娇容埋玉恨难开。",
            "无端当日毛延寿，轻把毫端巧作媒。"
        ],
        "notes": "",
        "id": "3866cce48b173c73a28a04925bb2f6ad"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读史",
        "preface": "",
        "paragraphs": [
            "作史先须正论持，是非便把圣经稽。",
            "兄诛直笔周公弟，母出声言孔伋妻。",
            "恶戒欺君书指鹿，报嘉食客载鸣鸡。",
            "至今左右严官守，谁复将桐戏剪圭。"
        ],
        "notes": "",
        "id": "0f2ec296b4a0a2ecaa84e33b686b9cde"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读汉史",
        "preface": "",
        "paragraphs": [
            "丈夫一死谁能惜，直把微躯脱汉王。",
            "不学贪生求富贵，族夷身戮恨尤长。"
        ],
        "notes": "",
        "id": "d7db21dae5b301af7978c05fc8e46a24"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读苏武李陵司马迁传  其一",
        "preface": "",
        "paragraphs": [
            "不爱其身过易于，尽判一死外无余。",
            "麒麟阁上没公议，却把芳名最后书。"
        ],
        "notes": "",
        "id": "b82a2e39c457ed77aa50ba0354b0cd81"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读苏武李陵司马迁传  其二",
        "preface": "",
        "paragraphs": [
            "携手河梁一别归，衷情尽寄五言诗。",
            "故人妻子存乎否，因甚诗中无片辞。"
        ],
        "notes": "",
        "id": "2e491956dbdd57f4ffa6ce6205320452"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读张子房传  其一",
        "preface": "",
        "paragraphs": [
            "三杰留侯不敢名，肯随走狗例鬺烹。",
            "眼中早已无高粉，子击何尝有吕生。"
        ],
        "notes": "",
        "id": "90f00b27ab2e84266b2c2c82100da0f2"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和读张子房传  其二",
        "preface": "",
        "paragraphs": [
            "当年罝兔视亡秦，一击之余果莫寻。",
            "堪笑乘舆森万骑，也无一个眼开人。"
        ],
        "notes": "",
        "id": "d8c3a73468f22b511d801f611278487d"
    },
    {
        "author": "赵希逢",
        "dynasty": "宋",
        "type": "诗",
        "rhythmic": "",
        "title": "和夜读离骚",
        "preface": "",
        "paragraphs": [
            "孤忠烈日与秋霜，千古英魂在水央。",
            "掩卷长吁悲往事，挑灯痛饮坐寒窗。",
            "始终与国当同戚，愤抑沉身亦近狂。",
            "狼跋等诗今可覆，怡然意味最深长。"
        ],
        "notes": "",
        "id": "2bb605db6ce0949ce52e4b6315648965"
    }
]