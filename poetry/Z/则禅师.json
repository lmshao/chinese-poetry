[
    {
        "author": "则禅师",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "咄这牛儿，身强力健，几人能解牵骑。",
            "为贪原上，嫩草绿离离。",
            "只管寻芳逐翠，奔驰后、不顾倾危。",
            "争知道，山遥水远，回首到家迟。",
            "牧童，今有智，长绳牢把，短杖高提。",
            "入泥入水，终是不生疲。",
            "直待心调步稳，青松下、孤笛横吹。",
            "当归去，人牛不见，正是月明时。"
        ],
        "notes": "",
        "id": "7b49d7d97ddae5a325be87876fa626a8"
    }
]