[
    {
        "author": "张祥",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "为爱龙山胜，小队一登临。",
            "冯仙洞府安在，抉石试幽寻。",
            "商略生平事业，摆脱人间尘土，欲与断丝苓。",
            "泉响似相答，未可启归心。",
            "中原地，禾黍茂，犬羊腥。",
            "君王梦想豪杰，有待扫妖氛。",
            "缚虎正须人手，跨鹤缓酬夙志，行矣勿因循。",
            "夜半遣雷雨，助我作秋成。"
        ],
        "notes": "",
        "id": "f90b448d71994c607abf6a5b7e917cc0"
    }
]