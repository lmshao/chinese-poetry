[
    {
        "author": "朱均",
        "dynasty": "唐",
        "type": "诗",
        "rhythmic": "",
        "title": "贻常夷诗",
        "preface": "",
        "paragraphs": [
            "平生游城郭，殂没委荒榛。",
            "自我辞人世，不知秋与春。",
            "牛羊久来牧，松柏几成薪。",
            "分绝车马好，甘随狐兔群。",
            "何处清风至，君子幸为邻。",
            "烈烈盛名德，依依伫良宾。",
            "千年何旦暮，一室动人神。",
            "乔木如在望，通衢良易遵。",
            "高门傥无隔，向与析龙津。"
        ],
        "notes": "",
        "id": "a970ac8a2fa388b095a4d9ce0bea91aa"
    }
]