[
    {
        "author": "张嗣初",
        "dynasty": "唐",
        "type": "诗",
        "rhythmic": "",
        "title": "赋得白云起封中",
        "preface": "",
        "paragraphs": [
            "英英白云起，呈瑞出封中。",
            "表圣宁因地，逢时岂待风。",
            "浮光弥皎洁，流影更冲融。",
            "自叶尧年美，谁云汉日同。",
            "金泥光乍掩，玉检气潜通。",
            "欲与非烟并，亭亭不散空。"
        ],
        "notes": "",
        "id": "a2fcf4b08e0748cf8bbd70dfedd4df26"
    },
    {
        "author": "张嗣初",
        "dynasty": "唐",
        "type": "诗",
        "rhythmic": "",
        "title": "春色满皇州",
        "preface": "",
        "paragraphs": [
            "何处年华好，皇州淑气匀。",
            "韶阳潜应律，草木暗迎春。",
            "柳变金堤畔，兰抽曲水滨。",
            "轻黄垂辇道，微绿映天津。",
            "丽景浮丹阙，晴光拥紫宸。",
            "不知幽远地，今日几枝新。"
        ],
        "notes": "",
        "id": "31a43d0e914f8825fccc7d547042cf1c"
    },
    {
        "author": "张嗣初",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "名节本来重，轩冕亦何轻。",
            "人间儿戏，刚自指点客星明。",
            "黄屋龙旗九仞，苍石渔丝千尺，谁辱又谁荣。",
            "会得傥来意，方识古交情。",
            "想当时，奇男子，汉真人。",
            "龙潜豹隐，胸中同是一经纶。",
            "公办中兴事业，我向沧浪学钓，各自寄吾真。",
            "谁信往来客，千古诵清名。"
        ],
        "notes": "",
        "id": "a2a675d43b084419c4ffbe0e20e98f27"
    }
]