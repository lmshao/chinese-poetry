[
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "拟古  其一",
        "preface": "",
        "paragraphs": [
            "青青河畔草，皎皎林下人。",
            "草有四时色，人无千载身。",
            "胡为踏氛埃，樊笼长苦辛。",
            "君看鸿鹄飞，九万谁能驯。"
        ],
        "notes": "",
        "id": "dc715802ffe98f524b3c0df27324970c"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "拟古  其二",
        "preface": "",
        "paragraphs": [
            "西北有高楼，楼高夜何其。",
            "圆影湛以光，遥望斗与箕。",
            "何为天一方，长恨身不飞。",
            "安得驾双翼，上下长相随。"
        ],
        "notes": "",
        "id": "68a67927aee77333a252a57a7a51cd34"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "拟古  其三",
        "preface": "",
        "paragraphs": [
            "涉江采芙蓉，皎皎外名利。",
            "采之遗所思，共此无尘意。",
            "所思在芝田，道远莫之致。",
            "悠然对芳草，绿满江南地。"
        ],
        "notes": "",
        "id": "08d271da9ae9c52bc03066c543fdd35b"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "拟古  其四",
        "preface": "",
        "paragraphs": [
            "今日宴良会，微风动波心。",
            "逸响悲秦筝，仁声和舜琴。",
            "古人为此曲，寓意良以深。",
            "何当共欢乐，长啸溪之阴。"
        ],
        "notes": "",
        "id": "3672d32faa1bc54e873b8c89d3c3f05e"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "冬至日书怀",
        "preface": "",
        "paragraphs": [
            "岁月不可挽，迅如双转毂。",
            "人生能几何，苦不自知足。",
            "西风吹繁霜，冻雁鸣相逐。",
            "老干枯无条，积叶掩深谷。",
            "冉冉四序迁，忽见一阳复。",
            "今年才四十，玄鬓忽已秃。",
            "久作林下想，雅致在幽独。",
            "三迳几株松，一窗数竿竹。",
            "任懒鉏荒园，更种渊明菊。",
            "逍遥以终年，澹然忘所欲。"
        ],
        "notes": "",
        "id": "1948b7eaad224f965d4b65edb9931c8d"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "追和陶渊明咏贫士",
        "preface": "",
        "paragraphs": [
            "嗟予薄罗衲，孑孑将畴依。",
            "晨炊井已冻，夜凿邻无辉。",
            "苍苔鸟迹绝，卧看孤云飞。",
            "老力出市米，溪寒莫忘归。",
            "纤纤山雨微，何以充我饥。",
            "习习风吹衣，何以慰我悲。"
        ],
        "notes": "",
        "id": "2813ddc7eb2c44ccac49a11647886acb"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "寄友",
        "preface": "",
        "paragraphs": [
            "谁谓相去远，盈盈一水间。",
            "欲渡无津梁，中情何由殚。",
            "秋怀多感慨，抚衿起长叹。",
            "岩风堕朝露，轻云冒遥山。",
            "群芳尽摇落，孰与坚岁寒。"
        ],
        "notes": "",
        "id": "dca80cf6f7c98bffd187dc1e4bc7013c"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "未央宫中花满枝，笙歌不断春风词。",
            "玉阶露冷与天近，霓裳舞罢琼瑶巵。",
            "如今寂寂长门春，寒风萧萧愁杀人。",
            "花开花落如洗，转眼身为陌上尘。",
            "自笑夜来清梦断，犹觉瑶池侍君宴。"
        ],
        "notes": "",
        "id": "ed7219e60ba4254666c3a50cf4b08240"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "追拟玄真子渔歌  其一",
        "preface": "",
        "paragraphs": [
            "丁山烟雨晚蒙蒙，柳岸苍波著短蓬。",
            "飞鸟白，断云红，一曲清歌淡月中。"
        ],
        "notes": "",
        "id": "c83c4c931e4be86cf348b4b5d314878e"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "追拟玄真子渔歌  其二",
        "preface": "",
        "paragraphs": [
            "雨晴山色静堆蓝，桥外人家分两三。",
            "缘岸北，远溪南，片片闲云趁落帆。"
        ],
        "notes": "",
        "id": "e3ff1a55aa04a6338f1ee3e87d7a81e6"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "九日会饮翠麓",
        "preface": "",
        "paragraphs": [
            "山亭对佳客，秋老暮烟横。",
            "鸟下江如画，潮回浪有声。",
            "竹光添麓润，诗思入门清。",
            "偶约非因酒，相逢话此生。"
        ],
        "notes": "",
        "id": "aa90cb5856690e562b39a66d4a81b363"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "乍晴山染碧，过雨落疏花。",
            "水阔暮天逈，村居春昼嘉。",
            "倚栏时展画，留客旋烹茶。",
            "賸得闲中趣，吟诗到日斜。"
        ],
        "notes": "",
        "id": "aa773873dd15b17e043b8531b4fb639c"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "丁山眺望",
        "preface": "",
        "paragraphs": [
            "绝顶苍崖险，藤萝手自攀。",
            "云烟万里逈，宇宙一身闲。",
            "秋气悲才子，夕阳明远山。",
            "看看九日至，黄菊翠岩间。"
        ],
        "notes": "",
        "id": "cbf1bed2398e6a443cd5ac07a9a2f612"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "山行和韵",
        "preface": "",
        "paragraphs": [
            "历穷山底路，浑不见人家。",
            "傍石寻丹鼎，随云到玉华。",
            "蝶幽停蕙蕊，鹿饱卧苔花。",
            "中有胡麻甑，香泉浸碧沙。"
        ],
        "notes": "",
        "id": "67852574a05eb6c1a9037d0009d6dce8"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "八月十四夜",
        "preface": "",
        "paragraphs": [
            "洲渚云飞尽，江流碧映天。",
            "明朝秋欲半，今夜月先圆。",
            "玉宇浓垂露，银河冷坠烟。",
            "焦桐弹一曲，孤鹤舞风前。"
        ],
        "notes": "",
        "id": "24df390d4a414c12713ec080e01ec682"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "溪云依翠竹，乱石注流泉。",
            "数日饶春雨，余寒胜腊天。",
            "书从琴案读，茶共药炉煎。",
            "故旧经过少，题诗一二篇。"
        ],
        "notes": "",
        "id": "c82a5dd70c81d8e224af00d963c4ed3a"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "风约波痕远，云含野色低。",
            "村舂向晚急，山鸟爱晴啼。",
            "牧笛过苹渚，溪船泊柳堤。",
            "旅魂招未得，窗草更萋萋。"
        ],
        "notes": "",
        "id": "261f25d0ec82a02bebbaf55031544dca"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "春日卧病",
        "preface": "",
        "paragraphs": [
            "江雨日霏霏，春寒易入衣。",
            "贫居兼卧病，愁绪对斜晖。",
            "有句平生拙，无营世虑稀。",
            "梅花欺老眼，故傍短岩飞。"
        ],
        "notes": "",
        "id": "73d8395a231b6c3ae5187227e9942b5f"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "濯缨亭",
        "preface": "",
        "paragraphs": [
            "两派清溪合，回波到此间。",
            "危峰衔古石，幽洞隔尘寰。",
            "云影高低树，岚光远近山。",
            "先贤遗迹在，盍挽旧风还。"
        ],
        "notes": "",
        "id": "b5681ff33e6795802bc22d83c783b694"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "渔笛吹清夜，芦花深处闻。",
            "岸穷天拍水，山静月笼云。",
            "蛩哽声声切，萤明个个分。",
            "任渠尘外事，城市日纷纭。"
        ],
        "notes": "",
        "id": "fddaadeaa55e3867c48ca5bd747b61e8"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "和韵",
        "preface": "",
        "paragraphs": [
            "爱看山色徧，小立渡头风。",
            "飞鹭起沙渚，何人移短蓬。",
            "村烟秋入夜，江月冷摇空。",
            "回首清香满，方知是桂丛。"
        ],
        "notes": "",
        "id": "95ffd87972fc2caec326d33e91144afb"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "偶成用溪阴韵",
        "preface": "",
        "paragraphs": [
            "虚室萧萧百虑忘，近来趣味一何长。",
            "清谈自笑如东晋，好句谁能学盛唐。",
            "旧日故园春寂寞，三年上国梦凄凉。",
            "功名原在青编里，况有青毡在玉堂。"
        ],
        "notes": "",
        "id": "07d2427b9a92674b9917580c8c80271a"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "厌雨",
        "preface": "",
        "paragraphs": [
            "拟欲占晴待暮鸦，不禁愁思满蒹葭。",
            "片云飞渡风和雨，斜日低穿水浸沙。",
            "薏苡石边收钓笠，芙蓉篱外响芦笳。",
            "最怜冉冉秋将半，未得先乘问月槎。"
        ],
        "notes": "",
        "id": "8be2feace03f19b48152e6d160ba2d7a"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "题周恭叔谢池读书处",
        "preface": "",
        "paragraphs": [
            "粉蝶黄蜂二月天，初晴已觉十分妍。",
            "市桥船系垂垂柳，花寺钟敲淡淡烟。",
            "幽趣静看青鸟啄，闲情独羡白鸥眠。",
            "谢家风月今何许，总入池塘梦里篇。"
        ],
        "notes": "",
        "id": "1287b5962e0bb4a7d59580bbfec8cf7f"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "清明雨中",
        "preface": "",
        "paragraphs": [
            "竹遶清渠长嫩蒲，数声村角晚吹梧。",
            "山家最怕清明雨，打落残花一片无。"
        ],
        "notes": "",
        "id": "1b04fa1945ebb2db75ff4895e404ce61"
    },
    {
        "author": "赵处澹",
        "dynasty": "宋",
        "type": "诗",
        "rhythmic": "",
        "title": "借榻",
        "preface": "",
        "paragraphs": [
            "帘卷薰风透骨香，月移花影上回廊。",
            "客游不作安居计，漫借高斋一榻凉。"
        ],
        "notes": "",
        "id": "ec5e159348ac1b5b2ad778d8eaecee57"
    }
]