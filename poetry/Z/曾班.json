[
    {
        "author": "曾班",
        "dynasty": "宋",
        "type": "诗",
        "rhythmic": "",
        "title": "挽和靖先生  其一",
        "preface": "",
        "paragraphs": [
            "凛凛河南已百年，维公高行继前贤。",
            "早施绛帐崇师席，晚入金华侍讲筵。",
            "斯道未传今逝矣，彼苍难问竟茫然。",
            "回思昨日论交地，不见牙签列简编。"
        ],
        "notes": "",
        "id": "3dbe7aea61efdcdaeee1c80b48916afb"
    },
    {
        "author": "曾班",
        "dynasty": "宋",
        "type": "诗",
        "rhythmic": "",
        "title": "挽和靖先生  其二",
        "preface": "",
        "paragraphs": [
            "道直心无愧，师严貌有威。",
            "上方虚席待，公忽挂冠归。",
            "王室怀元老，天星掩少微。",
            "簪绅竞相吊，奚独我心悲。"
        ],
        "notes": "",
        "id": "2a15da7a2a2f9c0aa61791647e049d62"
    }
]