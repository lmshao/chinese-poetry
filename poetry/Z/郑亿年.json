[
    {
        "author": "郑亿年",
        "dynasty": "宋",
        "type": "诗",
        "rhythmic": "",
        "title": "读邈上人翠微集",
        "preface": "",
        "paragraphs": [
            "几年祠馆乐安闲，诗笔无闻老思悭。",
            "谩把清篇遮病眼，每逢妙语解愁颜。",
            "定知道行超尘外，不使才名落世间。",
            "从此丛林推绝唱，未应后学便相班。"
        ],
        "notes": "",
        "id": "c21d8d78689dac194eaabb31815fd80e"
    },
    {
        "author": "郑亿年",
        "dynasty": "宋",
        "type": "诗",
        "rhythmic": "",
        "title": "和孙大夫赠开江沈察判",
        "preface": "",
        "paragraphs": [
            "缔构拥苍岑，空林一径深。",
            "岚蒸四壁润，云鏁半窗阴。",
            "都寂世尘影，但清天籁音。",
            "若教支遁买，应倍沃洲金。"
        ],
        "notes": "",
        "id": "f0e8a93e3e971b2f4b34fddfb4795402"
    },
    {
        "author": "郑亿年",
        "dynasty": "宋",
        "type": "诗",
        "rhythmic": "",
        "title": "送知县赵通直  其一",
        "preface": "",
        "paragraphs": [
            "仁政三年有始终，阳关声彻去匆匆。",
            "森严治已冰霜比，慈爱临民父母同。",
            "解印远瞻京阙路，挂帆高飐楚天风。",
            "不须更问昆山事，已有歌谣达帝聪。"
        ],
        "notes": "",
        "id": "81beefd6ff1160758cbffc51b5eaaaf8"
    },
    {
        "author": "郑亿年",
        "dynasty": "宋",
        "type": "诗",
        "rhythmic": "",
        "title": "送知县赵通直  其二",
        "preface": "",
        "paragraphs": [
            "大门治邑岁年深，诒厥孙谋又到今。",
            "遗爱联绵民结恋，归途迢递柳垂阴。",
            "九茎芝草曾呈瑞，幷蔕荷花已赏心。",
            "或会朝廷求政绩，何妨袖出野人吟。"
        ],
        "notes": "",
        "id": "4bc3d925007dc4a82cb0edd8184f6afb"
    },
    {
        "author": "郑亿年",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "人逢岁稔家余粟，地近岭南冬不冰。"
        ],
        "notes": "",
        "id": "4f8cef048a467136682690004c33c07c"
    }
]