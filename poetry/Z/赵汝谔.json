[
    {
        "author": "赵汝谔",
        "dynasty": "宋",
        "type": "诗",
        "rhythmic": "",
        "title": "勉绳武王生",
        "preface": "",
        "paragraphs": [
            "家世才名著论衡，君今正好继前程。",
            "开门且悟扶风业，阅市须耽洛邑经。",
            "道在虞翻应有述，学高韩愈岂无称。",
            "圣贤都属吾儒事，莫堕疎慵忝此生。"
        ],
        "notes": "",
        "id": "0837c55e6ebb209c0a5c4678df5cf330"
    },
    {
        "author": "赵汝谔",
        "dynasty": "宋",
        "type": "诗",
        "rhythmic": "",
        "title": "悼梁公",
        "preface": "",
        "paragraphs": [
            "鹤发童颜两鬓星，一经庭训已成名。",
            "倏惊南岳长庚堕，怪底西岩暮日倾。",
            "爵锡九重恩正洽，骨埋三尺土犹馨。",
            "贤郎连步从阶上，次弟褒封到墓茔。"
        ],
        "notes": "",
        "id": "c786847ce6b4f772da2eadf3283c890c"
    }
]