[
    {
        "author": "郑蕴",
        "dynasty": "宋",
        "type": "诗",
        "rhythmic": "",
        "title": "题玉岩次韵  其一",
        "preface": "",
        "paragraphs": [
            "乱山环绕疑无路，却望人家岭上村。",
            "古寺性躭泉石趣，孤城不见水烟昏。",
            "早行携杖雪初起，夜诵挑灯景尚暄。",
            "遥问隠居何处是，满岩松竹至今存。"
        ],
        "notes": "",
        "id": "8cec575bfe29c95450a246dc7b2ed3ab"
    },
    {
        "author": "郑蕴",
        "dynasty": "宋",
        "type": "诗",
        "rhythmic": "",
        "title": "题玉岩次韵  其二",
        "preface": "",
        "paragraphs": [
            "世路从来疏散甚，江山好处且归休。",
            "饭余正好远寻景，棋罢何妨闲倚楼。",
            "岭外梅疏初破腊，岩前松老不知秋。",
            "晚风落日催归兴，更约闲时取次游。"
        ],
        "notes": "",
        "id": "716b43b5cc7927599346b99ff450b38e"
    }
]