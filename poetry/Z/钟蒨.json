[
    {
        "author": "钟蒨",
        "dynasty": "唐",
        "type": "诗",
        "rhythmic": "",
        "title": "别诸同志",
        "preface": "",
        "paragraphs": [
            "随阳来万里，点点度遥空。",
            "影落长江水，声悲半夜风。",
            "残秋辞绝漠，无定似惊蓬。",
            "我有离群恨，飘飘类此鸿。"
        ],
        "notes": "",
        "id": "ddfa051c8452968d9cc1d77b031a5a64"
    },
    {
        "author": "钟蒨",
        "dynasty": "唐",
        "type": "诗",
        "rhythmic": "",
        "title": "赋山别诸知己",
        "preface": "",
        "paragraphs": [
            "暮景江亭上，云山日望多。",
            "只愁[辞]（解）辇毂，长恨隔嵯峨。",
            "有意图功业，无心忆薜萝。",
            "亲朋将远别，且共醉笙歌。",
            "（《徐铉集》三。",
            "又《全五代诗》二九）。"
        ],
        "notes": "",
        "id": "dd8a818fbfab17b0bdcae60c21b94e65"
    }
]