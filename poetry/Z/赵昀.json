[
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "淳祐丙午讲礼记毕锡宴秘书省赐侍读少师郑清之以下",
        "preface": "",
        "paragraphs": [
            "鳌极开先已降衷，上天下泽礼居中。",
            "三才义理维持力，万世纲常建立功。",
            "孔圣法言多纂辑，汉儒师学共修崇。",
            "经帷讲彻资群彦，克己工夫在广充。"
        ],
        "notes": "",
        "id": "123559b2f0f61032d935d13cfebfa98f"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐答郑宷",
        "preface": "",
        "paragraphs": [
            "秋思太华峰头雪，晴忆巫山一片云。",
            "去国归来犹未得，诗篇遥赠北山君。"
        ],
        "notes": "",
        "id": "dead5158a13944eb063c2e4ceb0244cc"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐状元文天祥以下",
        "preface": "",
        "paragraphs": [
            "道久于心化未成，乐闻尔士对延英。",
            "诚惟不息斯文著，治岂多端在力行。",
            "华国以文由造理，事君务实勿沽名。",
            "得贤功用真无敌，能为皇家立太平。"
        ],
        "notes": "",
        "id": "7c916302d43aee0f0eea22bd93ccb60d"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "题赵葵墨梅",
        "preface": "",
        "paragraphs": [
            "溪藤疏影势千寻，笔补春工著意深。",
            "止渴调羹归妙手，谁知一片岁寒心。"
        ],
        "notes": "",
        "id": "d06f0f9e50030963f8fa6b764edf0c04"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "重修复古殿纪事",
        "preface": "",
        "paragraphs": [
            "烈祖谋诒燕，冲人命绍龟。",
            "禁严瞻复古，缔创想当时。",
            "凤纪因多历，翚飞欲寖隳。",
            "端居常念此，凉德恐羞之。",
            "勉辑炎兴业，新还舜禹规。",
            "栋骧非玉瑱，朴斲仅涂茨。",
            "咫尺羹墙见，延洪典则贻。",
            "缅怀光宅旧，俨若焕章垂。",
            "圣志惟先定，鸿名寓有为。",
            "风烟沈庙算，天日俯畴咨。",
            "屏翰环方召，言谟富禹夔。",
            "权纲归总揽，制度永维持。",
            "养士翔鸳鹭，搜兵振虎貔。",
            "宣王修政日，光武中兴时。",
            "文治绥函夏，英威鬯远夷。",
            "万年丕显绩，三纪太平基。",
            "继述惭非称，规恢动慨思。",
            "肯堂心翼翼，景行日孜孜。",
            "载绎车攻雅，宜赓考室诗。",
            "告成书梗概，拜手缉芜辞。"
        ],
        "notes": "",
        "id": "74c9b4cebed2747163495e812a395a1c"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "昌化县进嘉禾嘉粟赐贾丞相",
        "preface": "",
        "paragraphs": [
            "一德交孚叶两仪，嘉禾嘉粟献珍奇。",
            "祥呈属邑信非偶，瑞应明禋若有期。",
            "周纪唐封生秀颖，汉歌郊庙产灵芝。",
            "何如近在王畿内，庆典珍符萃一时。"
        ],
        "notes": "",
        "id": "271507b8b92592601d69617ab6927201"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "批养性存心二说",
        "preface": "",
        "paragraphs": [
            "方寸中涵一太虚，操存须用养工夫。",
            "莹然镜浄无纤翳，一性融明万理俱。"
        ],
        "notes": "",
        "id": "d722521bd61d65b478260a7f76d68484"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "笔占示林君奇",
        "preface": "",
        "paragraphs": [
            "许负往昔矣，天纲今何之。",
            "谁知千载后，复遇林君奇。"
        ],
        "notes": "",
        "id": "a914950156992f59f196be7440774685"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "瑞不为祥",
        "preface": "",
        "paragraphs": [
            "初是烈祖开炎图，华夷一统同车书。",
            "人心爱戴无远迩，亲传圣像绘成都。",
            "成都赤子尊君父，大廷重光奉祠宇。",
            "殿旁一木久已枯，俄发三芽当夏五。",
            "万物荣枯知有时，枯杨况更能生稊。",
            "天胡此野大此瑞，祖宗垂佑从可知。",
            "吁嗟全蜀今非昔，玉垒金城久荆棘。",
            "幸今天道已好还，欲洗腥膻归古益。",
            "矧兹廊庙古栋梁，肃雍显相登明堂。",
            "岷峨万里来献瑞，愿符景运答休祥。",
            "书言颠木有由蘗，天其永命复大业。",
            "中兴肇开同一机，万载重芳光史牒。"
        ],
        "notes": "",
        "id": "2b3fafb41d49ddd7f70f552d8bdedec5"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "李璮归国",
        "preface": "",
        "paragraphs": [
            "力扶汉鼎頼元勋，泰道宏开万象新。",
            "声暨南郊方慕义，恩渐东海悉来臣。",
            "凯书已奏三边捷，庙算全消万里尘。",
            "坐致太平今日事，中兴宝运喜环循。"
        ],
        "notes": "",
        "id": "af3bc0880434b83d8bd845f04cc70325"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐贾相",
        "preface": "",
        "paragraphs": [
            "清明朝野遇清明，万国欢心乐太平。",
            "樽俎优贤咨启沃，载赓既醉咏盈成。"
        ],
        "notes": "",
        "id": "eb2f8a10ec1dbfe5ca3e8596b121b40f"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐马廷鸾四首  其一",
        "preface": "",
        "paragraphs": [
            "天高地下礼由分，圣哲于焉秩纠纷。",
            "心法操存毋不敬，治功显设在斯文。",
            "会通自可跻明圣，品节应知本俭勤。",
            "旃厦讲磨资众彦，精微尽处是尊闻。"
        ],
        "notes": "",
        "id": "3811efaa808cc2ea1401e131b1804cc7"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐马廷鸾四首  其二",
        "preface": "",
        "paragraphs": [
            "春秋万古一权衡，笔削昭然揭日星。",
            "道贯百王垂大法，义先五始定常经。",
            "是非褒贬寓深意，理乱安危烛未形。",
            "内夏外夷归一统，烨然治象炳丹青。"
        ],
        "notes": "",
        "id": "8d2423c9f8ee3b4d5254e8f09712dbe8"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐马廷鸾四首  其三",
        "preface": "",
        "paragraphs": [
            "古掖摛文步武高，绫衾寓直焰兰膏。",
            "当年宫锦飞双鹄，今夕僊图看巨鼇。",
            "诗赐玉堂苏易简，光摇莲炬令狐绹。",
            "明时盛事今重见，爰制篇章示衮褒。"
        ],
        "notes": "",
        "id": "5e77d6da8586dc02dabcbc6967921bb8"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐马廷鸾四首  其四",
        "preface": "",
        "paragraphs": [
            "圣烈神谟肇我邦，巨编诏后总宏纲。",
            "立心广大侔天地，行事明通迈帝王。",
            "训与六经相表里，法垂万世愈巍煌。",
            "讲帷可但资敷绎，夙夜惟知率旧章。"
        ],
        "notes": "",
        "id": "bdf55702ec9e89c45677dfb36233e9bd"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "赐郑丞相",
        "preface": "",
        "paragraphs": [
            "菲德承休帝命新，青阳闿动御昌辰。",
            "庆贻虹渚嘉祥衍，春满鼇山景色新。",
            "镐燕颂思勤□□，灵韶协奏喜横陈。",
            "在朝从此薰和气，要使驩心万姓均。"
        ],
        "notes": "",
        "id": "63ff297acdbcd3d97fc8feac100b21b6"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "闻喜宴诗赐状元方逢辰",
        "preface": "",
        "paragraphs": [
            "肆予临御九宾兴，蔼蔼盈庭俊乂升。",
            "喜頼谠言调八事，欲垂景运进三登。",
            "摅忠社稷惟名节，济用邦家必器能。",
            "丰芑涵濡盛今日，勉思德意共钦承。"
        ],
        "notes": "",
        "id": "d62358753dca42160a62cc60b834d143"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "宁宗皇帝挽词  其一",
        "preface": "",
        "paragraphs": [
            "冲澹凝金汞，忧勤失宝丹。",
            "讲余曦正午，班促漏方残。",
            "济野云生暗，苍梧日转寒。",
            "列朝从艺祖，天阙会金銮。"
        ],
        "notes": "",
        "id": "d2abf9c4ea7ba60bcd3de2a5189235f6"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "宁宗皇帝挽词  其二",
        "preface": "",
        "paragraphs": [
            "仙御宾空日，龙飞杳杳间。",
            "五云呈瑞彩，九虎敞重关。",
            "宝辇扶苍鹤，云韶拥玉班。",
            "千年栖佛地，今日覩天颜。"
        ],
        "notes": "",
        "id": "0df068ad8c083f950baf86160a0f79d2"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "题夏珪夜潮风景图",
        "preface": "",
        "paragraphs": [
            "定知玉兔十分圆，已作霜风九月寒。",
            "寄语重门休上钥，夜潮留向月中看。"
        ],
        "notes": "",
        "id": "a8de69e7f1c60e6a30a387cb67105f76"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "孝梅里",
        "preface": "",
        "paragraphs": [
            "南风六月吐梅花，奇绝西昌孝子家。",
            "一点落英千古月，夜来啼杀后栖鸦。"
        ],
        "notes": "",
        "id": "68c3e3f309baa7a5feefef7b55342732"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "偈颂",
        "preface": "",
        "paragraphs": [
            "大暑流金石，寒风结冻云。",
            "梅花香度远，自有一枝春。"
        ],
        "notes": "",
        "id": "90d8ddabc1854f3054f8acd2f3f63451"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "和灵隠长老颂",
        "preface": "",
        "paragraphs": [
            "欲言心佛难分别，俱是精微无碍通。",
            "跳出千重缚不住，天涯海角任西风。"
        ],
        "notes": "",
        "id": "d09e467eed13d948ba67e62179d82a5e"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "项龙归省",
        "preface": "",
        "paragraphs": [
            "清河正愿得忠臣，岂觉辞官归思匆。",
            "为道思亲心甚切，难留执手意奚穷。",
            "亲斟御酒资行色，更敕云台写范容。",
            "回到家乡人问及，始知朕不负勋功。"
        ],
        "notes": "",
        "id": "cd59cd8dd14150a767cd79a897e08cba"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天高地下礼居中。"
        ],
        "notes": "",
        "id": "aa932740bcc75cc51ace5c88e761b20f"
    },
    {
        "author": "赵昀",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "芳意饶呈瑞，寒光助照人。"
        ],
        "notes": "",
        "id": "a6a433dca0ec75b0d1e37e0c80a4a8d9"
    }
]