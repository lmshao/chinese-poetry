[
    {
        "author": "钟唐杰",
        "dynasty": "宋",
        "type": "诗",
        "rhythmic": "",
        "title": "送僧还日本",
        "preface": "",
        "paragraphs": [
            "上人海东秀，才华众推优。",
            "学道慕中国，于焉一来游。",
            "武林忽相遇，针芥意颇投。",
            "儒道虽云异，诗酒喜共酬。",
            "况兹古名郡，佳丽罕与俦。",
            "湖山快吟览，胜迹恒追求。",
            "合并惜未久，又理东归舟。",
            "扬帆渡鲸浪，帖帖如安流。",
            "慇懃不忍别，缱绻难为留。",
            "临风极遐睇，目断扶桑陬。",
            "他时托芳字，还能寄余不。"
        ],
        "notes": "",
        "id": "170b5ae5ac8879c5770ea4c581d95874"
    }
]