[
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "郊祀庆成",
        "preface": "",
        "paragraphs": [
            "紫极三阶正，黄宫一气旋。",
            "迎阳周吉土，练日汉甘泉。",
            "考典陈商辂，占祥察舜璇。",
            "朝冠纷璀璨，斋幄湛蟺蜎。",
            "荔席方颙若，油云已廓然。",
            "瑶源尊始祖，绛节从群仙。",
            "碧瓦霏烟外，雕梁丽日边。",
            "大音谐美乐，芳荐列嘉笾。",
            "默喜云孙燕，深期鼎祚延。",
            "六虬纡制跸，九庙辟崇筵。",
            "鬰鬯香稃熟，芝楹瑞叶连。",
            "醇牺登硕俎，肃倡被朱弦。",
            "孝奏灵咸格，诚存礼不愆。",
            "清晨登玉轪，彩仗揭龙旃。",
            "虎旅罗三卫，蜺旌亘百廛。",
            "展容趋泰畤，裒福对苍圜。",
            "扆坐张皇邸，帷宫驾采椽。",
            "鼓钟传禁漏，星月粲高躔。",
            "蠖略车回斗，荧煌衮象天。",
            "华支金擢秀，雅奏玉鸣𫓶。",
            "虚次停垂佩，登坛俨奉瑄。",
            "兰生芬献斝，电燎鬰升烟。",
            "气晏樵蒸焜，天澄境落褰。",
            "涓成均拜胙，抃庆趣摩肩。",
            "凤盖端闱敞，蝇书惠泽宣。",
            "自欣千载遇，叨贰六卿联。",
            "簪笔雕舆上，扶圭绣黼前。",
            "独多亲日表，敢后赞云篇。",
            "帝德惟天大，臣心匪石坚。",
            "愿言陪虎拜，宝历万斯年。"
        ],
        "notes": "",
        "id": "5eff35d260660190744aa712a17c0bd5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙观芝草  其一",
        "preface": "",
        "paragraphs": [
            "九庙宁神蔼德馨，煌煌又见产芝英。",
            "香凝荐斝椒兰润，色映雕梁日月明。",
            "绍复祖宗全达孝，感通天地契精诚。",
            "试披瑞牒占休应，看取皇家万叶荣。"
        ],
        "notes": "",
        "id": "64918178ea69d8b8a6d5c2fc9437d075"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙观芝草  其二",
        "preface": "",
        "paragraphs": [
            "晓开疏屏望荣光，仰见威灵烛下方。",
            "二本同楹真盛事，三年叠秀是殊祥。",
            "好图瑞采增旗帜，更诵灵华续乐章。",
            "拜舞共陈归美颂，喜浮春殿九霞觞。"
        ],
        "notes": "",
        "id": "28390ae6123c6341656b26c7e1aef84a"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "苦热行",
        "preface": "",
        "paragraphs": [
            "君不见浣花老翁初作掾，触热簿书尘满案。",
            "坐曹束带总不能，但欲赤脚踏层冰。",
            "又不见青莲居士金门客，懒摇白羽巾挂壁。",
            "有时裸袒青林中，只知露顶洒松风。",
            "二子英规凛千古，笔夺造化驱风雨。",
            "如何避暑如避仇，叫呼竞作惊人语。",
            "是身本与天地同，要当扪腹无弗容。",
            "世间冷煖翻覆手，焉用夷隘惠不恭。",
            "我方穷居度炎热，火云烁山金石裂。",
            "一读清诗百念空，炯若冰壶浸明月。"
        ],
        "notes": "",
        "id": "5300e6e6308075161fda837d25772131"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "忧旱",
        "preface": "",
        "paragraphs": [
            "老农病旱如膏肓，汲井灌秧秧已黄。",
            "湖田半作龟兆坼，河渠断道不可航。",
            "救旱不必焚巫尪，当去民害烹弘羊。",
            "嗟哉销变此不务，龙川佛舍徒祈禳。",
            "中兴天子食不遑，侧身感天天与祥。",
            "霈然坐待三尺雨，拟赋云汉歌宣王。"
        ],
        "notes": "",
        "id": "8927f8697d19947b05507f737c2ecf51"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "读战国策",
        "preface": "",
        "paragraphs": [
            "从人为从六国强，横人为横六国亡。",
            "悲夫不用摈秦计，徒以委肉强虎狼。",
            "一朝秦甲下函谷，指挥韩魏如群羊。",
            "坐令不费一只矢，山东千里无金汤。",
            "我窥尘编三太息，诸侯自覆非秦力。",
            "纷纷二百四十年，说士游谈空满籍。",
            "我将西上吊兴亡，南山自有能言石。"
        ],
        "notes": "",
        "id": "ed12a94c4e15e77db3af3bd72a068e0e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "秋日坐寐觉而有作",
        "preface": "",
        "paragraphs": [
            "南国逢秋色，西风扰客心。",
            "久闲安饮啄，多病废登临。",
            "壁倚青藜杖，窗横绿绮琴。",
            "无鱼甘粝食，有酒任孤斟。",
            "地僻千山瘠，人稀万籁瘖。",
            "懒同牛卧垅，倦剧鸟归林。",
            "纸阁居容膝，绳床坐整襟。",
            "缩头须尔伴，便腹莫吾箴。",
            "俛仰三眠柳，徘徊五戏禽。",
            "忘形初隠几，得趣渐欹簪。",
            "不假仙游枕，宁须女抱衾。",
            "乍疑身栩栩，已觉息深深。",
            "白凤才难继，黄粱事可寻。",
            "有人呼昼漏，何处起寒砧。",
            "短梦蘧然觉，斜晖惨欲阴。",
            "桂开香吐粟，菊认蘂攒金。",
            "磨熟双旗茗，炉残小瓣沈。",
            "感时思别墅，开户见遥岑。",
            "自别尧庭邃，俄惊墨突黔。",
            "背无三甲起，头有二毛侵。",
            "咎往眉难炙，言归足尚肣。",
            "静忘波汹汹，老谙岁骎骎。",
            "幸得安心法，聊为拥鼻吟。",
            "黑甜夸胜味，黄落寄余音。",
            "猿鹤休相怨，萍蓬自不禁。",
            "却愁宵寐少，卧听竹萧森。"
        ],
        "notes": "",
        "id": "59d106d856d915b8d24d7985460b53eb"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "双投酒",
        "preface": "",
        "paragraphs": [
            "君不见白玉壶中琼液白，避暑一杯冰雪敌。",
            "只今名冠万钱厨，此法妙绝天下无。",
            "又不见九重春色蔷薇露，君王自酌觞金母。",
            "味涵椒桂光耀泉，御方弗许人间传。",
            "向来我作金门客，不假酿花并渍核。",
            "日日公堂给上尊，时时帝所分余沥。",
            "一朝释珮投江村，却访田家老瓦盆。",
            "道院丹泉灰脚重，官炉玉友糟头浑。",
            "有酒如此宁不饮，但赋独醒招楚魂。",
            "锦谿昨夜秋风入，梧叶雨残溪水急。",
            "呼奴为我挽飞流，涤瓮燎薪炊玉粒。",
            "奴言新酿良未宜，此间寒燠来无时。",
            "双投旧法酒经载，今焉可试君无疑。",
            "初观白醑寒浆溜，再加曲米成重酎。",
            "色如竹叶照人明，香似兰英和露透。",
            "妻孥一笑醆斝空，所恨无多才数斗。",
            "嗟予性与礼法疏，况此扫轨甘穷居。",
            "肯学鸱夷随后车，不烦骑馿骥子扶。",
            "焉用拊缶歌乌乌，一觞一咏聊自娱。"
        ],
        "notes": "",
        "id": "3b6d218197d72939fe7dbe57ccc55879"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "飞来峰",
        "preface": "",
        "paragraphs": [
            "西域崭崱群玉峰，悬崖万丈穿玲珑。",
            "世人不识真鬼工，夜半跃起随雷风。",
            "天与西湖作奇观，嶷然飞堕群山中。",
            "海风吹雨万壑暝，往往密有云相通。",
            "遥望烟鬟出林坞，重峦面面青莲宇。",
            "孤云起石风生泉，游人六月不知暑。",
            "世传飞来我亦疑，摩挲苍璧心更悲。",
            "当年禁囿山水远，艮岑一石须人挽。",
            "无人把酒酹山灵，飞入君王上林苑。"
        ],
        "notes": "",
        "id": "8c4c9f5efe3ad32e29a20a3f3ae38c9b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "赋张参政四老堂  其一",
        "preface": "",
        "paragraphs": [
            "散策相从倚玉鸠，不须更伴赤松游。",
            "林塘在眼供舒啸，花鸟催诗好劝酬。",
            "一座几盈三百岁，四翁宜寿八千秋。",
            "堂前风物如伊洛，尚欠香山与石楼。"
        ],
        "notes": "",
        "id": "8a013852f1327fdd7de7a608c4c8c0b5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "赋张参政四老堂  其二",
        "preface": "",
        "paragraphs": [
            "西望斜川烟霭低，荆溪东下泛清漪。",
            "夜来风雨秋怀共，春草池塘昼梦迟。",
            "江左便传花萼集，曲中休奏紫芝词。",
            "安车不日联镳至，银角桃枝上玉墀。"
        ],
        "notes": "",
        "id": "9c52419493486930933492e32f9cf643"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "呈郫人李签判",
        "preface": "",
        "paragraphs": [
            "锦江烟水春茫茫，锦城游宴歌舞狂。",
            "酒酣缓辔踏花去，尚说当年先侍郎。",
            "后来游宦家因徙，子孙不复归桑梓。",
            "世居淮海二百年，路隔关山七千里。",
            "兵戈南下风尘昏，衣冠渡江黄屋奔。",
            "淮乡几作边戍地，丛桂旧第无一存。",
            "我从避乱梅花坞，钓月眠云拉巢许。",
            "尔来又卜南郭居，自笑飘萍无定所。",
            "见君襟韵真谪仙，从来游戏壶中天。",
            "眷言我祖旧同闬，邂逅笑语心豁然。",
            "平生行李遍方外，南逾五岭入苍翠。",
            "脱靴未屈力士手，探囊已压髯奴背。",
            "为叹干戈何日休，浮家泛宅江海游。",
            "丹砂炼就葛洪鼎，茶灶行随鲁望舟。",
            "天涯一见倾盖旧，青城猿鹤知存否。",
            "会当叱驭过邛郲，相从却饮郫筒酒。"
        ],
        "notes": "",
        "id": "b00c50569abaed749e9d19f66573cd5d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "呈伯父元仲二首  其一",
        "preface": "",
        "paragraphs": [
            "我伯气吐虹，贯日干文光。",
            "胸中有和璞，发挥见文章。",
            "笔追羲献风，句压曹刘墙。",
            "平生太古心，孰得窥行藏。",
            "人间富贵味，掩口不一尝。",
            "方朔饥欲死，次公醒而狂。",
            "方寸不受折，养此百炼刚。",
            "江湖五十年，飘飘曳征裳。",
            "晚岁一区宅，欲并幽林塘。",
            "浙东山水窟，选胜方徜徉。",
            "兰溪得佳致，行筑钟山堂。",
            "自顾世路险，机穽宁易防。",
            "俛首吾不能，高卧庸何伤。",
            "贫贱苟自得，面糗皆膏粱。",
            "愿言守此志，鹏鷃聊相忘。"
        ],
        "notes": "",
        "id": "f30697522cd8dbc7e1f971bba2dbe4a4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "呈伯父元仲二首  其二",
        "preface": "",
        "paragraphs": [
            "干戈十年余，荏苒百忧至。",
            "谁怜齿未壮，遽失彩衣戏。",
            "扪心天不闻，空下千斛泪。",
            "藐然一星孤，未忍随以逝。",
            "雨湿新松楸，尘生旧鞶帨。",
            "奈此愁绝何，况复形梦寐。",
            "萧萧风树悲，此恨岂有既。",
            "念昔龆齓中，从公识奇字。",
            "一从江淮别，岁月不复记。",
            "公寻武夷春，我友颐山桂。",
            "此来忽相见，再拜只流涕。",
            "忽忽悦情话，恍若已隔世。",
            "先人有遗经，夙夜焉敢坠。",
            "余生倘未殒，肯负平日志。",
            "但恨不及亲，临风一歔欷。"
        ],
        "notes": "",
        "id": "0d8d4cd4708802d70eb070ba2b81d391"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "寄伯父元举",
        "preface": "",
        "paragraphs": [
            "我家百笏门，族望甲乡国。",
            "堂堂六世祖，名在碧落籍。",
            "人曰吾故侯，善政光古昔。",
            "后裔联簪缨，北原荫榆柏。",
            "里居百余年，世出二千石。",
            "当时丛桂中，鸣珂动城陌。",
            "变故忽相仍，流荡兵火厄。",
            "一经焚劫余，故里半荆棘。",
            "奔腾豺虎群，逃避天地窄。",
            "十年湖山游，幸不死锋镝。",
            "朝穿云麓青，夜钓月溪白。",
            "间关度阳九，阖室仅安适。",
            "遽婴风树悲，呼天泪横臆。",
            "坡陁东龙冈，怅望隔窀穸。",
            "故乡渺归期，异县悲久客。",
            "北辕吾未能，辽绝江海隔。",
            "思我伯父贤，一别几更历。",
            "寇至独不去，巍坐空四壁。",
            "高标揖夷齐，九死出焚溺。",
            "居为一乡望，后学所矜式。",
            "泮水修复初，儒盟首开席。",
            "我独随风蓬，孤陋阻规益。",
            "明年秋鸿飞，槐花动行色。",
            "庶遂升堂拜，情话输悃愊。",
            "诗成喜不寐，兴逐飞天翼。"
        ],
        "notes": "",
        "id": "56b06ef0afd1551120641799082aac9f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "答宋子闲",
        "preface": "",
        "paragraphs": [
            "冀北百马一𫘝𫘨，沅江之鼈九肋稀。",
            "海邑千室士半之，异材杰出今其谁。",
            "有客有客气吐霓，行年五十缝掖衣。",
            "青鞋白帽鬓未摧，笔下妙绝黄绢碑。",
            "句中参彻后山诗，邂逅一见秋云披。",
            "立谈展尽胸中奇，如刮眼膜如起痿。",
            "便许握手论交期，看君有蕴未一施。",
            "杜门却扫甘幽栖，草树薿薿含奇姿。",
            "两堂对启白板扉，我时剥啄叩扊扅。",
            "君出迎笑喜见眉，晴窗坐隠花影移。",
            "茗椀未尽炉香迟，手弄麈尾风飔飔。",
            "主人得意客忘归，嗟予懵学安所师。",
            "矧复少也逢百罹，尚頼先德流余滋。",
            "遗编烂烂星斗垂，墨犹未干吾忍窥。",
            "梅花一咏偶弗遗，君能鉴赏了不疑。",
            "惜哉不与君同时，生前未免俗子嗤。",
            "身后有此名流知，呜呼吾意其何悲。"
        ],
        "notes": "",
        "id": "379fd1c599d822cd80c2adee45338020"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "上王吏部",
        "preface": "",
        "paragraphs": [
            "人物南州望，风流一代英。",
            "夙传天上誉，早梦月中名。",
            "车载三千牍，鹏飞九万程。",
            "向来辞泮水，端合上仙瀛。",
            "接武虞廷邃，含香汉殿清。",
            "渐看丹极近，首冠列星明。",
            "准拟陪三接，周旋位六卿。",
            "鉴分金背重，橐并紫荷轻。",
            "未见恩纶出，那知谤箧盈。",
            "去朝云路杳，归侍彩衣荣。",
            "地借徽之竹，楼吹子晋笙。",
            "赤心何所负，白眼不须惊。",
            "自顾衔恩厚，亲逢较艺精。",
            "妍媸归藻鉴，高下见文衡。",
            "梦绝怀蛟异，词非吐凤成。",
            "赋能窥小小，经漫说铿铿。",
            "误玷春官籍，终慙月旦评。",
            "抢榆几类鷃，出谷仅同鶑。",
            "志慕青钱士，名参玉笋生。",
            "别深秋鹤怨，归问海鸥盟。",
            "未作河西尉，聊为江上行。",
            "夜沈滩月钓，晓压陇云耕。",
            "岁暮人初返，天寒雨未晴。",
            "久稽从杖履，且复卧柴荆。",
            "后见含深恧，微吟写至情。",
            "伫听宣室召，凤阁继家声。"
        ],
        "notes": "",
        "id": "2e73f387c0548bb82b599baada9305a1"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "见张运使郎中  其一",
        "preface": "",
        "paragraphs": [
            "风度颙颙白首郎，清朝趋奏久含香。",
            "东南德望龙津阔，甲乙科名雁序长。",
            "使节不辞骊驾远，卿家重见㦸门光。",
            "愿公早入承明去，一试囊中活国方。"
        ],
        "notes": "",
        "id": "6adc9f87759c5443d8f46a62f374a431"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "见张运使郎中  其二",
        "preface": "",
        "paragraphs": [
            "野鹤摩云万里心，一枝聊复寄高林。",
            "愁边举目江山异，客里登楼岁月深。",
            "长铗誓为知己用，短檠空伴读书吟。",
            "龙门不拒通家子，应许来听正始音。"
        ],
        "notes": "",
        "id": "78fa0629ef0328de3afc3108bb3689e7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "送王时亨舍人帅蜀诗二首  其一",
        "preface": "",
        "paragraphs": [
            "煌煌大笔照坤维，忽见文星下紫微。",
            "万里江山浑改观，九重绅笏更争辉。",
            "占松不假刀形梦，换马端期鹄趁飞。",
            "试问郫筒故乡酒，路人应唱踏花归。"
        ],
        "notes": "",
        "id": "916b0998651f73c8b4e4cbd4fbf1a323"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "送王时亨舍人帅蜀诗二首  其二",
        "preface": "",
        "paragraphs": [
            "一从雁塔缀英游，又见功名得志秋。",
            "丹阙万人窥榜眼，碧幢千骑拥遨头。",
            "锦城日暖惸鳏舞，玉垒烟深铠仗收。",
            "它日中和闻善政，一琴宁复久淹留。"
        ],
        "notes": "",
        "id": "b30865e2112d03b3a9b0fd716f76de9e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "和陈大监",
        "preface": "",
        "paragraphs": [
            "君不见汉业已定犹勒兵，白登坐困师无名。",
            "席门先生计无误，黠虏不得窥平城。",
            "论功自合班人杰，盖世拔山威尽折。",
            "漫夸勋业是韩彭，我出六奇秦项灭。",
            "后来汉道如衰周，德尊一代陈太丘。",
            "二方相继厉名节，不顾羔雁真善谋。",
            "雪霜贸贸年芳改，凛凛松筠见风采。",
            "豺狼当路狐狸号，独有孤鸿横四海。",
            "至今逸韵传清商，云和之瑟弦高张。",
            "耳孙磊落天下士，大才有出皆其长。",
            "胸中万卷饶丘壑，鲜取遗音叩寂寞。",
            "一朝解组又弹冠，出处无心付天乐。",
            "我辈等是风月人，昔也同闬今为邻。",
            "不妨对语味如蜡，扰扰万事从横陈。"
        ],
        "notes": "",
        "id": "7550e41ec0c198f505d4a937527189a9"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "再次韵为谢",
        "preface": "",
        "paragraphs": [
            "公诗律严如用兵，江淮草木先知名。",
            "少当千人扫文阵，晚策百胜攻愁城。",
            "诗坛老将天下杰，笔倒三江流万折。",
            "时将妙句吐长虹，李杜文章光不灭。",
            "由来事业师伊周，讵止博识穷九丘。",
            "星列丹墀蔼华望，月升金掌陈嘉谋。",
            "脱冠归来双鬓改，任尔功名争好采。",
            "挥弦月下奏高山，击楫波间哦小海。",
            "方今祝网仁如商，圣贤相逢治具张。",
            "鹤书旁午诏多士，不以椳𫔶遗寸长。",
            "如公岂得栖林壑，焉问晓猿惊索寞。",
            "岁晚方谐魏阙心，官闲不减商山乐。",
            "湖上春来花恼人，我不忧贫依富邻。",
            "朋友胶漆古来事，愿言握臂追雷陈。"
        ],
        "notes": "",
        "id": "c0d53a53547d7e4e0a55970ac9bcfc70"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "赵见独示所业并诗次韵谢之",
        "preface": "",
        "paragraphs": [
            "沅江九肋稀，端问学不学。",
            "向来屠沽辈，过眼褐宽博。",
            "如公负奇才，尚隔云津跃。",
            "昔吾先隠君，早识麟一角。",
            "联翩锦囊句，纡余仍卓荦。",
            "千载埋玉悲，孤芳竟谁擢。",
            "别来二十年，历历记前作。",
            "贱子更百罹，素业守弥恪。",
            "余辉忽振耀，如获西山药。",
            "清梦到钧天，求音叩寂寞。",
            "中宵对莲炬，何以称光渥。",
            "辱君琼瑶篇，重愧鼠呼璞。",
            "大轴闚洪源，汹涌千涧落。",
            "一洗胸中尘，豁若春云廓。"
        ],
        "notes": "",
        "id": "bd9b8d87f802c8a9a48906795ecae05e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "以珠子香建茶寄皖公山马先生",
        "preface": "",
        "paragraphs": [
            "筠谷珠玑北苑春，寸诚千里托灵芬。",
            "为投白鹿岩前客，何日容分半席云。"
        ],
        "notes": "",
        "id": "865075b0c720f30d7abc09a4fb2698b5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "送台道人",
        "preface": "",
        "paragraphs": [
            "我祖来从锦江曲，尚忆郫筒醉春渌。",
            "轻衫拂石踏花归，近傍青城结茅屋。",
            "子孙散作淮海居，奕叶英风凛相续。",
            "不惟丛桂竞传芳，时有高人更超俗。",
            "或随羽化附青蛇，或避诏征称赤局。",
            "我生本是林泉人，失脚尘中困羁束。",
            "每逢蜀士话维桑，便欲携筇访前躅。",
            "道人家世出巴西，万里江山见眉目。",
            "笑施砭石起膏肓，坐察形神穷倚伏。",
            "我席为门君荷旃，相见忘情谢荣辱。",
            "幽香小鼎暮烟横，浊酒一杯春蚁绿。",
            "此身多病经百罹，只合纫兰与餐菊。",
            "休论燕颔觅封侯，莫说鸢肩腾火速。",
            "我有风怀就问君，何时一饱颜公粥。",
            "今日君行跨奔鹿，欲下鹅洲穿柳谷。",
            "他年愿结白云期，与君同看金峰鹄。"
        ],
        "notes": "",
        "id": "04109d41b5a3d08e7e7010f4d3ad8553"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "送僧大通还山一首",
        "preface": "",
        "paragraphs": [
            "三年虎卧白云关，谁念穷猿失故山。",
            "野客已拚花自落，道人今与鹤俱还。",
            "厖眉皓首双松老，白㲲青丝一室闲。",
            "何日得追尘外趣，听君击钵翠微间。"
        ],
        "notes": "",
        "id": "5a8195350d42d145988f8c5b7685c3ff"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "戏呈珉禅师",
        "preface": "",
        "paragraphs": [
            "我来何幸识支郎，百丈峰头宝月光。",
            "质薄自怜非燕颔，途穷谁信是龟肠。",
            "渐看鬓底千丝白，敢说眉间一点黄。",
            "坐见锦溪秋水阔，不知何日理归艎。"
        ],
        "notes": "",
        "id": "38162ca08e533521b6745dad061d6d32"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "终风行",
        "preface": "",
        "paragraphs": [
            "北风驾寒万窍号，声如八月江上涛。",
            "又疑大鹏上青霄，南溟水击抟扶摇。",
            "昆阳阵败虎豹嘷，撼城飞瓦千兵逃。",
            "焚轮夜起狂终朝，直忧卷屋掀重茅。",
            "我居门巷如荒郊，衾无缋罽裘无羔，苦寒猎猎吹缊袍。",
            "笑引藤樽漱浊醪，不妨高卧醉陶陶。",
            "梦骑天马腾长飚，睥睨玉台阊阖高。",
            "风声诗兴两鬭豪，醉中一扫白云谣。"
        ],
        "notes": "",
        "id": "579741cef4410a969e66b8fc2157b9c0"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其一",
        "preface": "",
        "paragraphs": [
            "明皇幸蜀，一日登高山望秦川，谓高力士曰：“吾听张九龄言，不至此。",
            "”马上吹笛为曲，号《谪仙怨》，今亡焉。",
            "因为八章，以申其念旧之意。",
            ""
        ],
        "notes": "",
        "id": "571ae19f5f650b2dd2a7a3df163a8960"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其二",
        "preface": "",
        "paragraphs": [
            "长安回首战尘中，马背行吹一笛风。",
            "寄恨翻成谪仙怨，始知深负曲江公。"
        ],
        "notes": "",
        "id": "9197aae423bfefaa9cbd18e57f8f8fb9"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其三",
        "preface": "",
        "paragraphs": [
            "锦囊留得玉环香，不见佳人空断肠。",
            "北望秦川烟草满，尚疑飞燕舞昭阳。"
        ],
        "notes": "",
        "id": "36ca93c27510af01d4e231c54301435c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其四",
        "preface": "",
        "paragraphs": [
            "向来花萼弄春辉，曾把宁王玉笛吹。",
            "乐事已随风烛过，如今横笛不胜悲。"
        ],
        "notes": "",
        "id": "0607f225545395d0d81add9c7fb48bdf"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其五",
        "preface": "",
        "paragraphs": [
            "蜀山春动锦江流，水绿山青总是愁。",
            "愁绝不堪山上望，无人解与月宫游。"
        ],
        "notes": "",
        "id": "231bf7a11a121e698ace734aacd57ad5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其六",
        "preface": "",
        "paragraphs": [
            "雨声鸣栈不堪听，尽日穿云上杳冥。",
            "羯鼓催花浑不记，曲中空唱雨霖铃。"
        ],
        "notes": "",
        "id": "1de68ba65101bdfa0b6a547e880695f5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其七",
        "preface": "",
        "paragraphs": [
            "渔阳千帜扫空来，满目妖氛鬭不开。",
            "为问玉京何日复，伤心黄屋几时回。"
        ],
        "notes": "",
        "id": "9a21c63ac091ad3ad4e921de4131a081"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其八",
        "preface": "",
        "paragraphs": [
            "烟霞缥缈认骊山，远想楼台紫翠间。",
            "尚欲神游太真院，不知身过鬼门关。"
        ],
        "notes": "",
        "id": "452815be2f858a150cc22be144104bdc"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "望秦川歌  其九",
        "preface": "",
        "paragraphs": [
            "阿瞒按舞长生殿，妃子洗粧端正楼。",
            "此去恰如巫峡梦，相望千里事悠悠。"
        ],
        "notes": "",
        "id": "a4048edf803dca518e56fd2afaf92514"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "秋怀三首  其一",
        "preface": "",
        "paragraphs": [
            "雨沐秋容浄，云横天宇高。",
            "溪流走城堑，木叶下亭臯。",
            "兴引渊明酒，寒侵范叔袍。",
            "清愁不能已，高枕诵离骚。"
        ],
        "notes": "",
        "id": "bd1024b34e6e6dd4188c9e02a69ec348"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "秋怀三首  其二",
        "preface": "",
        "paragraphs": [
            "燕去帘帷静，蛩鸣机杼忙。",
            "凄风万籁息，夜月一奁光。",
            "自喜襟怀豁，宁为景物伤。",
            "幽窗有佳致，坐挹桂花香。"
        ],
        "notes": "",
        "id": "4e21018c73d7b909edc131af4b722fc5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "秋怀三首  其三",
        "preface": "",
        "paragraphs": [
            "江远莼鲈晚，迳荒松菊寒。",
            "近知秋信好，更觉旅怀宽。",
            "远杵风催急，横琴夜向阑。",
            "飘零莫惆怅，吾道久艰难。"
        ],
        "notes": "",
        "id": "31ba1ccbcdc828974a7477ad2e4973c5"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "观梅",
        "preface": "",
        "paragraphs": [
            "春来物物未关情，只与寒梅有旧盟。",
            "芳信已催诗兴动，幽香还酿客怀清。",
            "月摹瘦影横窗淡，雨浴疏花照水明。",
            "却忆去年花下饮，共持杯酒泛飞英。"
        ],
        "notes": "",
        "id": "def42f874c6b053067e257e33f10ce84"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "和元革叔无闷斋",
        "preface": "",
        "paragraphs": [
            "家在涛江欲尽头，结茅宁为乐休休。",
            "达人自得一经趣，游子空怀千岁忧。",
            "坐对圣贤唯酒适，身凭形影以诗酬。",
            "公今非遯元无闷，要把韦编续圣丘。"
        ],
        "notes": "",
        "id": "3c546f761175bab8b52d8763aa8149a8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "初除西掖士华兄以诗贺喜次韵为谢",
        "preface": "",
        "paragraphs": [
            "向来归卧白云边，忽拜君王诏墨鲜。",
            "谁借羽翰超弱水，又随簪橐过甘泉。",
            "酒同今夕兄酬弟，诗比当年圣得贤。",
            "润色正须燕许手，小儒那有笔如椽。"
        ],
        "notes": "",
        "id": "e9d49cac8b32d9d452e6583c6696fe3e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其一",
        "preface": "",
        "paragraphs": [
            "遯叟高眠石磴云，鸱夷长泛五湖春。",
            "争如昼锦延华萼，同作商山四老人。"
        ],
        "notes": "",
        "id": "68c02137e0755b503226622e5ec90a86"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其二",
        "preface": "",
        "paragraphs": [
            "华堂迥出复城高，更买邻园彻古壕。",
            "要展渭川千亩竹，賸栽锦里百根桃。"
        ],
        "notes": "",
        "id": "7d6a541d9b318ce63a053e7053858b4f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其三",
        "preface": "",
        "paragraphs": [
            "钩帘待燕春风里，把酒酬花夜月前。",
            "更启西窗纳清景，烟光如画拥斜川。"
        ],
        "notes": "",
        "id": "c878cda9dcaa5fc7406534e042747fe4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其四",
        "preface": "",
        "paragraphs": [
            "城外青林可当山，横云翠霭鬰孱颜。",
            "虚堂一枕林泉梦，如在烟霞缥缈间。"
        ],
        "notes": "",
        "id": "72c9e045b05ada51bcfb044dc59cd20c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其五",
        "preface": "",
        "paragraphs": [
            "林花倒影落清池，池面春波泛绿漪。",
            "更筑小桥亭上去，便成家世授书圯。"
        ],
        "notes": "",
        "id": "e3cff04087d8f5260f94d39de920e73d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其六",
        "preface": "",
        "paragraphs": [
            "小谿深树鹿呦呦，野鹤无声蕙帐幽。",
            "风月满亭供笑语，依然不减醉翁游。"
        ],
        "notes": "",
        "id": "b40de5b7e3bb5458f0cbb61da538b97b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其七",
        "preface": "",
        "paragraphs": [
            "草木青归二月天，川原明媚发春妍。",
            "临流忽见寒梅影，皎若凌波洛浦仙。"
        ],
        "notes": "",
        "id": "02a961dc54406a532d855a2f18ebe46c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其八",
        "preface": "",
        "paragraphs": [
            "花梢日上雨痕干，冉冉香风破嫩寒。",
            "眼底便知红紫近，山茶先放鹤头丹。"
        ],
        "notes": "",
        "id": "9a518010c49c106e380dc86d960f0862"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其九",
        "preface": "",
        "paragraphs": [
            "幽丛灌木便成林，准拟炎天百步阴。",
            "应许春禽乐余荫，鹪鹩稳寄一枝深。"
        ],
        "notes": "",
        "id": "28a0bf21000838d839b35547d5a0e59b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "西园堂榭落成种植毕工偶成口号十首呈参政张公  其一○",
        "preface": "",
        "paragraphs": [
            "水流映带清漳宅，野望迟回半月台。",
            "只恐宫鶑阻陪赏，日边便有鹤书来。"
        ],
        "notes": "",
        "id": "1f675ef5952dffacd16d42873164b096"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其一",
        "preface": "",
        "paragraphs": [
            "吴山濯濯烟鬟青，湖水练练光遶城。",
            "城中主人目如电，爽气坐纳山水清。",
            "千门鸣弦夜月静，四野垂颖秋云平。",
            "试占古语咏侯德，一贤可当百万兵。"
        ],
        "notes": "",
        "id": "57470c969a58dfee99ff3e8da65963bc"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其二",
        "preface": "",
        "paragraphs": [
            "苏台屹立层霄里，环望水云三百里。",
            "十年草绿春城荒，麋鹿肆游歌舞地。",
            "公来一顾风物新，华屋下蟠烟霭翠。",
            "正须满意事登临，早晚中台拜英卫。"
        ],
        "notes": "",
        "id": "ff05fb9eb7fb7421c65e501cc5b8f931"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其三",
        "preface": "",
        "paragraphs": [
            "馆娃宫院秋沈沈，采香芳迳花委金。",
            "吴王旧事久寂寞，此地犹怀千古心。",
            "黄堂高兴动罇俎，三百画桥丝管音。",
            "吴侬但识宴会乐，那知遶屋棠阴森。"
        ],
        "notes": "",
        "id": "b12713af2986befcb5150f6c89319ab4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其四",
        "preface": "",
        "paragraphs": [
            "城西连柂枫桥夜，城东接舳阊门下。",
            "细听来往棹讴声，一一歌呼颂仁化。",
            "尔知德政并龚黄，我慕风流到王谢。",
            "会当临景赋新诗，写得吴中有声画。"
        ],
        "notes": "",
        "id": "32680c5e2b87af70071f40014f36190c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其五",
        "preface": "",
        "paragraphs": [
            "洞庭雨断兼天碧，松江月明波动色。",
            "剪橘霜包照座黄，鲙鲈雪缕堆盘白。",
            "秋到湖山最佳处，此景付公天不惜。",
            "英名自是龙骧家，更待高闳立幡戟。"
        ],
        "notes": "",
        "id": "d0171ba4f33b4f3c894e3d84db56c733"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其六",
        "preface": "",
        "paragraphs": [
            "相门旧列名臣传，挺挺遗风眼中见。",
            "远览初褰贾父帷，仁风已满袁宏扇。",
            "坐看诏玺天边来，袖章入对金銮殿。",
            "好追乐事醉升平，日奉宸游玉津宴。"
        ],
        "notes": "",
        "id": "5a42745a1f2e16ca5973e9fd48b53324"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其七",
        "preface": "",
        "paragraphs": [
            "一方静治民安枕，天子英明用人审。",
            "慈厚薰然布帛温，威明皎若冰霜凛。",
            "斡旋妙手经画余，贯朽如山粟填廪。",
            "禁闼还容汲直归，淮南定报奸谋寝。"
        ],
        "notes": "",
        "id": "82e5c930b507836ac2fc1a2ebd754096"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其八",
        "preface": "",
        "paragraphs": [
            "六飞南驻开陪京，朝廷恃此为金城。",
            "元侯卧护股肱郡，去天尺五日月明。",
            "谁怜游子岁一过，欲往不得如流萍。",
            "今日西风要留客，好山横道烟光凝。"
        ],
        "notes": "",
        "id": "d2cf4aa641e3980f3e6d8e059301dc73"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其九",
        "preface": "",
        "paragraphs": [
            "青衫飘泊江海生，十年篷底载我行。",
            "每逢胜地一长望，江山举目难为情。",
            "登楼几作仲宣赋，在野犹带倪宽经。",
            "迩来困甚几执热，愿焉一濯秋风清。"
        ],
        "notes": "",
        "id": "bd7405dd23e2d16a210906fe54d799e8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "与苏州守十诗以兵卫森画戟燕寝凝清香为韵  其一○",
        "preface": "",
        "paragraphs": [
            "盖公论治齐相堂，穆生酌醴元王觞。",
            "古人好士乃如此，名重千载尊而光。",
            "我公风度冠今昔，龙门冠盖春云翔。",
            "微才讵敢充旨味，药笼庶容芝桂香。"
        ],
        "notes": "",
        "id": "d27bd6f74fbbe00b7601d7101278bf0b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其一",
        "preface": "",
        "paragraphs": [
            "北风夜卷地，冻云晓黏天。",
            "黄竹歌未终，飞霰集我前。",
            "森罗昆山璧，零乱淮夷𧏖。",
            "缚贼悬瓠城，安得兵三千。"
        ],
        "notes": "",
        "id": "80523d213221572c61511ba6eae46a2f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其二",
        "preface": "",
        "paragraphs": [
            "跨馿游灞桥，策马阻蓝关。",
            "诗人自清苦，逐客何当还。",
            "我独拥敝茧，高卧环堵间。",
            "黄精已无苗，𣃁雪思旧山。"
        ],
        "notes": "",
        "id": "8fcbdca2d9c8898ff8caf4d422192b7f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其三",
        "preface": "",
        "paragraphs": [
            "松桂亦华颠，瓦石背玉表。",
            "造物不作难，夜半月出皎。",
            "书窗互照映，瓮牖惊易晓。",
            "举头忽弥望，万里绝飞鸟。"
        ],
        "notes": "",
        "id": "4556d539b83d9213589d013a016da24f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其四",
        "preface": "",
        "paragraphs": [
            "复帐蕤香篝，绮席罗妓围。",
            "焉知荜门子，清哦袖鹑衣。",
            "腊白三日寒，遽使昼掩扉。",
            "愁思已如许，共作风絮飞。"
        ],
        "notes": "",
        "id": "ec0edee0ff189b5392a6e9fdfa882161"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其五",
        "preface": "",
        "paragraphs": [
            "旧闻沙漠寒，碛卤一丈雪。",
            "谁怜牧羝人，白首持汉节。",
            "朝廷北顾忧，岁晚不忍说。",
            "寄言上林雁，何事音信绝。"
        ],
        "notes": "",
        "id": "aba8fedef811e2db648fbad3230bbbd2"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其六",
        "preface": "",
        "paragraphs": [
            "堆盘水精盐，翻匙云子饭。",
            "年年六出花，不必以瑞献。",
            "浪言平地尺，贫亦非所愿。",
            "愁无儋石储，安敢掷百万。"
        ],
        "notes": "",
        "id": "d2f1136d6d1b585c0af488f73875a0a1"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其七",
        "preface": "",
        "paragraphs": [
            "林梢宿鸦翻，未觉烟树暝。",
            "潇潇打窗声，惯向云屋听。",
            "冰结积已深，风收舞初定。",
            "凌晨出门喜，折屐印樵迳。"
        ],
        "notes": "",
        "id": "63326493ae8961e0a1734d87fce28fe0"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其八",
        "preface": "",
        "paragraphs": [
            "吾无千金裘，为博曲米春。",
            "床头腊瓮熟，漉以渊明巾。",
            "饮少辄至醉，醉眼迷天垠。",
            "冲寒望南巷，不见披氅人。"
        ],
        "notes": "",
        "id": "b660e835b11683e826e61d50d9f79fc4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其九",
        "preface": "",
        "paragraphs": [
            "千骑射猎军，一蓑垂钓翁。",
            "寒江与旷野，得意应无穷。",
            "顾我俱未暇，缓步聊倚筇。",
            "惜此连璐白，涴以鸡犬踪。"
        ],
        "notes": "",
        "id": "6aff32ac181427e29cfd036df734bf77"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "辛酉大雪戏成十诗以千山鸟飞绝万迳人踪灭为韵  其一○",
        "preface": "",
        "paragraphs": [
            "佛衣珠唾飞，撼树缟裙裂。",
            "巡簷索梅笑，敧枕听竹折。",
            "念此积雪寒，忧世心愈切。",
            "夜分耿不寐，风灯半明灭。"
        ],
        "notes": "",
        "id": "b8086dc932d2dd8eecc84cf51e10ddee"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "自南山归口占上王阁老  其一",
        "preface": "",
        "paragraphs": [
            "湖上清游乐有余，玉山未倒不须扶。",
            "后堂深处无人到，尚许鸱夷托后车。"
        ],
        "notes": "",
        "id": "553884c4a21fda9a95cee495a1eacb31"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "自南山归口占上王阁老  其二",
        "preface": "",
        "paragraphs": [
            "日高风软不生尘，十月湖山暖似春。",
            "绿绮抱来人不至，几时容我唤真真。"
        ],
        "notes": "",
        "id": "f04b7825a1889216f759c930380d3f9f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其一",
        "preface": "",
        "paragraphs": [
            "淝上英游远，江南庆系长。",
            "二卿双戟贵，七叶一门光。",
            "早负鹏天阔，先分桂籍香。",
            "中兴谁第一，勋烈在旗常。"
        ],
        "notes": "",
        "id": "bf6e39a44f5b18f9cab22270e3beba87"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其二",
        "preface": "",
        "paragraphs": [
            "德望三朝老，才华一代宗。",
            "伟名高附凤，余事富雕龙。",
            "异刻惊黄玉，仙游问赤松。",
            "忽骑箕尾去，云路杳无踪。"
        ],
        "notes": "",
        "id": "c43bf185c33c7d592f6e8d113b8be505"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其三",
        "preface": "",
        "paragraphs": [
            "一马龙骧后，中朝草创初。",
            "秉枢登政路，扈跸拥宸裾。",
            "像入云台画，名标玉府书。",
            "太平资旧德，不及驾安车。"
        ],
        "notes": "",
        "id": "ac1815a9d04114d894bc580b0bb0f60c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其四",
        "preface": "",
        "paragraphs": [
            "出入纡宸眷，龙光溢帝阍。",
            "赐书奎画烂，分剂宝奁存。",
            "尚拟陪三接，俄悲筑九原。",
            "遗忠当厚报，岂但辍瓜恩。"
        ],
        "notes": "",
        "id": "d12e675cbac91e17edc709cce626180e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其五",
        "preface": "",
        "paragraphs": [
            "自领一麾出，旋更五镇雄。",
            "政追栖凤迹，民戢带牛风。",
            "鉴水恩波外，西山爽气中。",
            "棠阴随处是，绕屋自茏葱。"
        ],
        "notes": "",
        "id": "b1ad09444fb6c20088ce55bc1b68892c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其六",
        "preface": "",
        "paragraphs": [
            "晚岁游真馆，分符莅别京。",
            "九关留管钥，千骑按屯营。",
            "天上金瓯覆，江边玉节明。",
            "伤心游宴地，怅望北山横。"
        ],
        "notes": "",
        "id": "8bf6048e5a2e283c7d1eb4a3fb047889"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其七",
        "preface": "",
        "paragraphs": [
            "四老延清会，连年乐故乡。",
            "誉腾花萼集，光动德星堂。",
            "今独三荆茂，居然一鉴亡。",
            "庆流知有在，兰玉蔼遗芳。"
        ],
        "notes": "",
        "id": "665ed8c50118a3d7efac5b116147f12e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其八",
        "preface": "",
        "paragraphs": [
            "绿野裴公趣，东山谢傅心。",
            "林泉幽梦断，花柳旧谿深。",
            "瀹茗风生腋，飞觞月满襟。",
            "向来亲几杖，犹想听高吟。"
        ],
        "notes": "",
        "id": "bff6c22c0d56b86e43ba086b0970e1d7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其九",
        "preface": "",
        "paragraphs": [
            "久玷平津馆，叨陪北海尊。",
            "轩腾期远到，刻苦记前言。",
            "穉榻恩难报，韦经业自存。",
            "孤踪初筮仕，此志与谁论。"
        ],
        "notes": "",
        "id": "105f7aa3d7e8e229ea90c9d62bf81e43"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "参政大资毗陵张公挽诗十首  其一○",
        "preface": "",
        "paragraphs": [
            "忆昔春官试，唯公季子俱。",
            "别来成永诀，返哭恸诸孤。",
            "忍预吹箫列，空怀解剑趋。",
            "新阡閟长夜，雪涕堕平芜。"
        ],
        "notes": "",
        "id": "5b173d3a89bb64747ad5fee302ce97d1"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "致政大夫胡公挽诗五首  其一",
        "preface": "",
        "paragraphs": [
            "赫奕三公胄，高华百笏门。",
            "义风倾里社，名德老丘园。",
            "不起东山卧，空余北海尊。",
            "已随飞剑逝，犹记刻舟痕。"
        ],
        "notes": "",
        "id": "5b7aff4678f3b446d040c4c7d561d7d2"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "致政大夫胡公挽诗五首  其二",
        "preface": "",
        "paragraphs": [
            "西帅乘迟日，趋庭正妙年。",
            "飞书腾白羽，曳彩泛红莲。",
            "晚伏追风骥，长嗟堕水鸢。",
            "卷舒安义命，何恨及重泉。"
        ],
        "notes": "",
        "id": "4186915685568a86906a22e5f2eb7732"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "致政大夫胡公挽诗五首  其三",
        "preface": "",
        "paragraphs": [
            "燕寝追遗事，沈疴叹积年。",
            "未扶鸠杖起，已报鹿车悬。",
            "显服登三品，荣名谢九迁。",
            "英姿宁复见，归伴玉台仙。"
        ],
        "notes": "",
        "id": "ef7f72c7f41c01f7bfc5686697cf53f3"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "致政大夫胡公挽诗五首  其四",
        "preface": "",
        "paragraphs": [
            "碧落承先训，青冥屈壮图。",
            "珠悬三树秀，鉴舞一鸾孤。",
            "逝水嗟何及，佳城谶不诬。",
            "江山蟠秀气，此地卜青乌。"
        ],
        "notes": "",
        "id": "07eb02f31b8d38d1632032fba03a06fa"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "致政大夫胡公挽诗五首  其五",
        "preface": "",
        "paragraphs": [
            "末绪惭非偶，孤踪托契深。",
            "委禽申旧好，奉屦负初心。",
            "已矣升堂拜，潸焉雪涕吟。",
            "四郊烟树惨，引绋堕哀音。"
        ],
        "notes": "",
        "id": "b4d059e2af131ff50826fda5de88a03e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "夫人孙氏挽诗",
        "preface": "",
        "paragraphs": [
            "嫔风合冠女图中，礼法能兼郝与钟。",
            "自许夫知黄鹄志，曾看女拜紫鸾封。",
            "高堂把酒同婣睦，燕坐繙经乐始终。",
            "千载管彤书盛事，只今门有壻如龙。"
        ],
        "notes": "",
        "id": "0b5a9b54dcad160c790a2bdd0885db9a"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "胡夫人挽诗  其一",
        "preface": "",
        "paragraphs": [
            "阃范三从正，家声两大余。",
            "义高黄鹄操，恩叠紫鸾书。",
            "涧沼登苹藻，园林映板舆。",
            "忽乘飞凤去，应傍素台居。"
        ],
        "notes": "",
        "id": "6ac8def4b5a0c780ba3463ccd240dd5c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "胡夫人挽诗  其二",
        "preface": "",
        "paragraphs": [
            "晚岁根尘净，端由志节隆。",
            "敛身遵七诫，弹指悟三空。",
            "此日伤朝露，何人赋凯风。",
            "我方司汗简，盍载女师中。"
        ],
        "notes": "",
        "id": "c50d8db6776757f77939a7d2f7f65989"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "胡夫人挽诗  其三",
        "preface": "",
        "paragraphs": [
            "旧倚韩康伯，高堂坐累茵。",
            "曩先归厚夜，今又失灵椿。",
            "族党千车会，阶庭五鼎陈。",
            "季能当大事，无负玉堂人。"
        ],
        "notes": "",
        "id": "33552bdbbdebd64881cf21454b02df42"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "表兄知府郎中张公挽诗三首  其一",
        "preface": "",
        "paragraphs": [
            "自昔三珠树，如兄最早成。",
            "握兰沾賸馥，搴桂阻高程。",
            "健笔三江泻，英标一鹗横。",
            "崦嵫惊电谢，坐失剑峥嵘。"
        ],
        "notes": "",
        "id": "94eee3639273b9ebc7876140cfd3268c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "表兄知府郎中张公挽诗三首  其二",
        "preface": "",
        "paragraphs": [
            "淼淼沅江路，犹迟皂盖临。",
            "但疑三甲起，那识二毛侵。",
            "北海樽罍在，南园草木深。",
            "水亭风月夜，八咏想遗音。"
        ],
        "notes": "",
        "id": "09cb90cd0ee6f7a427203c44cf9947d8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "表兄知府郎中张公挽诗三首  其三",
        "preface": "",
        "paragraphs": [
            "自是吾宗出，金兰臭味同。",
            "彯缨联北阙，抱椠踵南宫。",
            "去国邮书密，还乡巷辙通。",
            "讵知生死隔，回首一弹中。"
        ],
        "notes": "",
        "id": "e1f81dacd108a882f075b2cdd1547f0d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "杨国夫人赵氏挽章",
        "preface": "",
        "paragraphs": [
            "猗兰奕叶神明胄，四德宜家绰有余。",
            "盛事可稽彤笔史，当年曾梦紫函书。",
            "子登虎榜朝辉弁，夫握龙韬拱殿庐。",
            "长乐宫中称万寿，犹思翟茀拥𫐌车。"
        ],
        "notes": "",
        "id": "4c93e540897f0b92643acc00535f8434"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其一",
        "preface": "",
        "paragraphs": [
            "夜半江风金鼓声，拔营初起石头城。",
            "虏情不料诸军渡，一战淮西唾手平。"
        ],
        "notes": "",
        "id": "d86887409545f1423af2d0d9d7eb2ec1"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其二",
        "preface": "",
        "paragraphs": [
            "莫怕南来生女真，皂旛罽马漫如云。",
            "黄头碧眼惊相语，切勿前逢八字军。"
        ],
        "notes": "",
        "id": "41c92b3e250b92a619db0da85764c2cf"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其三",
        "preface": "",
        "paragraphs": [
            "山川千里战尘清，不负当初啮指盟。",
            "从此胡儿敢欺我，江淮草木已知名。"
        ],
        "notes": "",
        "id": "e45079b9da52b732751e77c23b6bd4f7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其四",
        "preface": "",
        "paragraphs": [
            "将军羽扇自临戎，帐下健儿争立功。",
            "铁马莫来淮上牧，汉家旗纛半天红。"
        ],
        "notes": "",
        "id": "5a5842f3e92eb666465d190a9f8a68ab"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其五",
        "preface": "",
        "paragraphs": [
            "江花闲队晓霏开，争看官军打贼回。",
            "十万羌胡今已破，不烦天子六飞来。"
        ],
        "notes": "",
        "id": "ae801b37426a33d921ac961d8338eea0"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌六首  其六",
        "preface": "",
        "paragraphs": [
            "捷书日日到甘泉，使者联翩出劳旋。",
            "将士欢呼拜君赐，雕衔宝带鹄袍鲜。"
        ],
        "notes": "",
        "id": "f5aa9b87c8c2fa0fccb7eab4a857ddc2"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 燕京小",
        "preface": "",
        "paragraphs": [
            "燕京小，钜防络野长蛇绕。",
            "展辟城池数倍宽，帝居占尽民居少。",
            "通天百寻殿十重，金爵觚棱在半空。",
            "万户千门歌舞窄，不知九市人声寂。",
            "时时日曀盲风来，杀气冥蒙胡舞塞。",
            "旧来寝处穹庐中，今乃燕坐阿房宫。",
            "犹嫌北方地寒苦，又欲南向观华风。",
            "汴都我宋兴王宅，二百年来立宗祏。",
            "一朝飞瓦下云端，尽毁前模变新饰。",
            "故老恸哭壮士讙，吾宁忍死不忍观。",
            "只恐金碧涂未干，死胡溅血川原丹。",
            "群儿拍手歌相和，此地宁容犬羊涴。",
            "旄头夜落五云开，还与吾皇泰微坐。"
        ],
        "notes": "",
        "id": "7b6759e38abfa160bb01a97a02a568b4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 迎送亭",
        "preface": "",
        "paragraphs": [
            "迎送亭，亭边柳色何青青。",
            "树头风和鹊声喜，朱甍碧瓦烟光凝。",
            "路人矫首城南北，牓字新题照阡陌。",
            "金牌天使走马来，蕃官出门饯迎客。",
            "车头老人扶轭行，自言身是宋遗氓。",
            "斯亭岂为迎送设，殆欲迎宋非虚名。",
            "南人侧耳惊相顾，此语端能卜天数。",
            "说与征夫且缓驱，往来怕见征尘污。",
            "莫折亭前百年柳，曾经宋德栽培久。",
            "只期南望翠华归，再拜马前称万寿。"
        ],
        "notes": "",
        "id": "3bcfe338f6d9a09bc47a136f5599e4a6"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 金澜酒",
        "preface": "",
        "paragraphs": [
            "金澜酒，皓月委波光入酒。",
            "冰壶避暑压琼艘，火炕敌寒挥玉斗。",
            "追欢长是秉烛游，日高未放传杯手。",
            "生平饮血狐兔场，酿糜为酒毡为裳。",
            "犹存故事设茶食，金刚大镯胡麻香。",
            "五辛盈柈雁粉黑，岂解玉食罗云浆。",
            "南使来时北风冽，冰山峨峨千里雪。",
            "休嗟虏酒不醉人，别有班觞下层阙。",
            "或言此酒名金澜，金数欲尽天意阑。",
            "醉魂未醒醆未覆，会看骨肉争相残。",
            "一双宝榼云龙翥，明日辞朝倒壶去。",
            "旨留余沥酹亡胡，帝乡自有蔷薇露。"
        ],
        "notes": "",
        "id": "edf88385dc19a0cfc3a29efac70083bc"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 归德府",
        "preface": "",
        "paragraphs": [
            "归德府，四野坡池抱重阻。",
            "阏伯之墟旧宋州，心为大火占星土。",
            "昔我艺祖龙潜初，授钺此地开炎图。",
            "录裳拜野休运启，王气鬰鬰云扶舆。",
            "真人当天朝万宇，北望帝城天尺五。",
            "舟车辐辏川涂交，尽说南京比三辅。",
            "中兴天子膺赤符，又临此地登鸾车。",
            "版图一失故地隔，坐使神州沦虏区。",
            "金杏园边春色早，连阡粟麦濉河道。",
            "景物依然似昔时，只恨居民戴胡情。",
            "民言我宋潴仁深，况此旧名归德军。",
            "于今府号袭前躅，不日中原当自复。",
            "金人无德亡无时，大德日隆天下归。"
        ],
        "notes": "",
        "id": "44d33ba5132866d0341ea3fcff87e2b8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 过沃州",
        "preface": "",
        "paragraphs": [
            "过沃州，停车听我遗民讴。",
            "兹为名邦古赵地，皇家得姓基鸿休。",
            "自胡杂居民在鼎，民心不改千年并。",
            "一日天开神火流，祥光塞空吐金景。",
            "胡人惊呼上畔知，曰此异兆谁当之。",
            "天其有意福赵氏，于斯效瑞腾炎辉。",
            "是岁更名州作沃，自谓火炎瑞可扑。",
            "不知字谶愈分明，天水灼然真吉卜。",
            "君看石桥十尺横，上有蹋迹青骡行。",
            "当年胜概压天下，岂忍岁久蒙毡腥。",
            "我有箪壶办浆馈，未审王师何日至。",
            "此身终作沃州民，赵氏帝王千万祀。"
        ],
        "notes": "",
        "id": "54b5b011eeaaa97eb017b6a961a4f0c7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 造海船",
        "preface": "",
        "paragraphs": [
            "造海船，海旁朴斲雷殷山。",
            "大船辟舰容万斛，小船飞鹘何翩翩。",
            "传闻潞县燕京北，木柹翻空浪头白。",
            "近年升作北通州，谓是背吭宜控扼。",
            "坐令斩木千山童，民间十室八九空。",
            "老者驾车辇输去，壮者腰斧从鸠工。",
            "自期鼓檝沧溟隘，他时取道胶西寨。",
            "樯愿相风风北来，飞航信宿趋吴会。",
            "谁为此计狂且愚，南北土性天渊殊。",
            "北人鞍马是长技，南人涛濑如坦涂。",
            "果尔疑非万全策，驱民忍作鱼龙食。",
            "任渠转海入江来，自有周郎当赤壁。"
        ],
        "notes": "",
        "id": "9a892363df3e5f8dfc9320e541504a46"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 渡浮桥",
        "preface": "",
        "paragraphs": [
            "渡浮桥，黄流喷薄翻云涛。",
            "骈头巨舰寸金纤，翼以巨木维虹腰。",
            "戍河老兵三太息，顾语行人泪沾臆。",
            "去年造桥民力殚，今年过桥车毂击。",
            "只愁屡坏费修营，追呼无时困征役。",
            "前月南朝天使来，欲令践此夸雄哉。",
            "无何层冰蔽流下，三十六洪中夜摧。",
            "当时白马津头渡，不下毡车上船去。",
            "今朝缓辔扬鞭回，笑踏长鲸指归路。",
            "但愿河伯常安流，斯桥不断千古浮。",
            "他年过师枕席上，孰忧王旅行无舟。",
            "适见黎阳山下驿，驿垣破处龟趺出。",
            "丰碑大字天成桥，犹是宣和时相笔。"
        ],
        "notes": "",
        "id": "a148c7bd49ea0eadfcb0e2c8fdc6f4c1"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 金台砚",
        "preface": "",
        "paragraphs": [
            "金台砚，旧日老张闻㝢县。",
            "金华仙伯一品题，名高万石罗文传。",
            "南辕回次白沟河，搴裳欲渡尘没靴。",
            "向此画见限华裔，今乃接畛皆夷歌。",
            "忽见御庄云蓊鬰，千章乔木参天碧。",
            "始知佳气似舂陵，更喜眼前多旧物。",
            "伴行蕃使言侏离，髯奴鐻耳乃有知。",
            "叩辕敛袂出双璧，不待驲人来致辞。",
            "自言所献非荆璞，仅比澄泥与铜雀。",
            "雅称挥毫白玉堂，夜扫黄麻追灏噩。",
            "人皆谓彼勤且诚，盍探露团分宝馨。",
            "归家请办千斛墨，异时拟勒燕山铭。"
        ],
        "notes": "",
        "id": "0855998802375f1f39cfee8d74db6f3c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 任契丹",
        "preface": "",
        "paragraphs": [
            "任契丹，太行为家千叠山。",
            "此山阻绝天下脊，中有义旅蛟蛇蟠。",
            "任君本是良家子，身长七尺风姿伟。",
            "心怀忠义欲擒胡，誓与群豪揭竿起。",
            "时从数骑出郊坰，所向万人皆披靡。",
            "不驱丁口不攫金，只取糇粮事储偫。",
            "道遮天使夺牌归，佩牌夜易人不知。",
            "往来燕赵数百里，徒手不假寸铁持。",
            "夜半相逢沃州北，问知南使宁相阨。",
            "倡言我辈抱雄图，郎主打围曾狙击。",
            "时来左袒奋臂呼，十万儿郎一朝得。",
            "劝君努力雪国雠，为我斩取单于头。",
            "功成好爵皆君有，金印垂腰大如斗。"
        ],
        "notes": "",
        "id": "f5ba4ab74bb184560878dce1c9a312b6"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "中原民谣 雨木冰",
        "preface": "",
        "paragraphs": [
            "雨木冰，贯珠络玉千葩明。",
            "横鞭一拂条叶动，宝钗堕地声铿鍧。",
            "昨日登车天地墨，怪雨盲风起东北。",
            "俄然散雹乱飞霙，流淖满途深没膝。",
            "前车折轴不得行，后车脱辐泥翻轭。",
            "晓来廓氛天宇清，万象夺目何晶莹。",
            "凛如介士执矛戟，四野列阵霜雪凝。",
            "汴河堤上民惊诧，问是何祥木冰稼。",
            "平生有眼未曾看，旧说惟闻达官怕。",
            "车中嗫嚅齐鲁生，尝学五传窥遗经。",
            "因言前哲论灾异，占曰庶人皆执兵。",
            "只应北地干戈起，草木如人刃相倚。",
            "莫忧胡儿饮泗水，尽道明年佛貍死。"
        ],
        "notes": "",
        "id": "90a8d0e58f3a7446cb3ad6936c9f707c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一",
        "preface": "",
        "paragraphs": [
            "可笑狂胡到死狂，欲投马箠渡长江。",
            "始知人语符天意，东向南朝作鬼降。"
        ],
        "notes": "",
        "id": "685e53075d61caa4b993dd791ed70fab"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二",
        "preface": "",
        "paragraphs": [
            "采石江头万鼓鼙，祭天台上手挥旗。",
            "坐驱朔马为鱼鼈，笑杀江南踏浪儿。"
        ],
        "notes": "",
        "id": "5c8cba73c4cb152b3c8ec6fa0afec33d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其三",
        "preface": "",
        "paragraphs": [
            "云航飞下北通州，弭檝胶西一战收。",
            "千七百艘同日尽，始知飞将有奇谋。"
        ],
        "notes": "",
        "id": "e87361269029f129348532cd1a3e3f7f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其四",
        "preface": "",
        "paragraphs": [
            "一从犬吠瞰西山，便报车轮不得还。",
            "自诡长驱如破竹，不知先衄剑门关。"
        ],
        "notes": "",
        "id": "2801bd33dc5543ba6bb7960fee4e983d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其五",
        "preface": "",
        "paragraphs": [
            "虏饿曾无一月粮，煮弦烧箭莫充肠。",
            "南来本恃清河粟，不意偏师夜绝纲。"
        ],
        "notes": "",
        "id": "131b4f16c0efc2e8997488c1087fc59f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其六",
        "preface": "",
        "paragraphs": [
            "胡人不识九车船，笑理轻舠狎大川。",
            "莫道老胡曾得济，犹传折箭誓青天。"
        ],
        "notes": "",
        "id": "1c59a45f997164509f76cf2445b05f7d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其七",
        "preface": "",
        "paragraphs": [
            "淝河席卷苻坚阵，赤壁灰飞孟德舟。",
            "二虏犹能脱身去，汝来断送郅支头。"
        ],
        "notes": "",
        "id": "410a7821d9217b520aa4118d847f7297"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其八",
        "preface": "",
        "paragraphs": [
            "自古御行用众难，况图深入冒多艰。",
            "五百万人存者几，淮南白骨委如山。"
        ],
        "notes": "",
        "id": "3b92e17ec4ba7d5ec81d30e55a999acf"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其九",
        "preface": "",
        "paragraphs": [
            "燕山台殿压阿房，又欲移巢占大梁。",
            "起就汉宫三十六，固知无德祇为殃。"
        ],
        "notes": "",
        "id": "79eee137dbf4ea58241d009d80ec33f8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一○",
        "preface": "",
        "paragraphs": [
            "七宝为床坐殿衙，金猊双立喷飞霞。",
            "自缘积恶难安享，不得全躯作帝羓。"
        ],
        "notes": "",
        "id": "a233a2b52e251bcff8cac4ede5d4eb34"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一一",
        "preface": "",
        "paragraphs": [
            "只凭信誓画山河，二十余年两国和。",
            "解道渝盟甘踣国，若为轻信马韩哥。"
        ],
        "notes": "",
        "id": "f8d48b6bc4db312cbd72b62222a01a0a"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一二",
        "preface": "",
        "paragraphs": [
            "自闻三策日垂涎，急趁西风一举鞭。",
            "狼子不知天数尽，据鞍犹说马儿年。"
        ],
        "notes": "",
        "id": "3b582904e532715850481cdda3024e7d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一三",
        "preface": "",
        "paragraphs": [
            "黧面长须桀黠儿，一生浑事杀人嬉。",
            "莫将遗像欺群目，曾向贞元殿里窥。"
        ],
        "notes": "",
        "id": "f5db031b5d4c278925c11255ad246016"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一四",
        "preface": "",
        "paragraphs": [
            "何事图形到九墀，岂容鬼质近神奎。",
            "君王欲作诸戎戒，不惜云章手自题。"
        ],
        "notes": "",
        "id": "1f4765aec107640d772c508b00784a22"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一五",
        "preface": "",
        "paragraphs": [
            "也学赋诗横槊公，浪抛狂语倡群凶。",
            "由来立马元无地，空指吴山第一峰。"
        ],
        "notes": "",
        "id": "42d991d1a097c83ab586f283fb6ab43e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一六",
        "preface": "",
        "paragraphs": [
            "每率群胡共打围，防奸惟许属鞬随。",
            "一朝醉卧隋堤曲，众箭攒胸死不知。"
        ],
        "notes": "",
        "id": "8d9fcdeda9caf7edcc809a0e5030337d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一七",
        "preface": "",
        "paragraphs": [
            "向来烧饭起中都，已觉胡星堕玉除。",
            "罪恶贯盈天不赦，区区犹欲祷医闾。"
        ],
        "notes": "",
        "id": "aefb95d0f5d3774439ed525c41e2e78a"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一八",
        "preface": "",
        "paragraphs": [
            "曾为兵卜溷神听，不信名山事火攻。",
            "今日汝魂游岱去，不知何面向灵宫。"
        ],
        "notes": "",
        "id": "39fd489141d785183aeaa7505e6602f3"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其一九",
        "preface": "",
        "paragraphs": [
            "似闻虏帐启行初，尽拥青毡入故都。",
            "便好乘机收赤县，长缨更缚北单于。"
        ],
        "notes": "",
        "id": "023089c9bf041dba04b1b39415af3815"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二○",
        "preface": "",
        "paragraphs": [
            "昨从北邙山下过，旋移狼纛驻鸡笼。",
            "此身已是邻尸冢，又欲飞投鼎镬中。"
        ],
        "notes": "",
        "id": "f225ed77a42dcee64a3b2c4f205a3387"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二一",
        "preface": "",
        "paragraphs": [
            "胜负端从曲直分，我军屡捷气凌云。",
            "坐听笳鼓传新曲，不怕蕃家铁塔军。"
        ],
        "notes": "",
        "id": "f6d10b34012975898e6deca74605303b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二二",
        "preface": "",
        "paragraphs": [
            "中兴天子汉宣光，自有深仁合彼苍。",
            "天遣百灵争助顺，神兵遍野拂云长。"
        ],
        "notes": "",
        "id": "32ded63bb9f0a00c7d81476f4fd7854f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二三",
        "preface": "",
        "paragraphs": [
            "此日君王自抚师，列营争望翠华旗。",
            "不失一矢戎酋毙，又胜澶渊却敌时。"
        ],
        "notes": "",
        "id": "45e38e8f2ccc75333147e8a24ed40d18"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "破虏凯歌二十四首  其二四",
        "preface": "",
        "paragraphs": [
            "江上春风凤盖旋，鬰葱佳气霭中天。",
            "从今四海归图籍，金殿垂衣亿万年。"
        ],
        "notes": "",
        "id": "6c0f136d6a51fa11e74a0d66af5ceaff"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "景灵宫乐章 皇帝还位干安之曲",
        "preface": "",
        "paragraphs": [
            "帝临閟庭，逆厘上灵。",
            "神保安坐，肃若有承。",
            "嘉觞既申，德闻惟馨。",
            "灵光留俞，祚我亿龄。"
        ],
        "notes": "",
        "id": "b2e1c8a8aef98034b839be31fa8fdb3f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "景灵宫乐章 尚书彻馔吉安之曲",
        "preface": "",
        "paragraphs": [
            "普淖既荐，苾芬孔时。",
            "神嗜而顾，有来宴娱。",
            "飨矣将彻，载钦载祗。",
            "展诗以侑，益臻厥熙。"
        ],
        "notes": "",
        "id": "d677decdfb3e3484d273a21bdf9b7261"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "景灵宫乐章 皇帝降殿干安之曲",
        "preface": "",
        "paragraphs": [
            "我秩元祀，上推鸿源。",
            "展事有侐，祲威肃然。",
            "升墄既降，秉心益虔。",
            "荷天之休，于千万年。"
        ],
        "notes": "",
        "id": "cd290cca87d5d75f493b0a9e275980b7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "景灵宫乐章 皇帝还大次干安之曲",
        "preface": "",
        "paragraphs": [
            "帝将于郊，昭事上祀。",
            "爰兹毕觞，复即于次。",
            "飚斿载旋，容旌沓骑。",
            "维皇嘉承，锡祚昌炽。"
        ],
        "notes": "",
        "id": "82f8bdb97708dcc8615bce7fd2e6cb70"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙乐章 皇帝盥洗干安之曲",
        "preface": "",
        "paragraphs": [
            "维皇斋精，鬷假于庙。",
            "观盥之初，惟以洁告。",
            "衎承祖宗，恤祀昭孝。",
            "诚心有孚，介福斯报。"
        ],
        "notes": "",
        "id": "4cb46bb282806737d0291eb37a4ade55"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙乐章 皇帝还位干安之曲",
        "preface": "",
        "paragraphs": [
            "於穆清庙，明禋是躬。",
            "卿士骏奔，助我肃雝。",
            "灌鬯已事，精诚交通。",
            "却立以思，僾然其恭。"
        ],
        "notes": "",
        "id": "34bbde2ff9c8360f0b448ea19f60c45b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙乐章 奉俎丰安之曲",
        "preface": "",
        "paragraphs": [
            "有硕其牲，登于大房。",
            "肃展以飨，庶几迪尝。",
            "匪腯是告，我民其康。",
            "保艾尔后，垂休无疆。"
        ],
        "notes": "",
        "id": "7ee18310798103b39bb2eb4631cbc060"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "太庙乐章 皇帝再盥洗干安之曲",
        "preface": "",
        "paragraphs": [
            "盥至于再，洁诚俞孚。",
            "帝用祗荐，灵咸嘉虞。",
            "腾歌胪驩，会于轩朱。",
            "观厥颙若，受福之符。"
        ],
        "notes": "",
        "id": "d432718ba4ff82e70e919b05f53d8ab0"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "天申节集英殿大宴乐语口号",
        "preface": "",
        "paragraphs": [
            "晓开阊阖黼帷张，五色凝云捧玉皇。",
            "风入舜弦声荡漾，日浮尧荚景舒长。",
            "猗兰殿上霞飞栋，华萼楼前露满囊。",
            "共指南山申善颂，太平天子万年觞。"
        ],
        "notes": "",
        "id": "7266972115bc880f0928e4381e6048df"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其一",
        "preface": "",
        "paragraphs": [
            "北极璇杓转，东朝绣户开。",
            "吾皇宴长乐，亲捧万年杯。"
        ],
        "notes": "",
        "id": "2746a3c2ca3e964bcf51a265d756c0d9"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其二",
        "preface": "",
        "paragraphs": [
            "遶殿猗兰紫，浮觞寿柏青。",
            "瑶池演春算，倍受八千龄。"
        ],
        "notes": "",
        "id": "16009fb6e9fe460681baf91088383787"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其三",
        "preface": "",
        "paragraphs": [
            "晓箭催莲漏，君王问寝时。",
            "光风浮玉琯，瑞霭映云旗。"
        ],
        "notes": "",
        "id": "206374e31223d77c4f9a03bbdee14b43"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其四",
        "preface": "",
        "paragraphs": [
            "笑看宫额试梅粧，楼角千丝御柳黄。",
            "尽道九重春色早，太平天子是东皇。"
        ],
        "notes": "",
        "id": "967a6ad777badaafa32a49fe3250f1dc"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其五",
        "preface": "",
        "paragraphs": [
            "日照蟠桃万点丹，花前仙佩响珊珊。",
            "他年采实供金母，会见飞琼捧玉盘。"
        ],
        "notes": "",
        "id": "d83e4a468c0d85183c52ea2456c0ecee"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇太后阁六首 其六",
        "preface": "",
        "paragraphs": [
            "不用神丹咽蘂琼，年登八十自身轻。",
            "试临玉案繙金箓，更觉春来眼倍明。"
        ],
        "notes": "",
        "id": "8cf036ebc7d1d13de5d063707b59205a"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其一",
        "preface": "",
        "paragraphs": [
            "木铎扬宽诏，云翘舞化风。",
            "垂衣金殿里，圣德与天通。"
        ],
        "notes": "",
        "id": "35f7bdf0beb67e9345c7a5b8f2998762"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其二",
        "preface": "",
        "paragraphs": [
            "红日升旸谷，青辉应嶰筩。",
            "万方陶美化，浑在泰和中。"
        ],
        "notes": "",
        "id": "f66331eb615c4b257867ab109a3e5f5b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其三",
        "preface": "",
        "paragraphs": [
            "翠水冰融尽，雕栊日上迟。",
            "东风报花信，先拂万年枝。"
        ],
        "notes": "",
        "id": "437ec6296c3a202eb824ee31f046a721"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其四",
        "preface": "",
        "paragraphs": [
            "已过人日迎春驭，直待阶蓂十叶开。",
            "应是九门灯夕近，东皇欲驾六鼇来。"
        ],
        "notes": "",
        "id": "5f9b74952bf6f48279763438e60e6524"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其五",
        "preface": "",
        "paragraphs": [
            "凤盖龙车玉作轮，北临紫畤谒三神。",
            "已将福酒添眉寿，更祝椒觞一万春。"
        ],
        "notes": "",
        "id": "986f6971258a1dd35bcf5df79ec468f3"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇帝阁六首 其六",
        "preface": "",
        "paragraphs": [
            "圣主清心仍寡欲，惟于笔砚未忘怀。",
            "彤廷仗下春朝散，独拥图书坐损斋。"
        ],
        "notes": "",
        "id": "90affc654ced92ac0f035ae3194d759f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇后阁五首 其一",
        "preface": "",
        "paragraphs": [
            "沼荇微生绿，宫梅暗度香。",
            "五云凝紫禁，一气转青阳。"
        ],
        "notes": "",
        "id": "87ed127c7262083ed4acc5d216b6ec0d"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇后阁五首 其二",
        "preface": "",
        "paragraphs": [
            "露沐千门柳，风萦九畹兰。",
            "会听鶑出谷，行傍采桑坛。"
        ],
        "notes": "",
        "id": "0e516d5a7074dad29a10a740032bdfa6"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇后阁五首 其三",
        "preface": "",
        "paragraphs": [
            "胜里金葩喜占新，红酥细字点宜春。",
            "内庭也作人间戏，自是时康乐事频。"
        ],
        "notes": "",
        "id": "67f6277ae0b1e82dc8a9238bb880fb24"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇后阁五首 其四",
        "preface": "",
        "paragraphs": [
            "银钩惯学君王帖，宝轸频听淑女琴。",
            "更与六宫循节俭，钗头不缀辟寒金。"
        ],
        "notes": "",
        "id": "628c02b6ccf108eefb8497d4adb5229f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "春贴子词 皇后阁五首 其五",
        "preface": "",
        "paragraphs": [
            "椒涂日暖燕差池，又见瑶箱受福时。",
            "欲使后宫歌德化，试将彤管作春词。"
        ],
        "notes": "",
        "id": "aed6ef1436ea395abba492cbf86cea5e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其一",
        "preface": "",
        "paragraphs": [
            "臯月乘天数，慈闱奉母仪。",
            "灵芝三万岁，乐府有新词。"
        ],
        "notes": "",
        "id": "e62ce9e88ca440d69a38e520d5cd6d0c"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其二",
        "preface": "",
        "paragraphs": [
            "柳映金铺丽，菰黏玉俎香。",
            "六宫随凤辇，来献九霞觞。"
        ],
        "notes": "",
        "id": "2577e31347bb6687292df4c933d207fd"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其三",
        "preface": "",
        "paragraphs": [
            "覆户双人艾，浮樽九节蒲。",
            "更闻天子孝，瑞箑扇尧厨。"
        ],
        "notes": "",
        "id": "2125221886e523e06c7a3fdcfb229096"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其四",
        "preface": "",
        "paragraphs": [
            "凉生浴殿蔼兰芳，玉宇深沈昼漏长。",
            "试诵琼章开蘂笈，御炉风袅辟邪香。"
        ],
        "notes": "",
        "id": "5ba38639cd6229c83d2f859526653914"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其五",
        "preface": "",
        "paragraphs": [
            "慈欢不为植萱丛，圣子晨昏孝养隆。",
            "况是九重当夏凊，偏于扇枕得清风。"
        ],
        "notes": "",
        "id": "f32aeb3b3525af6ccdbde80ec14fb931"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇太后阁六首 其六",
        "preface": "",
        "paragraphs": [
            "方开八袠庆修龄，又捧榴杯拜紫庭。",
            "一岁一添长命缕，拟将万缕献慈宁。"
        ],
        "notes": "",
        "id": "968945eef39c09f627d9f4ed76e1d90b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其一",
        "preface": "",
        "paragraphs": [
            "赤伏题皇运，朱明敞帝宸。",
            "休符知有相，此月是天申。"
        ],
        "notes": "",
        "id": "67c06468862533fc6e1b0de10c33a5fc"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其二",
        "preface": "",
        "paragraphs": [
            "祝网汤仁布，垂裳舜德敷。",
            "五兵浑不用，安事赤灵符。"
        ],
        "notes": "",
        "id": "53fb55492656f81b7a155bdf2ca3c91e"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其三",
        "preface": "",
        "paragraphs": [
            "日永三星正，风薰万宇凉。",
            "要知垂艾意，期与庶民康。"
        ],
        "notes": "",
        "id": "250d1cb9db98dc8c8c825a3b0e354d44"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其四",
        "preface": "",
        "paragraphs": [
            "槐绿乍迷青羽盖，樱红已荐赤瑛盘。",
            "太平节物年年好，又见浮菖与浴兰。"
        ],
        "notes": "",
        "id": "5c780fea9717424f1c8a546d224b0fb7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其五",
        "preface": "",
        "paragraphs": [
            "西湖雨歇鉴奁开，江面银涛一线来。",
            "自有云山供四座，圣君元不事池台。"
        ],
        "notes": "",
        "id": "1a84d431010af65454f6df31779f4bf8"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇帝阁六首 其六",
        "preface": "",
        "paragraphs": [
            "碧琳宫殿昼翻书，时见龙鸾落宝跗。",
            "一念清非能却暑，不须更展北风图。"
        ],
        "notes": "",
        "id": "c9caa4f61fcbfd83d844a6debba96c97"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其一",
        "preface": "",
        "paragraphs": [
            "瑞霭浮龙鉴，凉飔拂燕钗。",
            "瑶钟献冰醴，暑殿雪盈怀。"
        ],
        "notes": "",
        "id": "b1d1fe2653f73f15617ab02f06c05ca7"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其二",
        "preface": "",
        "paragraphs": [
            "绕臂长生缕，无非柘馆丝。",
            "还因袗𫄨绤，深念葛覃诗。"
        ],
        "notes": "",
        "id": "14d3c76aa1a4cfa0c4fcdd5b9c23d0f4"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其三",
        "preface": "",
        "paragraphs": [
            "甘霔令年应祷祈，屏除荤茹与君齐。",
            "化行自是恩波远，何止春郊雨一犁。"
        ],
        "notes": "",
        "id": "fb8cb533b55b247b7caaf1eccd35608f"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其四",
        "preface": "",
        "paragraphs": [
            "不贪鬭草事诗书，漫采香芸辟蠹鱼。",
            "永日挥毫自忘暑，滴残宫砚玉蟾蜍。"
        ],
        "notes": "",
        "id": "75a5f2b55920b6e4768d73a2905c7d86"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "端午贴子词 皇后阁五首 其五",
        "preface": "",
        "paragraphs": [
            "剪就冰绡月影团，不须多羡女乘鸾。",
            "君王瑶札亲题处，一样蟾花点点丹。"
        ],
        "notes": "",
        "id": "14ea950b7cd148763641617684727a38"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "月摹瘦影横窗淡，雨沐疏花照水明。"
        ],
        "notes": "",
        "id": "80c62d59d8543c5035a12a7e7b85291b"
    },
    {
        "author": "周麟之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "醉倒不辞花面笑，诗成亲傍竹身题。"
        ],
        "notes": "",
        "id": "83f4e038739771e7d0faa8053cbc610f"
    }
]