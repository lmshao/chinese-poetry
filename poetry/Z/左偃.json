[
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄庐山白上人",
        "preface": "",
        "paragraphs": [
            "潦倒门前客，闲眠岁又残。",
            "连天数峰雪，终日与谁看。",
            "万丈高松古，千寻落水寒。",
            "仍闻有新作，嬾寄入长安。"
        ],
        "notes": "",
        "id": "6a78836eddfb60941c20a2513417dd8d"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄韩侍郎",
        "preface": "",
        "paragraphs": [
            "谋身谋隐两无成，拙计深慙负耦耕。",
            "渐老可堪怀故国，多愁翻觉厌浮生。",
            "言诗幸遇明公许，守朴甘遭俗者轻。",
            "今日况闻搜草泽，独悲顦顇卧升平。"
        ],
        "notes": "",
        "id": "08d3b810c7256a6b00adb20b679447aa"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "汉宫词",
        "preface": "",
        "paragraphs": [
            "寒烛照清夜，笙歌隔藓墙。",
            "一从飞燕入，便不见君王。"
        ],
        "notes": "",
        "id": "f1f05ca8806370d51580ab6f84a7a996"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "送君去",
        "preface": "",
        "paragraphs": [
            "关河月未晓，行子心已急。",
            "佳人无一言，独背残灯泣。"
        ],
        "notes": "",
        "id": "66d155e98ae179d68e990125c073f909"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "秋晚野望",
        "preface": "",
        "paragraphs": [
            "倚筇聊一望，何处是秦川？草色初晴路，鸿声欲暮天。"
        ],
        "notes": "",
        "id": "bdc26ab9aacb1a85cc8181890ec74f21"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "郊原晚望怀李秘书",
        "preface": "",
        "paragraphs": [
            "归鸟入平野，寒云在远村。",
            "徒令睇望久，不复见王孙。"
        ],
        "notes": "",
        "id": "e1a59bd19065c51918fcdc66b3fb0b09"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "言怀别同志",
        "preface": "",
        "paragraphs": [
            "惭老将谁托，劳生每自慙。",
            "何当重携手，风雨满江南。"
        ],
        "notes": "",
        "id": "30c212ece97d7764febd4fafcd536163"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "江上晚泊",
        "preface": "",
        "paragraphs": [
            "寒云淡淡天无际，片帆落处沙鸥起。",
            "水阔风高日复斜，扁舟独宿芦花里。"
        ],
        "notes": "",
        "id": "d76d0174fe49f5141fc5fdfc9b7070a6"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "寄鉴上人",
        "preface": "",
        "paragraphs": [
            "一从携手阻戈鋋，屈指如今已十年。",
            "长记二林同宿夜，竹斋听雨共忘眠。"
        ],
        "notes": "",
        "id": "a6a3d33452d734a990d992a36e39dd03"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "一茎二茎华发生，千枝万枝梨花白。",
            "春色江南独未归，今朝又送还乡客。"
        ],
        "notes": "",
        "id": "6bd5a4636d2d00fb043a6d85578c60cc"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "胡笳闻欲死，汉月望还生。",
            "日华离碧海，云影散青霄。"
        ],
        "notes": "",
        "id": "ca0de388c52da91f6f2698feee8fb6a5"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "怀海上故人",
        "preface": "",
        "paragraphs": [
            "路遥沧海内，人隔此生中。"
        ],
        "notes": "",
        "id": "eaaa9bd802a940c9694479a9293fd133"
    },
    {
        "author": "左偃",
        "dynasty": "唐",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "千家帘幕春空在，几处楼台月自明。",
            "（均见《吟窗杂录》卷十四王玄《诗中旨格》。",
            "）。"
        ],
        "notes": "",
        "id": "0c8e4af445d4395c2e3b702bafb25bad"
    }
]