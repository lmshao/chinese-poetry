[
    {
        "author": "郑綮",
        "dynasty": "唐",
        "type": "诗",
        "rhythmic": "",
        "title": "老僧",
        "preface": "",
        "paragraphs": [
            "日照四山雪，老僧门未开。",
            "冻缾黏柱础，宿火陷炉灰。",
            "童子病归去，鹿麑寒入来。",
            "斋钟知渐近，枝鸟下生台。"
        ],
        "notes": "",
        "id": "8650f00f9c3a9ed83684c440ccf28caf"
    },
    {
        "author": "郑綮",
        "dynasty": "唐",
        "type": "诗",
        "rhythmic": "",
        "title": "题卢州郡斋",
        "preface": "",
        "paragraphs": [
            "九衢尘里一书生，多达逢时拥斾旌。",
            "醉里眼开金使字，紫旗风动耀天明。"
        ],
        "notes": "",
        "id": "4765ea0907e22f61806ace78789bdd3d"
    },
    {
        "author": "郑綮",
        "dynasty": "唐",
        "type": "诗",
        "rhythmic": "",
        "title": "别郡后寄席中三兰",
        "preface": "",
        "paragraphs": [
            "淮淝两水不相通，隔岸临流望向东。",
            "千颗泪珠无寄处，一时弹与渡前风。"
        ],
        "notes": "",
        "id": "f1bfd74be826365273e3bd2d7311cff6"
    },
    {
        "author": "郑綮",
        "dynasty": "唐",
        "type": "诗",
        "rhythmic": "",
        "title": "题中书壁",
        "preface": "",
        "paragraphs": [
            "侧坡蛆蜫蜦，蚁子竞来拖。",
            "一朝白雨中，无钝无喽罗。"
        ],
        "notes": "",
        "id": "2885c58ca3e742d9ba9d0820c6b4d88c"
    },
    {
        "author": "郑綮",
        "dynasty": "唐",
        "type": "诗",
        "rhythmic": "",
        "title": "别庐州郡人",
        "preface": "",
        "paragraphs": [
            "唯有两行公廨泪，一时洒向渡头风。"
        ],
        "notes": "",
        "id": "bde2b9f3f63bb07ea527d357f7e29b9f"
    }
]