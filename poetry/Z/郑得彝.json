[
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "翠光岩",
        "preface": "",
        "paragraphs": [
            "一棹巨川舟，相随物外游。",
            "芳尘曾未逐，春兴若为酬。",
            "酌石花阴湿，题岩藓墨浮。",
            "沙鸥应笑我，留住瀫溪头。"
        ],
        "notes": "",
        "id": "c9d7526e524a2711f98da242726b65d8"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景",
        "preface": "",
        "paragraphs": [
            "雨急林花第几峰，层层岩翠沐嵌空。",
            "回头万象皆生意，绿遍天涯造化功。"
        ],
        "notes": "",
        "id": "d8be172d18fbf8ce70a4340b441c1667"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 瀫水晴风",
        "preface": "",
        "paragraphs": [
            "鲛鮹蓝色染初匀，风皱粼粼渺水云。",
            "安得此溪还姓冉，名高千载柳州文。"
        ],
        "notes": "",
        "id": "0d1277a487f8a961a958359db659ec8f"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 双港明月",
        "preface": "",
        "paragraphs": [
            "沄沄逝水夹沧洲，金耀浮光碎碧流。",
            "夜半渔歌声再起，一天明月两溪秋。"
        ],
        "notes": "",
        "id": "2a909a3a448e29ef79baaf34043aaf4c"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 半山残雪",
        "preface": "",
        "paragraphs": [
            "寒峰苍削露痕晴，残雪遥疑宿冻云。",
            "茶话尚余清绝趣，半瓯真味许僧分。"
        ],
        "notes": "",
        "id": "f20d93692875dec20ed739f32785c526"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 渔村夕照",
        "preface": "",
        "paragraphs": [
            "小艇穿鱼醉夕阳，柔条犹可折残杨。",
            "数家网罟孤村外，渔唱一声烟水长。"
        ],
        "notes": "",
        "id": "faf8643bcbf705f63263ee81ad42f518"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 别浦归帆",
        "preface": "",
        "paragraphs": [
            "望断烟波眼欲空，霞光明衬暮天红。",
            "水高数尺舟归急，幅幅蒲帆饱受风。"
        ],
        "notes": "",
        "id": "d1fc88a55d49e7aeba10566be660e92c"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 断岸浮梁",
        "preface": "",
        "paragraphs": [
            "轻舠簇簇水溶溶，影落空江万丈虹。",
            "溱洧更无人病涉，浮梁千载纪成功。"
        ],
        "notes": "",
        "id": "effa8cd8b7f93b2ee51fb47d4efdfd81"
    },
    {
        "author": "郑得彝",
        "dynasty": "宋",
        "type": "诗",
        "rhythmic": "",
        "title": "龙游八景 村市晓烟",
        "preface": "",
        "paragraphs": [
            "微茫村市隠江湄，三两人家欲早炊。",
            "翠箔楼台烟半湿，不知红日上花枝。"
        ],
        "notes": "",
        "id": "d923f4099375b64560c937d6866507ff"
    }
]