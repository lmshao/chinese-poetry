[
    {
        "author": "赵汝育",
        "dynasty": "宋",
        "type": "诗",
        "rhythmic": "",
        "title": "次龙吟寺壁间韵",
        "preface": "",
        "paragraphs": [
            "解鞍游古寺，夕照满疎林。",
            "雨过山如画，风生竹解吟。",
            "龙眠秋水静，豹隠暮云深。",
            "唤醒游僊梦，数声何处碪。"
        ],
        "notes": "",
        "id": "0ba06696f510f56081d7d45e0cee8f00"
    },
    {
        "author": "赵汝育",
        "dynasty": "宋",
        "type": "诗",
        "rhythmic": "",
        "title": "浮丘坛",
        "preface": "",
        "paragraphs": [
            "临阳僊窟宅，遗迹在岩扉。",
            "丹就泉如旧，坛空人已非。",
            "碧峰千古在，黄鹤几时归。",
            "乞我刀圭惠，从君隠翠微。"
        ],
        "notes": "",
        "id": "370bcfe4851d5967eb7dfe9cde143216"
    }
]