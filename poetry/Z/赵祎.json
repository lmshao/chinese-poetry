[
    {
        "author": "赵祎",
        "dynasty": "宋",
        "type": "诗",
        "rhythmic": "",
        "title": "路入武阳",
        "preface": "",
        "paragraphs": [
            "路入武阳信马行，野花香好不知名。",
            "官卑无补公家事，时向田间问耦耕。"
        ],
        "notes": "",
        "id": "97556285779cd467e85186b204a638e3"
    },
    {
        "author": "赵祎",
        "dynasty": "宋",
        "type": "诗",
        "rhythmic": "",
        "title": "春晚书怀",
        "preface": "",
        "paragraphs": [
            "三分春色二分休，是处红稀绿已稠。",
            "芳草池边空有思，落花亭畔不胜愁。",
            "人情似昔犹难合，身世于今岂易谋。",
            "若欲忘忧须是酒，醉乡安稳胜封侯。"
        ],
        "notes": "",
        "id": "14d2e6253a342e75d7c57a845aea17ea"
    }
]