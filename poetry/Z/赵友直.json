[
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "命子篇",
        "preface": "",
        "paragraphs": [
            "悠悠我祖，肇自轩辕。",
            "迄于赵城，因而氏焉。",
            "汉家涿郡，继族于燕。",
            "卜迁大梁，世系绵绵。",
            "宋自中叶，徙都南塘。",
            "武显扈跸，聿居虞乡。",
            "于赫文杏，奕世其芳。",
            "符德象贤，谱牒有光。",
            "顾及于我，时运倏倾。",
            "族居萍散，遂殒家声。",
            "苫块余息，仅存其形。",
            "于焉有心，冀我后生。",
            "后生是畏，圣谟炳如。",
            "维时孜孜，无忝厥初。",
            "岂不尔念，为惜居诸。",
            "无后非孝，匪才若虚。"
        ],
        "notes": "",
        "id": "d3bb841a6b61cfc99c502eb223885d7e"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "墓庐追亲",
        "preface": "",
        "paragraphs": [
            "万古维乾坤，一生资父母。",
            "乾坤春复春，父母恩难补。",
            "瞻彼林中乌，犹能怀反哺。",
            "矧兹六尺躯，不念劬劳苦。"
        ],
        "notes": "",
        "id": "15e8c4569e8b065ecc04bf7a6f14b824"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "卜居二首  其一",
        "preface": "",
        "paragraphs": [
            "出郭虽超俗，尘嚣亦蕃骈。",
            "以此感日蹙，拟耕牛山田。",
            "溪湖相输灌，扁舟恣洄沿。",
            "似兹安乐径，允可置一椽。",
            "匪自耽寥寂，与彼坟墓牵。"
        ],
        "notes": "",
        "id": "032df58cb618a5ff1040e8025ef65122"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "卜居二首  其二",
        "preface": "",
        "paragraphs": [
            "吾宗本郊居，勤俭历几世。",
            "礼失于野求，力耕真吾事。",
            "古称识时务，必在贤与智。",
            "用贻厥孙谋，无为忽去此。",
            "去此亦不难，安居亡所恃。"
        ],
        "notes": "",
        "id": "1944c6a4ca768a01aaf738bfb8502770"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "秋夜宿瑞象寺写怀",
        "preface": "",
        "paragraphs": [
            "秋高天宇肃，草际霜华冷。",
            "明月流清光，徘徊薜萝影。",
            "予抱千古怀，其将为谁骋。",
            "兴衰感人事，代谢悲流景。",
            "长歌紫芝篇，醉卧赤松径。",
            "斯亦聊且娱，荣华非所竞。"
        ],
        "notes": "",
        "id": "ae71ef215ee8cd3750064e3df66d470d"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赠表弟陈莱寿",
        "preface": "",
        "paragraphs": [
            "尔自髫𩬔年，期已领鹗荐。",
            "两浙多贤豪，论交皆北面。",
            "徊翔逾几春，尚未输夙愿。",
            "匪无才与猷，良乏明时眷。",
            "力田逢少年，处囊陡尔见。",
            "事绩炳寰区，声华流海甸。"
        ],
        "notes": "",
        "id": "22bee4790e56cec8c96d13f266a8ae40"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "拟古二首  其一",
        "preface": "",
        "paragraphs": [
            "圣王创立制，先务正经界。",
            "群侯肆兼并，井田随破坏。",
            "经界紊其坊，曷所辨中外。",
            "三王化邈矣，五霸迭相代。",
            "仲父作内政，兵与农胥頼。",
            "列辟已无周，重俾宗且戴。",
            "伟哉九合功，愿执鞭相待。"
        ],
        "notes": "",
        "id": "b6a60141f6272a170b4fd263af070ad4"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "拟古二首  其二",
        "preface": "",
        "paragraphs": [
            "堂堂谷中室，草木恒相邻。",
            "顷缘出游衍，室内虚无人。",
            "犬羊窥我间，蹄迹分扰驯。",
            "秽我衣裳区，安所置其身。",
            "翘然起遐思，结屋依湖滨。",
            "手执羲皇卷，门栽五柳春。",
            "春风一披拂，意恐缁泥尘。"
        ],
        "notes": "",
        "id": "c157694685b36261e99148ab5d6c8f6a"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "读靖节集",
        "preface": "",
        "paragraphs": [
            "羲皇世远矣，圣道久粃糠。",
            "纵有鲁中叟，弥缝犹未遑。",
            "况复经秦火，烬末谁能匡。",
            "赤帝按剑起，犄角重傍徨。",
            "天运如此耳，不饮之何方。",
            "壶觞辄自引，未肯须臾忘。",
            "匪苟好沉湎，逃名托醉乡。"
        ],
        "notes": "",
        "id": "b721375c023f9683790f75500c992291"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赠徐樵隠",
        "preface": "",
        "paragraphs": [
            "天命靡有常，空视时运覆。",
            "珍重山间翁，抱道庸自玉。",
            "掀髯发清兴，开轩恣遐瞩。",
            "空谷閴无人，惟有云相逐。",
            "山翁为有知，恋恋情绻缛。",
            "绻缛林中薪，歌已禽声续。",
            "勿谓有倾颓，维心常位育。",
            "顾我无依归，犹然嗜幽独。",
            "愿结金兰交，共兹南山麓。"
        ],
        "notes": "",
        "id": "26f2c06cc9eee48abd3842fa1322e0af"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "归田园居和陶渊明韵",
        "preface": "",
        "paragraphs": [
            "举世堕尘网，我独爱丘山。",
            "旧业久荒芜，不去待何年。",
            "栖乌恋故枝，潜鱼乐深渊。",
            "物类各有托，予盍归田园。",
            "决水渠双注，藏书居数间。",
            "孤松挺后簷，五柳栽门前。",
            "渺渺缀浮云，淡淡笼轻烟。",
            "蛙鼓池塘畔，鹤唳溪山巅。",
            "微躯足为乐，稚子堪陪闲。",
            "不受樊笼系，灵台复自然。"
        ],
        "notes": "",
        "id": "2e0eac267733f59a4aa84336472da403"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "宿雨淹无霁，落花翠点苔。",
            "东君今日去，借问几时回。"
        ],
        "notes": "",
        "id": "0e84df22fa2d0f3c25ed59b900db584f"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "端午",
        "preface": "",
        "paragraphs": [
            "节遇端阳日，蒲觞满自斟。",
            "兴怀多感旧，吊古漫成吟。"
        ],
        "notes": "",
        "id": "32e003e7276f84d2cb84a8fdd502d593"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "一叶井梧飘，双星忽相值。",
            "却怜参与商，晤会当何夕。"
        ],
        "notes": "",
        "id": "50f3b8f47a5a4835bc5698107fa5c8f6"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "初晴",
        "preface": "",
        "paragraphs": [
            "久雨初收霁，开窗动我情。",
            "野花含宿泪，山鹊弄新声。"
        ],
        "notes": "",
        "id": "73c68443ec48f4195cffa51d1d113bff"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赠行",
        "preface": "",
        "paragraphs": [
            "无酒不成别，无诗别不成。",
            "别君诗一首，马上酒三行。"
        ],
        "notes": "",
        "id": "5d66bdb23987a1d06e8d4ec27dfd41d8"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "景物",
        "preface": "",
        "paragraphs": [
            "景物撩人□，兴思百念攒。",
            "亨屯原有定，呼酒拚红颜。"
        ],
        "notes": "",
        "id": "df3bfaa07b275b96422bd1632ae41e4c"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "忆攒宫",
        "preface": "",
        "paragraphs": [
            "山河绕故封，常照旧时月。",
            "独有会稽陵，萧然成狐窟。"
        ],
        "notes": "",
        "id": "c5cbc8e67339a4de3cdcdd15f9f8c287"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "瞻兰芎山",
        "preface": "",
        "paragraphs": [
            "兰芎围绝嶂，图画望中悬。",
            "几度令人慕，登临学葛仙。"
        ],
        "notes": "",
        "id": "1e5f249facc87c0fe928c1f30e9f404e"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赋友授徒",
        "preface": "",
        "paragraphs": [
            "孤竹清风迥，尼坛化雨淋。",
            "群英公乐育，何必羡华簪。"
        ],
        "notes": "",
        "id": "dae16a732c02d91abfe3cb45214f868f"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "山中即景四首  其一",
        "preface": "",
        "paragraphs": [
            "谷风吹我户，襟抱豁然开。",
            "雪向梅边尽，春从柳上来。",
            "花瓶长绿草，茶碗泛香醅。",
            "逸兴难拘缚，寻诗屐破苔。"
        ],
        "notes": "",
        "id": "734f25d7d016a0747c16ead5e6e737f4"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "山中即景四首  其二",
        "preface": "",
        "paragraphs": [
            "趁此清和景，荷筩酒一吞。",
            "围棋开北墅，羽扇取南薰。",
            "兰雨清传馥，鸥波绿涨纹。",
            "枕书鼾睡处，忽梦到陶君。"
        ],
        "notes": "",
        "id": "563f5137fe9a03cc684f581027674355"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "山中即景四首  其三",
        "preface": "",
        "paragraphs": [
            "故园秋雨后，足迹遍溪山。",
            "月入芦花冷，风磨柳叶残。",
            "群乌乱木末，独雁咽云端。",
            "此景堪谁遣，村醪味带酸。"
        ],
        "notes": "",
        "id": "a6bf8dc0bff3dc72f7463d093a8930ae"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "山中即景四首  其四",
        "preface": "",
        "paragraphs": [
            "茅屋冻将压，柴门寒自拴。",
            "掘炉煨芋栗，呵笔写诗篇。",
            "策杖深山里，寻梅古洞边。",
            "谁知居士乐，翻受俗人怜。"
        ],
        "notes": "",
        "id": "b2d7a96aa7abc10f48b0e34d45b2aedb"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "暮春即景",
        "preface": "",
        "paragraphs": [
            "衡门三月景，万顷浩无穷。",
            "堤柳轻浮碧，野花净落红。",
            "小桥溪水涨，曲径峪云笼。",
            "牧子横牛背，前村一笛风。"
        ],
        "notes": "",
        "id": "f918bfaf85edd2d7baebae16c94a3e68"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "仲夏即景",
        "preface": "",
        "paragraphs": [
            "五月憩孤村，幽情敻不群。",
            "鹭飞天上雪，鸥渡渚中云。",
            "翠麦刚才刈，青苗又复芸。",
            "浮生行乐耳，世事不须论。"
        ],
        "notes": "",
        "id": "a03d515a220f48796998c62177f2f5aa"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "避暑",
        "preface": "",
        "paragraphs": [
            "寰区皆是火，何地避炎官。",
            "散髪松阴下，挂巾石壁间。",
            "诗题疏竹润，酒入碧筒寒。",
            "不必频挥羽，清风无汗颜。"
        ],
        "notes": "",
        "id": "05d9a54e0c6d50109fe68d558d1942d9"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "重九对菊",
        "preface": "",
        "paragraphs": [
            "霜压危簷冷，萧条秋满林。",
            "青云知己惠，黄菊故园心。",
            "百虑凭祛遣，颓龄仗制禁。",
            "缅思彭泽叟，履运□怀深。"
        ],
        "notes": "",
        "id": "02a2dec3b7290a7b97ae04dda00fea83"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "己卯岁除夜",
        "preface": "",
        "paragraphs": [
            "刚迎新岁至，俄惊岁复分。",
            "烧灯明万户，爆竹响千门。",
            "愁对梅花咏，强将柏叶吞。",
            "经年心底事，明日付东君。"
        ],
        "notes": "",
        "id": "bab2405a205412720e4fd0c73e5a0a35"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "兰边晚酌",
        "preface": "",
        "paragraphs": [
            "深谷笼幽色，超然味更长。",
            "薰人先欲醉，对客漫斟尝。",
            "初触来歌席，犹疑扑酒觞。",
            "主人困坐久，寂寂不闻香。"
        ],
        "notes": "",
        "id": "32bff0f1f8850a63090b11754d962fbe"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "谢徐隠君屡见惠",
        "preface": "",
        "paragraphs": [
            "慷慨论交日，情深即故知。",
            "金兰敦古道，松柏挺奇姿。",
            "屡辱分嘉惠，何繇致我私。",
            "临风无限思，搔首一嗟咨。"
        ],
        "notes": "",
        "id": "e5537772b0a7baf74cb634faf4d7cead"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "病中感友不至",
        "preface": "",
        "paragraphs": [
            "侬家好观水，结屋傍西湖。",
            "荒径人踪少，苍苔鸟迹无。",
            "交情穷始见，世态燠斯孚。",
            "病嬾疏迎接，偏宜客不呼。"
        ],
        "notes": "",
        "id": "09b0ebf764034f5cfd57ee70cc44061f"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "渔",
        "preface": "",
        "paragraphs": [
            "垂竿终日坐苔矶，两岸芦花作雪飞。",
            "鱼在深波刚不食，蓑披一片冻云归。"
        ],
        "notes": "",
        "id": "a16b2a762cb487194c9878857fe617d1"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "樵",
        "preface": "",
        "paragraphs": [
            "踏破芒鞋力已疲，朝还砺斧采薪儿。",
            "云深迷却山头路，戴笠回来雨湿衣。"
        ],
        "notes": "",
        "id": "fcde33ea59e653cd5dcc80a4d4f9d230"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "耕",
        "preface": "",
        "paragraphs": [
            "布谷声中雨一犁，绿蓑青笠两相宜。",
            "陇头枉费驱牛力，旱潦年来未可期。"
        ],
        "notes": "",
        "id": "d36224f24f492ad8383eb37659ddb6b2"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "牧",
        "preface": "",
        "paragraphs": [
            "相呼相唤出烟堤，冒雨前村膝没泥。",
            "万斛愁怀人不解，呜呜桐角倚牛吹。"
        ],
        "notes": "",
        "id": "6483aac758762597a2f59958246427fa"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "承友携琴见访",
        "preface": "",
        "paragraphs": [
            "三尺丝桐太古音，清风明月是知心。",
            "伯牙去后无消息，会见君家契此深。"
        ],
        "notes": "",
        "id": "395f789b017962813820742834e5d924"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "与友观兰",
        "preface": "",
        "paragraphs": [
            "彭泽当年成菊癖，予今亦欲订兰盟。",
            "三杯酒向花边泻，一首诗从月下赓。"
        ],
        "notes": "",
        "id": "8cc96b26608c5e812465b2170b1c5676"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "观菊有感",
        "preface": "",
        "paragraphs": [
            "行到篱边地满霜，曩时物物已非常。",
            "自怜失意秋风后，独有寒花不改香。"
        ],
        "notes": "",
        "id": "5f6ef4c791ee31e2e5f9cb8e1db57240"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "与咏道弟述怀",
        "preface": "",
        "paragraphs": [
            "世事争雄一局棋，浮生碌碌鬓成丝。",
            "经年病为多新酿，竟日忙因检旧诗。"
        ],
        "notes": "",
        "id": "cca2808a6410bcfff2c55c91a946aa61"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赠别二首  其一",
        "preface": "",
        "paragraphs": [
            "千里论交情累累，尊酒话别临溪水。",
            "江南为有一枝春，愿寄故人好相慰。"
        ],
        "notes": "",
        "id": "0efc9df19e290e9b414e811dc2148df7"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "赠别二首  其二",
        "preface": "",
        "paragraphs": [
            "年来聚首情何乐，今日匆匆又解携。",
            "千里故交惟藉酒，劝君更把手中巵。"
        ],
        "notes": "",
        "id": "2b7203a7ed42b12ed14682203299da11"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "秋晚登眠牛冈偶赋",
        "preface": "",
        "paragraphs": [
            "满路尘嚣不耐愁，眠牛冈上自清秋。",
            "霜高木叶流丹冷，宜为黄花一举瓯。"
        ],
        "notes": "",
        "id": "2280a06ceedb6f07c0c6b5a1f1c344e6"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "望海尖望海",
        "preface": "",
        "paragraphs": [
            "天悬一柱鬰崔嵬，海若遥看出不回。",
            "叠岸犹疑鞭石起，独惭无计觅蓬莱。"
        ],
        "notes": "",
        "id": "a12dbce8ddab3435966747058443ef9c"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "登五龙尖晚归鼓琴",
        "preface": "",
        "paragraphs": [
            "绝𪩘凌风驾白云，登临兴后鼓南薰。",
            "朱弦一到无心处，自觉人间无可闻。"
        ],
        "notes": "",
        "id": "3a95d03d90c200687e4adbe47744ad2f"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "伤春偶得绵字",
        "preface": "",
        "paragraphs": [
            "王府原头芳草芊，却怜杜宇自年年。",
            "停杯试向窗前看，飞尽杨花几树绵。"
        ],
        "notes": "",
        "id": "1e4e0a63ef4f24ae7cdb279fb890787b"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "人道芳辰载酒行，予心翻起古今情。",
            "纸钱烧罢归来后，犹有原头杜宇声。"
        ],
        "notes": "",
        "id": "499f99749526ff884c6c470422121fcb"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "见乳燕",
        "preface": "",
        "paragraphs": [
            "梅雨初晴绿满陂，忽然乳燕脱巢飞。",
            "诗成高枕惟鼾睡，不向人间怨索离。"
        ],
        "notes": "",
        "id": "60e8b4345620d138cd81c1867c32bf2b"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "搆竹楼初成",
        "preface": "",
        "paragraphs": [
            "竹楼新搆喜初成，为检遗编课子程。",
            "山近砚池云自湿，门无辙迹草偏青。",
            "光团霁月盘书案，翠煖香风透画屏。",
            "旧业深怀期远大，心田寸许欲耘耕。"
        ],
        "notes": "",
        "id": "a8204158274825409bd8adb6681bcb53"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "漫兴二首  其一",
        "preface": "",
        "paragraphs": [
            "偃息林臯与世违，兴来长啸不妨痴。",
            "素怀欲辟留侯谷，僻性耽茹甪里芝。",
            "漫谓五湖真乐事，须夸三径足幽栖。",
            "时人何用讯名氏，久矣迂疏不自知。"
        ],
        "notes": "",
        "id": "284fcc4c477b2ea5225daa57a8988854"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "漫兴二首  其二",
        "preface": "",
        "paragraphs": [
            "南轩梅雨晚来频，雨霁轩清尽可人。",
            "不著东山双屐齿，偏宜渭水一丝纶。",
            "愁中托酒无辞醉，梦里看花莫认真。",
            "行乐随时吾事耳，乾坤何地不容身。"
        ],
        "notes": "",
        "id": "37bc619da8241a12856e0443860eaf68"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "甑山",
        "preface": "",
        "paragraphs": [
            "湖心一凸起金峦，举目浑如甑底看。",
            "偃月苍松多少树，敲风翠竹两三竿。",
            "石头苔藓痕常湿，叶底杨梅味带酸。",
            "谁学林君来结屋，风光应不让孤山。"
        ],
        "notes": "",
        "id": "7742b43866727f7ba4e8d2b0ec125d8d"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "南源庙",
        "preface": "",
        "paragraphs": [
            "乾坤何处不披图，觅胜谁从此地过。",
            "三相神功垂舜治，千秋庙貌壮勾湖。",
            "衢通瑞象无尘境，山隔眠牛有坦途。",
            "伏腊岁时同到此，祠前瞻拜一諠呼。"
        ],
        "notes": "",
        "id": "3596ae131d4b301b9729582cffca103d"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "创泳泽书院初成",
        "preface": "",
        "paragraphs": [
            "万古湖山一望央，紫阳道脉壮宫墙。",
            "佳朋鳞集互联榻，多士云从相共堂。",
            "地有金罍非福瑞，天将玉汝任纲常。",
            "要知学问无他术，只在工夫不怠荒。"
        ],
        "notes": "",
        "id": "389b1bee59cbba0959d1c85dee9328e2"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "倦来归",
        "preface": "",
        "paragraphs": [
            "驰驱数载倦来归，一任流光暗里催。",
            "缩首愿情忘势利，敛踪甘不受轻肥。",
            "动于沼上观鸥侣，静在松间共鹤栖。",
            "此外嚣嚣无别事，编茅插棘护幽扉。"
        ],
        "notes": "",
        "id": "693d9d4be6446de83e607477ba5aae49"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "释闷",
        "preface": "",
        "paragraphs": [
            "槛外山花照眼明，独怜幽抱向谁评。",
            "因寻乐处诗为友，欲破愁城酒作兵。",
            "歌罢倦吟多少句，醉余强进两三觥。",
            "春光容易催人老，莫把污名玷此生。"
        ],
        "notes": "",
        "id": "f7e92eb80e8b8897ced70fc6df0e8966"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "丙戌春雾",
        "preface": "",
        "paragraphs": [
            "忽逢阴浊气氤氲，四顾山河尽已昏。",
            "窗外霏霏成细雨，簷端渺渺缀浮云。",
            "朦胧咫尺人难辨，混沌东西路不分。",
            "若得一番风扫后，依然再觌旧乾坤。"
        ],
        "notes": "",
        "id": "5c425cae254221e1121fba2e8913af7a"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "立夏",
        "preface": "",
        "paragraphs": [
            "四时天气促相催，一夜薰风带暑来。",
            "陇亩日长蒸翠麦，园林雨过熟黄梅。",
            "鶑啼春去愁千缕，蝶恋花残恨几回。",
            "睡起南窗情思倦，闲看槐荫满亭台。"
        ],
        "notes": "",
        "id": "ee1bdadbdc77c4eba9a370e69703a250"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "闻鶑",
        "preface": "",
        "paragraphs": [
            "闷坐书斋学诉春，漫思黄鸟转伤神。",
            "惟知弄舌娇和巧，不管行人喜与嗔。",
            "侵晓爱趋红树暖，移时又向绿杨新。",
            "始知春燕情何厚，日日相依旧主人。"
        ],
        "notes": "",
        "id": "728ff97e9306630a1e57bd0517be7330"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "咏兰",
        "preface": "",
        "paragraphs": [
            "晓来一雨忽初收，九畹分香绕碧流。",
            "裛露灵苗凝浅翠，迎风素质拂轻柔。",
            "自甘深谷同巢许，不羡巍阶并管周。",
            "物类尚知羞媚世，污名秽节岂吾俦。"
        ],
        "notes": "",
        "id": "490bbece476f201480d905d9f342b0b0"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "寿黄有司诞日",
        "preface": "",
        "paragraphs": [
            "天挺英才佐庙廊，千年懋绩炳旗常。",
            "悬弧偏喜民生寿，报国还期道体康。",
            "庭有芝兰呈晚秀，门多桃李毓春芳。",
            "微吟聊助冈陵祝，鹤髪乌纱映鬓霜。"
        ],
        "notes": "",
        "id": "5d5e8a443aaad69e7db1af359b55184a"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "待友不至",
        "preface": "",
        "paragraphs": [
            "自与吾朋聊外期，心旌切切望容仪。",
            "闻言回首非因错，欲语恁栏岂是痴。",
            "春酒破愁难作喜，鶑花供兴不成诗。",
            "有时会晤情何限，握手论文到日西。"
        ],
        "notes": "",
        "id": "2af6364a4faec050f3572a08027c6f5a"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "长短句四时问四首  其一",
        "preface": "",
        "paragraphs": [
            "试问春韶光，何事容易老。",
            "一点丹心死不灰，余生未便委芳草。"
        ],
        "notes": "",
        "id": "45d2194d83c32a90a0699300cc8d311e"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "长短句四时问四首  其二",
        "preface": "",
        "paragraphs": [
            "试问夏祝融，何事苦凭陵。",
            "安得金风起天末，大驱凉雨涤炎蒸。"
        ],
        "notes": "",
        "id": "69a05ef5e8817453895261736b6a4c7c"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "长短句四时问四首  其三",
        "preface": "",
        "paragraphs": [
            "试问秋疏簷，落叶何萧萧。",
            "黄花如有故人意，相对篱边共浊醪。"
        ],
        "notes": "",
        "id": "76d22898730d82bb06fdc3323fac6204"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "长短句四时问四首  其四",
        "preface": "",
        "paragraphs": [
            "试问冬满面，朔风何猎猎。",
            "雪里梅花度暗香，骚人颇有诗相狎。"
        ],
        "notes": "",
        "id": "324ec304a6109f667dc5e1a826945577"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "悲千二弟",
        "preface": "",
        "paragraphs": [
            "哀哉我弟兮，一梦竟何归。",
            "堂前紫荆萎，天边鸿雁离。",
            "曩尔有志青云技，兹尔回头万事非。",
            "黄卷窗前不再展，瑶琴月下谁复挥。",
            "我今为尔写哀词，花笺滴泪声歔欷。"
        ],
        "notes": "",
        "id": "9cbe3803696412cd8b73313059c868a3"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "龙冈歌",
        "preface": "",
        "paragraphs": [
            "龙兮龙兮何时兴，云行雨施天下平。",
            "湫兮湫兮龙之据，龙今去兮留空名。",
            "苍松倒影肖鳞角，根盘石壁徒崚峥。",
            "当时旱魃为暴虐，苗禾焦卷皆枯茎。",
            "嗷嗷下民发虔祷，嗟尔无神扬威灵。",
            "予今歌罢龙冈曲，翻令两腋清风生。"
        ],
        "notes": "",
        "id": "1558833d4b85306bf451df620f5a5b3c"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "悬剑歌",
        "preface": "",
        "paragraphs": [
            "家徒四壁何所有，横悬三尺电光溜。",
            "床头醉看白虹飞，中夜犹惊玉龙吼。",
            "潜倚空山泣鬼神，寒芒逼人动牛斗。",
            "无迺干将是前身，莫邪清淬浑天授。",
            "今者羞为妇女看，霜棱蟠蛰匣中久。",
            "何日露拔斩长鲸，启函一展剸犀手。",
            "豪曹湛卢祇自珍，雷焕张华世莫遘。",
            "傥尔识取英雄眸，此时挥霍任驰骤。"
        ],
        "notes": "",
        "id": "3ab9b6692280bce17067a2c567235618"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "种田行",
        "preface": "",
        "paragraphs": [
            "春雨一犁足郊原，南村北村齐种田。",
            "抛秧落水时竞捷，老者在后少者前。",
            "日暮天寒完未得，比邻来相助插田。",
            "比邻亦来相助插，如何独行之士任迍邅。"
        ],
        "notes": "",
        "id": "315db73d47cb5aa266744422db22d832"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "杜宇行",
        "preface": "",
        "paragraphs": [
            "君不见四更五更月，杜宇口流望帝血。",
            "何为生子寄别巢，毛羽摧残悲哽咽。",
            "将亡皎皎贾廉名，而今怨望未休歇。",
            "天运自古有废兴，金瓯屹然亦伤缺。",
            "尧舜受禅夏商衰，夷齐孤竹如敝鞋。",
            "且须有酒拚颜赤，莫向东风空戚戚。"
        ],
        "notes": "",
        "id": "efe2bddb0d1f49a4ffab7d82b55067dd"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "牛山之木四章  其一",
        "preface": "",
        "paragraphs": [
            "牛山之木，于彼空谷。",
            "悠悠我思，孰云勿谷。"
        ],
        "notes": "",
        "id": "4b4b07a8b7275c9dc86b59ce2c2a67bb"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "牛山之木四章  其二",
        "preface": "",
        "paragraphs": [
            "牛山之木，欣欣其荣。",
            "我有好爵，君子攸宁。"
        ],
        "notes": "",
        "id": "e4a818dfe83d407e2162515516dfa5b1"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "牛山之木四章  其三",
        "preface": "",
        "paragraphs": [
            "木其荣矣，繁霜瘁之。",
            "静言思之，中心怆而。"
        ],
        "notes": "",
        "id": "f3b1bb7992122c3dc3d0a4dc93fbdbbc"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "牛山之木四章  其四",
        "preface": "",
        "paragraphs": [
            "木之瘁矣，益厚其根。",
            "我之怀矣，匪善奚敦。"
        ],
        "notes": "",
        "id": "7d46fc4615f256884f7bbbaba854d135"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "有美人兮四章  其一",
        "preface": "",
        "paragraphs": [
            "有美人兮，在天之东。",
            "瞻之勿及，我心憧憧。"
        ],
        "notes": "",
        "id": "514f46e7619b31ad1308bbb61e59543b"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "有美人兮四章  其二",
        "preface": "",
        "paragraphs": [
            "有美人兮，在天之西。",
            "见之勿遂，我心凄凄。"
        ],
        "notes": "",
        "id": "3eed0b506c2ced7c6e9f51041f898db4"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "有美人兮四章  其三",
        "preface": "",
        "paragraphs": [
            "有美人兮，在天之南。",
            "思之勿得，我心惔惔。"
        ],
        "notes": "",
        "id": "89f76d2332381abe79deff2ca124912b"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "有美人兮四章  其四",
        "preface": "",
        "paragraphs": [
            "有美人兮，在天之北。",
            "怀之勿已，我心恻恻。"
        ],
        "notes": "",
        "id": "498a88abb52bcfd59724b4d3b33c3881"
    },
    {
        "author": "赵友直",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "三北谁人知管仲，五湖何处觅陶朱。",
            "壁间遗墨还堪睹，吊罢灵魂一束刍。"
        ],
        "notes": "",
        "id": "52aeef97cc97894a2f3651d92fbe11e7"
    }
]