[
    {
        "author": "章仙岩",
        "dynasty": "宋",
        "type": "诗",
        "rhythmic": "",
        "title": "寄刘易隠",
        "preface": "",
        "paragraphs": [
            "着身尘世易遭魔，是是非非可奈何。",
            "心地一生如日月，人情千变自风波。",
            "但从正直天须见，到底关防事转多。",
            "所以古来真隠者，貂蝉不肯换渔蓑。"
        ],
        "notes": "",
        "id": "fd12d7d98b278570922575ffc8583e21"
    },
    {
        "author": "章仙岩",
        "dynasty": "宋",
        "type": "诗",
        "rhythmic": "",
        "title": "六和塔",
        "preface": "",
        "paragraphs": [
            "六和塔上一登临，当景江山入兴深。",
            "云出云归天自在，潮来潮去水无心。",
            "东南船{舟览}风方顺，西北楼台日向阴。",
            "壮矣帝居吴越旧，未甘河洛久湮沉。"
        ],
        "notes": "",
        "id": "a14b43b6b414acb2ead0034244261c7c"
    }
]