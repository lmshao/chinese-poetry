[
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送边上从事",
        "preface": "",
        "paragraphs": [
            "戎装佩镆鎁，走马逐轻车。",
            "衰草城边路，残阳垄上笳。",
            "黄河穿汉界，青冢出胡沙。",
            "提笔男儿事，功名立可夸。"
        ],
        "notes": "",
        "id": "fe44f5794a2cea6a59cfbd3eae1f8bb7"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送洛阳崔员外",
        "preface": "",
        "paragraphs": [
            "塞诏除嵩洛，观图见废兴。",
            "城迁周古鼎，地列汉诸陵。",
            "日送归朝客，时招住岳僧。",
            "郡斋台阁满，公退即吟登。"
        ],
        "notes": "",
        "id": "1be8c401d1a90dd11c7c3589f4ac8430"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送人尉黔中",
        "preface": "",
        "paragraphs": [
            "盘山行几驿，水路复通巴。",
            "峡涨三川雪，园开四季花。",
            "公庭飞白鸟，官俸请丹砂。",
            "知尉黔中后，高吟采物华。"
        ],
        "notes": "",
        "id": "7021b2b47411ef7a768fe27c1f83f6a6"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送宇文虞",
        "preface": "",
        "paragraphs": [
            "此别欲何往，未言归故林。",
            "行车新岁近，落日乱山深。",
            "野店寒无客，风巢动有禽。",
            "潜知经目事，大半是愁吟。"
        ],
        "notes": "",
        "id": "dccc2a7d048cfcc86169d2da5393dde1"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "题东林寺虎掊泉",
        "preface": "",
        "paragraphs": [
            "胜致通幽感，灵泉有虎掊。",
            "爪擡山脉断，掌托石心抝。",
            "竹蔼疑相近，松阴盖亦交。",
            "转令栖遁者，真境逾难抛。"
        ],
        "notes": "",
        "id": "2013da5ae3d38ebc54d60de48d50562c"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "登甘露寺",
        "preface": "",
        "paragraphs": [
            "盘江上几层，峭壁半垂藤。",
            "殿锁南朝像，龛禅外国僧。",
            "海涛摏砌槛，山雨洒窗灯。",
            "日暮疎钟起，声声彻广陵。"
        ],
        "notes": "",
        "id": "d882e32c483fb2f5203cfb5b03279dfd"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "甘露寺东轩",
        "preface": "",
        "paragraphs": [
            "每日怜晴眺，闲吟只自娱。",
            "山从平地有，水到远天无。",
            "老树多封楚，轻烟暗染吴。",
            "虽居此廊下，入户亦踌蹰。"
        ],
        "notes": "",
        "id": "c95149a5ef1c1fcd0fca2c0a1553d8f8"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "甘露寺北轩",
        "preface": "",
        "paragraphs": [
            "晓色宜闲望，山风远益清。",
            "白云连晋阁，碧树尽芜城。",
            "水静沙痕出，烟消野火平。",
            "最堪佳此境，为我长诗情。"
        ],
        "notes": "",
        "id": "f086ef7842d0f8d6eb0bf8748aa6a1c2"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "咏萤",
        "preface": "",
        "paragraphs": [
            "熠熠与娟娟，池塘竹树边。",
            "乱飞同曳火，成聚却无烟。",
            "微雨洒不灭，清风吹欲燃。",
            "旧曾书按上，频把作囊悬。"
        ],
        "notes": "",
        "id": "123bebd19f9d68197721d492a049ed1d"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "望海",
        "preface": "",
        "paragraphs": [
            "苍茫空泛日，四顾绝人烟。",
            "半浸中华岸，旁通异域船。",
            "岛间应有国，波外恐无天。",
            "欲作乘槎客，翻愁去隔年。"
        ],
        "notes": "",
        "id": "e4736ebba78032d61ec98f48e6680453"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送杨环校书归广南",
        "preface": "",
        "paragraphs": [
            "天南行李半波涛，滩树枝枝拂戏猱。",
            "初著蓝衫从远峤，乍辞云署泊轻艘。",
            "山村象踏桄榔叶，海外人收翡翠毛。",
            "名宦两成归旧隐，徧寻亲友兴何饶。"
        ],
        "notes": "",
        "id": "4e5b9a3ecfe9e34141857a00e7f2020e"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "经故宅有感",
        "preface": "",
        "paragraphs": [
            "身没南荒雨露赊，朱门空锁旧繁华。",
            "池塘凿就方通水，桃杏栽成未见花。",
            "异代图书藏几箧，倾城罗绮散谁家。",
            "昔年埏埴生灵地，今日生人为叹嗟。"
        ],
        "notes": "",
        "id": "b415b6955812c3d3b8bb79d9ad0f09ee"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送入蕃使",
        "preface": "",
        "paragraphs": [
            "猎猎旗幡过大荒，敕书犹带御烟香。",
            "滹沱河冻军回探，逻逤城孤雁著行。",
            "远寨风狂移帐幕，平沙日晚卧牛羊。",
            "早终册礼朝天阙，莫遣虬髭染塞霜。"
        ],
        "notes": "",
        "id": "34e0658bd677dfc274ce7e18ef5903e2"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "白石潭秋霁作",
        "preface": "",
        "paragraphs": [
            "潭心烟雾破斜晖，殷殷雷声隔翠微。",
            "崖蹙盘涡翻蜃窟，滩吹白石上渔矶。",
            "陵风舴艋讴哑去，出水鸬鹚薄泊飞。",
            "秋霁更谁同此望，远钟时见一僧归。"
        ],
        "notes": "",
        "id": "8baab32ccf2de6d41dd37b5b3ce7f28e"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "题金陵栖霞寺赠月公",
        "preface": "",
        "paragraphs": [
            "明家不要买山钱，施作清池种白莲。",
            "松桧老依云外地，楼台深锁洞中天。",
            "风经绝顶回疎雨，石倚危屏挂落泉。",
            "欲结茅庵伴师住，肯饶多少薜萝烟。"
        ],
        "notes": "",
        "id": "1aadcd214a43d790c318a7b88344feea"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "嘲段成式",
        "preface": "",
        "paragraphs": [
            "蹙鞠且徒为，宁如目送时。",
            "报讐慙选耎，存想恨逶迟。",
            "促坐疑辟咡，衔杯强朵颐。",
            "恣情窥窈窕，曾恃好风姿。",
            "色授应难夺，神交愿莫辞。",
            "请君看曲谱，不负少年期。"
        ],
        "notes": "",
        "id": "86e488efa38d8ec949cef01a5433286f"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "送江州薛尚书",
        "preface": "",
        "paragraphs": [
            "匡庐千万峰，影匝郡城中。",
            "忽佩虎符去，遥疑鸟道通。",
            "烟霞时满郭，波浪暮连空。",
            "树翳楼台月，帆飞鼓角风。",
            "郡斋多岳客，乡户半渔翁。",
            "王事行春外，题诗寄远公。"
        ],
        "notes": "",
        "id": "77d9127a5076b0e83f9c7c74d14168da"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "津头望白水",
        "preface": "",
        "paragraphs": [
            "晴江暗涨岸吹沙，山畔船冲树杪斜。",
            "城郭半淹桥市闹，鹭鸶缭绕入人家。"
        ],
        "notes": "",
        "id": "a9517b1791c0b0a10a47c52211012bdf"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "青山薄薄漏春风，日暮鸣鞭柳影中。",
            "回望玉楼人不见，酒旗深处勒花骢。"
        ],
        "notes": "",
        "id": "4e5950e4fed723d6fd10bb2c4f1ee16c"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "看牡丹赠段成式",
        "preface": "",
        "paragraphs": [
            "金蘂霞英叠彩香，初疑少女出兰房。",
            "逡巡又是一年别，寄语集仙呼索郎。"
        ],
        "notes": "",
        "id": "d3fba6562e4a70dd27589d35003849d1"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "以人葠遗段成式",
        "preface": "",
        "paragraphs": [
            "人形上品传方志，我得真英自紫团。",
            "慙非叔子空持药，更请伯言审细看。"
        ],
        "notes": "",
        "id": "abefb3a6290651d5956920625d76297c"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "和段成式 一",
        "preface": "",
        "paragraphs": [
            "回簪转黛喜猜防，粉署裁诗助酒狂。",
            "若遇仙丹偕羽化，便随萧史亦何伤。"
        ],
        "notes": "",
        "id": "02857e3be97f05f75f8fdf3a3fddc9b6"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "和段成式 二",
        "preface": "",
        "paragraphs": [
            "玉树琼筵映彩霞，澄虚楼阁似仙家。",
            "只缘存想归兰室，不向春风看夜花。"
        ],
        "notes": "",
        "id": "99fb8fd0205c6f3a76db825919ecc058"
    },
    {
        "author": "周繇",
        "dynasty": "唐",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "自从春草生，不敢下阶行。",
            "（见日本汲古书院出版《和刻本类书集成》本宋陈元靓《重编群书类要事林广记癸集》卷十三《诙谐文话》引）。"
        ],
        "notes": "",
        "id": "e33b4cbc86c4619ae226079aa6fb9684"
    }
]