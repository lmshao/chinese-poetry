[
    {
        "author": "张次贤",
        "dynasty": "宋",
        "type": "诗",
        "rhythmic": "",
        "title": "山居杂兴",
        "preface": "",
        "paragraphs": [
            "深林树色翠重重，一枕蘧蘧蝶翅浓。",
            "好鸟乍啼惊梦觉，可人山色入帘栊。"
        ],
        "notes": "",
        "id": "d83c85803b5c73ec836145e57bb2d9bb"
    },
    {
        "author": "张次贤",
        "dynasty": "宋",
        "type": "诗",
        "rhythmic": "",
        "title": "同陈提举庸郭安抚睎宗玩月南峰",
        "preface": "",
        "paragraphs": [
            "山中有佳客，山上月增明。",
            "廊庙心同赤，江湖梦独清。",
            "半庭丛树影，万籁淡秋声。",
            "把手情何极，呼童问曲生。"
        ],
        "notes": "",
        "id": "03a4975e2020775a7bfa8a3b2db1c374"
    },
    {
        "author": "张次贤",
        "dynasty": "宋",
        "type": "诗",
        "rhythmic": "",
        "title": "过郭继一处士草堂",
        "preface": "",
        "paragraphs": [
            "爱寂尘轩冕，辞荣结草茨。",
            "午云封石磴，春鸟语花枝。",
            "茶熟琴三弄，诗成酒一卮。",
            "笑予长鞅掌，暂此共栖迟。"
        ],
        "notes": "",
        "id": "75d093db7e0d461a065cd4f1848dab16"
    }
]