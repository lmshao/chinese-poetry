[
    {
        "author": "郑弼",
        "dynasty": "宋",
        "type": "诗",
        "rhythmic": "",
        "title": "定光南安𪨷  其一",
        "preface": "",
        "paragraphs": [
            "石耸灵岩接太虚，百千年称定光居。",
            "未知天上何方有，应是人间别地无。"
        ],
        "notes": "",
        "id": "2a453b223c69433ce57242518627fda4"
    },
    {
        "author": "郑弼",
        "dynasty": "宋",
        "type": "诗",
        "rhythmic": "",
        "title": "定光南安𪨷  其二",
        "preface": "",
        "paragraphs": [
            "香风影里迎新魄，梵呗声中见落晖。",
            "自恨劳生名利役，不能来此共忘机。"
        ],
        "notes": "",
        "id": "aaa5197f77f3d3d5b2238975968211b4"
    },
    {
        "author": "郑弼",
        "dynasty": "宋",
        "type": "诗",
        "rhythmic": "",
        "title": "定光南安𪨷  其三",
        "preface": "",
        "paragraphs": [
            "路入云山几万层，豁然岩宇势峥嵘。",
            "地从物外嚣尘断，天到壶中日月明。"
        ],
        "notes": "",
        "id": "d97ac92fde01de949e39c0da420b05f0"
    }
]