[
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "相和歌辞 昭君词",
        "preface": "",
        "paragraphs": [
            "戒途飞万里，回首望三秦。",
            "忽见天山雪，还疑上苑春。",
            "玉痕垂泪粉，罗袂拂胡尘。",
            "为得胡中曲，还悲远嫁人。"
        ],
        "notes": "",
        "id": "61e96dd6a29f8577ddba5b0dc0b4316c"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "相和歌辞 蜀道难",
        "preface": "",
        "paragraphs": [
            "梁山镇地险，积石阻云端。",
            "深谷下寥廓，层岩上郁盘。",
            "飞梁架绝岭，栈道接危峦。",
            "揽辔独长息，方知斯路难。"
        ],
        "notes": "",
        "id": "e0c58aa5d9c7a675bf1a326e1d452f30"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "同潘屯田冬日早朝",
        "preface": "",
        "paragraphs": [
            "假寐怀古人，夙兴瞻晓月。",
            "通晨禁门启，冠盖趋朝谒。",
            "霜霭清九衢，霞光照双阙。",
            "纷纶文物纪，焕烂声明发。",
            "腰劒动陆离，鸣玉和清越。"
        ],
        "notes": "",
        "id": "ab4b2a28f1a1b8275d89b4ab06f75dad"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "蜀道难",
        "preface": "",
        "paragraphs": [
            "梁山镇地险，积石阻云端。",
            "深谷下寥廓，层岩上郁盘。",
            "飞梁驾绝岭，栈道接危峦。",
            "揽辔独长息，方知斯路难。"
        ],
        "notes": "",
        "id": "e0c58aa5d9c7a675bf1a326e1d452f30"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "昭君怨",
        "preface": "",
        "paragraphs": [
            "戒途飞万里，回首望三秦。",
            "忽见天山雪，还疑上苑春。",
            "玉痕垂粉泪，罗袂拂胡尘。",
            "为得胡中曲，还悲远嫁人。"
        ],
        "notes": "",
        "id": "61e96dd6a29f8577ddba5b0dc0b4316c"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "咏水",
        "preface": "",
        "paragraphs": [
            "标名资上善，流派表灵长。",
            "地图罗四渎，天文载五潢。",
            "方流涵玉润，圆折动珠光。",
            "独有蒙园吏，栖偃玩濠梁。"
        ],
        "notes": "",
        "id": "c6ea96b39c488a14296c2ec81908293d"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "赋桥",
        "preface": "",
        "paragraphs": [
            "造舟浮渭日，鞭石表秦初。",
            "星文遥写汉，虹势尚凌虚。",
            "已授文成履，空题武骑书。",
            "别有临濠上，栖偃独观鱼。"
        ],
        "notes": "",
        "id": "06510f078b5e2943b850a63ba58aa17e"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "和杨舍人咏中书省花树",
        "preface": "",
        "paragraphs": [
            "花萼映芳丛，参差间早红。",
            "因风时落砌，杂雨乍浮空。",
            "影照凤池水，香飘鸡树风。",
            "岂不爱攀折，希君怀袖中。"
        ],
        "notes": "",
        "id": "f5c4c9837d25e08f32dc7334db8f455f"
    },
    {
        "author": "张文琮",
        "dynasty": "唐",
        "type": "诗",
        "rhythmic": "",
        "title": "四言曲池酺饮座铭",
        "preface": "",
        "paragraphs": [
            "和风习习，落景沉沉。",
            "俯映绿水，仰睎翠林。",
            "友朋好合，如□瑟琴。",
            "勉矣君子，俱奉尧心。",
            "（《翰林学士集》）（按：此诗原署「酆王友张文琮」。",
            "张步云《唐代逸诗辑存》收入。",
            "）。"
        ],
        "notes": "",
        "id": "35876086f848e23ca23e2a2a0400fdc6"
    }
]