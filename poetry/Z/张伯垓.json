[
    {
        "author": "张伯垓",
        "dynasty": "宋",
        "type": "诗",
        "rhythmic": "",
        "title": "题椿桂堂",
        "preface": "",
        "paragraphs": [
            "进士从来荣一第，至比梯云仰攀桂。",
            "弟兄罕见五枝芳，昔说窦郎今莫氏。",
            "莫氏一门真可荣，二难三秀众美并。",
            "见闻叹羡不易及，往往笞儿亲短檠。",
            "堂下荷衣戏成伍，堂上椿龄奉慈母。",
            "母夫人是月中娥，种得森森桂如许。",
            "飞腾从此上天衢，岂但森森月桂如。",
            "更看勋名相炤燿，连珠光彩夺星榆。"
        ],
        "notes": "",
        "id": "7d1567a7c485125c1c7a52ccbe56b81f"
    },
    {
        "author": "张伯垓",
        "dynasty": "宋",
        "type": "诗",
        "rhythmic": "",
        "title": "寄沈菊山",
        "preface": "",
        "paragraphs": [
            "八十干淳老，生涯半子虚。",
            "久无朝士餽，空有故人书。",
            "诗道穷方进，尘缘老尽除。",
            "茫茫天壤阔，谁复是知予。"
        ],
        "notes": "",
        "id": "e494ef8d7013b5002a94b1e78972119a"
    },
    {
        "author": "张伯垓",
        "dynasty": "宋",
        "type": "诗",
        "rhythmic": "",
        "title": "寿昌寺",
        "preface": "",
        "paragraphs": [
            "尘埃终日事无穷，不得探真问远公。",
            "莫讶殷勤题粉壁，重来应见碧纱笼。"
        ],
        "notes": "",
        "id": "7cec1402206e17641eb6f2379a1452ad"
    }
]