[
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "君子行",
        "preface": "",
        "paragraphs": [
            "君子防未然，见几天地先。",
            "开物象未形，弭灾忧患前。",
            "公旦立无方，不恤流言喧。",
            "将圣见乱人，天厌惩孤偏。",
            "窃攘岂予思，瓜李安足论。"
        ],
        "notes": "",
        "id": "20e485860aaf1fca265fe4a5f0b00f3a"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "送苏修撰赴阙四首  其一",
        "preface": "",
        "paragraphs": [
            "秦弊于今未息肩，高萧从此法相沿。",
            "生无定业田疆坏，赤子存亡任自然。"
        ],
        "notes": "",
        "id": "9533f2fbf595ed4536d0a8d39e280977"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "送苏修撰赴阙四首  其二",
        "preface": "",
        "paragraphs": [
            "道大宁容小不同，颛愚何敢与机通。",
            "井疆师律三王事，请议成功器业中。"
        ],
        "notes": "",
        "id": "6bcab409375b19cba29c496960e8471d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "送苏修撰赴阙四首  其三",
        "preface": "",
        "paragraphs": [
            "阖辟天机未始休，袗衣胝足两何求。",
            "巍巍只为苍生事，彼美何尝与九州。"
        ],
        "notes": "",
        "id": "7d530624855dc6834ba4465aa5886e87"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "送苏修撰赴阙四首  其四",
        "preface": "",
        "paragraphs": [
            "出异归同禹与颜，未分黄阁与青山。",
            "事机爽忽秋毫上，聊验天心语默间。"
        ],
        "notes": "",
        "id": "4ea7a4012348510c4088a5da9221911f"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "别馆中诸公",
        "preface": "",
        "paragraphs": [
            "九天宫殿郁岧嶤，碧瓦参差逼绛霄。",
            "藜藿野心虽万里，不无忠恋向清朝。"
        ],
        "notes": "",
        "id": "6aed728530a70c7af41d21b83a66607d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "圣心",
        "preface": "",
        "paragraphs": [
            "圣心难用浅心求，圣学须专礼法修。",
            "千五百年无孔子，尽因通变老优游。"
        ],
        "notes": "",
        "id": "e5d0ac5dc4ac1d6cad668fe3c0ce83bd"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "老大",
        "preface": "",
        "paragraphs": [
            "老大心思久退消，倒巾终日面岧嶤。",
            "六年无限诗书乐，一种难忘是本朝。"
        ],
        "notes": "",
        "id": "ce8947d9a28f4ca48ff9ad0a8f627512"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "有丧",
        "preface": "",
        "paragraphs": [
            "有丧不免道终非，少为亲嫌老为衰。",
            "举世只知隆考妣，切思不见我心悲。"
        ],
        "notes": "",
        "id": "d3fdf44beb51cc08ef1427b2cb96811b"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "土床",
        "preface": "",
        "paragraphs": [
            "土床烟足䌷衾暖，瓦釡泉干豆粥新。",
            "万事不思温饱外，漫然清世一闲人。"
        ],
        "notes": "",
        "id": "2c7536564215445df1a4512369cd2c3a"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "芭蕉",
        "preface": "",
        "paragraphs": [
            "芭蕉心尽展新枝，新卷新心暗已随。",
            "愿学新心养新德，旋随新叶起新知。"
        ],
        "notes": "",
        "id": "7f7b2617ab22b7a196b77d07df894fce"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "贝母",
        "preface": "",
        "paragraphs": [
            "贝母阶前蔓百寻，双桐盘绕叶森森。",
            "刚强顾我蹉跎甚，时欲低柔警寸心。"
        ],
        "notes": "",
        "id": "71ab7ca423a791b6c251935ebf2240b7"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题解诗后",
        "preface": "",
        "paragraphs": [
            "置心平易始通诗，逆志从容自解頥。",
            "文害可嗟高叟固，十年聊用勉经师。"
        ],
        "notes": "",
        "id": "3e87bc2a7a194e6b5ff4981bc13ef682"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "诗上尧夫先生兼寄伯淳正叔  其一",
        "preface": "",
        "paragraphs": [
            "先生高卧洛城中，洛邑簪缨幸所同。",
            "顾我成年清渭上，并游无侣又春风。"
        ],
        "notes": "",
        "id": "199bacfa3d17c5bdc00dfdc4b1d3bea2"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "诗上尧夫先生兼寄伯淳正叔  其二",
        "preface": "",
        "paragraphs": [
            "病肺支离恰十春，病深樽俎久埃尘。",
            "人怜旧病新年减，不道新添别病深。"
        ],
        "notes": "",
        "id": "a90afaca9cfa07ecdccb127b753567d7"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "别后寄吕子进",
        "preface": "",
        "paragraphs": [
            "篱鷃云鹏各有程，匆匆相别未忘情。",
            "恨君不在篷笼底，共听萧萧夜雨声。"
        ],
        "notes": "",
        "id": "1a67acc5a6149d7c1cc04b3e07239dae"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "梦中",
        "preface": "",
        "paragraphs": [
            "楚峡云娇宋玉愁，月明溪净印银钩。",
            "襄王定是思前梦，又抱霞衾上玉楼。"
        ],
        "notes": "",
        "id": "c352423f38b91181bd3cad4bc5733990"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "游山寺",
        "preface": "",
        "paragraphs": [
            "冻仆堆堆依灶燎，山僧草草具盘飧。",
            "井丹已厌尝葱叶，庾亭何劳惜薤根。"
        ],
        "notes": "",
        "id": "4f314f81529af4565a7c2235d35150e4"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其一",
        "preface": "",
        "paragraphs": [
            "步虚声里八奇翁，八奇须信古英雄。",
            "宾朋未散山翁醉，听歌同入醉乡中。"
        ],
        "notes": "",
        "id": "0fbd542d3d1087603e15e065c62390c8"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其二",
        "preface": "",
        "paragraphs": [
            "傅岩岩下筑岩翁，幽通心与帝心通。",
            "忧勤未感思贤梦，相霖何日见成功。"
        ],
        "notes": "",
        "id": "6b4709886fb8a75913f6d034d825302f"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其三",
        "preface": "",
        "paragraphs": [
            "磻溪溪畔钓鱼翁，濯缨溪水听溪松。",
            "龟猷未告非熊兆，渔蓑堪笑老龙钟。"
        ],
        "notes": "",
        "id": "6989949b5ff7c49478e7ef1fd3f42d26"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其四",
        "preface": "",
        "paragraphs": [
            "老原原上卜年翁，感天功业地天聪。",
            "流言未信成王悟，悟成全得起禾风。"
        ],
        "notes": "",
        "id": "eb85473e1a238b7ba0f14e40f29a6f16"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其五",
        "preface": "",
        "paragraphs": [
            "龟山山下感麟翁，麟翁知己几时逢。",
            "自从颜孟希踪后，几人今日更希踪。"
        ],
        "notes": "",
        "id": "c0fecf680ca1f2f53599349feb382a37"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其六",
        "preface": "",
        "paragraphs": [
            "青牛西去伯阳翁，当年夫子叹犹龙。",
            "立言为恐真风丧，岂知言立丧真风。"
        ],
        "notes": "",
        "id": "af5094ca48e988094b1fd09f27995d63"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其七",
        "preface": "",
        "paragraphs": [
            "寓言豪诞漆园翁，夸谈名理浩无穷。",
            "早知悬解人间世，争知悬解不言中。"
        ],
        "notes": "",
        "id": "2bccfad3ca8e3fd464be703fd18b260e"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其八",
        "preface": "",
        "paragraphs": [
            "一身无碍竺乾翁，遍圆身世戒身同。",
            "船师从我乘桴去，顽空中与指真空。"
        ],
        "notes": "",
        "id": "357e6c422a9650b523415411e3db79bd"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其九",
        "preface": "",
        "paragraphs": [
            "褒斜谷口卧龙翁，量如江海风如虹。",
            "不应三顾逢先主，至今千载慕冥鸿。"
        ],
        "notes": "",
        "id": "0cd8fb828b654e9241c756fd22f2dae8"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "八翁吟十首  其一○",
        "preface": "",
        "paragraphs": [
            "篮舆多病八吟翁，云宾溪叟恣游从。",
            "清时无事青山醉，青山仍醉最青峰。"
        ],
        "notes": "",
        "id": "34879042fadc5d9b2f1febca5983e265"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "克己复礼",
        "preface": "",
        "paragraphs": [
            "克己工夫未肯加，吝骄封闭缩如蜗。",
            "试于中夜深思省，剖破藩篱即大家。"
        ],
        "notes": "",
        "id": "601b8c4d28ad8e634da849782105c3f2"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "葛覃解",
        "preface": "",
        "paragraphs": [
            "葛蔓青长谷长迁，女工兴念忆归安。",
            "不将贵盛骄门族，容使亲心得尽欢。"
        ],
        "notes": "",
        "id": "b5417b8922e4a22062620bb8089b1369"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "卷耳解",
        "preface": "",
        "paragraphs": [
            "闺阃诚难与国防，默嗟徒御困高冈。",
            "觥罍欲解痡瘏恨，采耳元因备酒浆。"
        ],
        "notes": "",
        "id": "c0217f6f5268b2b4a5b2918445bed8a7"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "学易穷源未到时，便将虚寂眇心思。",
            "宛如童子攻词赋，用即无差问不知。"
        ],
        "notes": "",
        "id": "d54742cd3228d0f1a6ee7ce55a6a1234"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "两山南北雨冥冥，四牖东西万木青。",
            "面似骷髅头似雪，后生谁与属遗经。"
        ],
        "notes": "",
        "id": "2f4daeb8e76cbf1003b90afdae2bae27"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 短歌行",
        "preface": "",
        "paragraphs": [
            "灵旗指，不庭方，大风泱泱天外扬。",
            "短箫歌，歌恺康。",
            "明廷万年，继明重光。",
            "曾孙稼，如茨梁。",
            "嘉与万邦，纯嘏有常。"
        ],
        "notes": "",
        "id": "389fe3ce8c1987a09bc093616ae6c276"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 日重光",
        "preface": "",
        "paragraphs": [
            "日重光，天际翔，愿言贞明永瞻望。",
            "月重轮，淡溟渊。",
            "愿犹月之恒，协帝仪中天。"
        ],
        "notes": "",
        "id": "6311b40347a871a13efaed715d0ed4fc"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 度关山",
        "preface": "",
        "paragraphs": [
            "度关山，循九州，省耕宽徭询明幽。",
            "人为贵兮，哀我人斯敢予休。"
        ],
        "notes": "",
        "id": "404e7af32e3c5ceac1e99b6fb7d16a03"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 鸡鸣",
        "preface": "",
        "paragraphs": [
            "鸡鸣嘐嘐兮台怀忧，兄弟表里兮台心求。",
            "黄金门，白玉堂。",
            "置酒恺乐，荣华有光。",
            "桃伤李僵，尔如或忘。"
        ],
        "notes": "",
        "id": "2908409186e461a84a97145a297d0d1e"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 燕歌行",
        "preface": "",
        "paragraphs": [
            "小雅废兮，东山不作。",
            "哀我人斯，皇心不乐。",
            "烝哉斯人，胡然而天兮，王师于铄。"
        ],
        "notes": "",
        "id": "6b82b7085bd2da6ef8d56fee40f1320d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 东门行",
        "preface": "",
        "paragraphs": [
            "古风出东门，我行乐巾綦。",
            "今歌东门行，牵衣强留甘𫗦糜。",
            "仗剑去，忽如遗，时清君去予心哀。"
        ],
        "notes": "",
        "id": "bab8e6898d78a8981caf7bdbf5857e8c"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 鞠歌行",
        "preface": "",
        "paragraphs": [
            "鞠歌胡然兮，邈予乐之不犹。",
            "宵耿耿其尚寐兮，日孜孜焉继予乎厥修。",
            "井行恻兮王收，曰曷贾不售兮，阻德音其幽幽。",
            "述空文以见志兮，庶感通乎来古。",
            "骞昔为之纯英兮，又申申其以告。",
            "鼓弗跃兮麾弗前，千五百年，寥哉寂焉。",
            "谓天实为兮，则吾岂敢，羌审己兮干干。"
        ],
        "notes": "",
        "id": "fabf18d64cb6d2319e3829f604cdd32d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 虞帝庙乐歌辞 其一",
        "preface": "",
        "paragraphs": [
            "皇胡为兮西山之幽，翳长薄兮俯湖流。",
            "眇冀州兮何有，眷兹上兮淹留。",
            "皇之神兮如在，子我民兮不穷以爱。",
            "沛皇泽兮横流，畅威灵兮无外。",
            "洁尊兮肥俎，九歌兮拓舞。",
            "嗟莫报皇之佑，皇欲下兮俨相羊，烈风雷兮暮雨。"
        ],
        "notes": "",
        "id": "d746b2a36333113fa28f81d3d64ea55b"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "古乐府 虞帝庙乐歌辞 其二",
        "preface": "",
        "paragraphs": [
            "虞之阳兮漓之浒，皇降集兮巫屡舞。",
            "桂酒湛兮瑶觞，皇之归兮何所。",
            "听驾兮天门，羽毛兮缤纷。",
            "俯故宫兮一慨，越宇宙兮无邻。",
            "无邻兮奈何，七政协兮群生嘉。",
            "信玄功兮不宰，犹仿佛兮山阿。"
        ],
        "notes": "",
        "id": "4ee57a77a956740ffafb99d35a356ccb"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "移疾",
        "preface": "",
        "paragraphs": [
            "移疾谢华省，问耕还弊舍。",
            "扶持便疏慵，旷僻逃将迓。",
            "昼棋莎径侧，暮粥梧阴下。",
            "久矣澄清心，永愧桑弧射。"
        ],
        "notes": "",
        "id": "f6c7bb1fbeb2d25a02925eb8d0090ec2"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "宿兴庆池通轩示同志",
        "preface": "",
        "paragraphs": [
            "清湘庭下千竿竹，百尺斑斓耸苍玉。",
            "通轩轩外万顷陂，陂接南山天与齐。",
            "唐基一坏半禾黍，举目气象增愁思。",
            "我来正当摇落时，尘埃七日无人知。",
            "东平叔子信予友，问学不厌坚相随。",
            "叔子莫痛凤沼湮，又莫悲愁花萼堕。",
            "所忧圣道久榛塞，富贵浮云空点涴。",
            "明发予西叔且东，高谈更为通宵坐。"
        ],
        "notes": "",
        "id": "c66a0afcfe4e2e679b6b89e5ab52127f"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "岳阳书事",
        "preface": "",
        "paragraphs": [
            "洞庭水落洲渚出，叠翠疏峰远湮没。",
            "重楼百尺压高城，画栋沉沉倚天阙。",
            "湖光上下天水融，中以日月分西东。",
            "气凌云梦吞八九，欲与溟渤争雌雄。",
            "澄澜无风雨新霁，一日万顷磨新铜。",
            "琉璃夜影贮星汉，骑鲸已在银潢中。",
            "湘妃帝子昔何许，但有林壑青浮空。",
            "苍梧云深不可见，遗恨千古嗟何穷。",
            "须臾暝晦忽异色，风怒涛翻际天黑。",
            "乘陵濑壑走魑魅，停滀百怪谁能测。",
            "也许看舟子玩行险，更欲飞帆借风力。",
            "安得晴云万里开，依依寒光浸虚碧。"
        ],
        "notes": "",
        "id": "88b0e5a1df7d6e7a7be3ff8cf8fe6aaa"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "忆别",
        "preface": "",
        "paragraphs": [
            "柳絮飞时与君别，南楼把酒看明月。",
            "月似当年离别时，柳絮如君何处飞。",
            "千书百书要相就，思君不见令人瘦。",
            "念君情意只如初，顾我形骸已非旧。",
            "朝来有信渡黄河，雁足系书多网罗。",
            "城南城北芳草多，月明如此奈愁何。"
        ],
        "notes": "",
        "id": "609a5328f9e2742bd579c2d278939cbc"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "牧牛儿",
        "preface": "",
        "paragraphs": [
            "牧牛儿，放牛莫放涧水西，涧水流急牛苦饥。",
            "放牛莫放青草畔，牛卧得草儿亦懒。",
            "随牛莫着鞭，几年力作无荒田。",
            "雨调风顺租税了，儿但放牛相对眠。"
        ],
        "notes": "",
        "id": "7dd85c407e3a04f09c909a5f269ba9fe"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "吕不韦春秋",
        "preface": "",
        "paragraphs": [
            "秦市金悬鲁史修，措辞当日两难求。",
            "书传果在西迁后，锥口诸儒未必休。"
        ],
        "notes": "",
        "id": "6bbb7973f7d325e3f52519a21f343366"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "我欲",
        "preface": "",
        "paragraphs": [
            "我欲庭前木叶疏，病枝衰蔓手披除。",
            "从今燕坐无通塞，来往风烟任卷舒。"
        ],
        "notes": "",
        "id": "fd541ebe211f44a8226e7ede329f2751"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "萱草",
        "preface": "",
        "paragraphs": [
            "萱草花开十日余，花繁日日倍于初。",
            "朝开暮落终非计，栽活青松渐剪除。"
        ],
        "notes": "",
        "id": "6b73f41a0788b50b6feb11f4f1a25d29"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "书斋自儆",
        "preface": "",
        "paragraphs": [
            "画前有易不知易，玄上求玄恐未玄。",
            "白首纷如成底事，蠹鱼徒自老青编。"
        ],
        "notes": "",
        "id": "e3a1ab3a6b92c7c724d79f2258de6688"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "合云寺书事三首  其一",
        "preface": "",
        "paragraphs": [
            "山前咫尺市朝赊，垣屋萧条似隐家。",
            "过客不须携鼓吹，野塘终日有鸣蛙。"
        ],
        "notes": "",
        "id": "cfe17c852dd10a6966c5e6a3b429af6a"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "合云寺书事三首  其二",
        "preface": "",
        "paragraphs": [
            "夹屋青松长数围，午风摇影舞僛僛。",
            "幽禽叶底鸣相应，时引残声过别枝。"
        ],
        "notes": "",
        "id": "e53fdeceb4d2f518bbd8468951452f93"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "合云寺书事三首  其三",
        "preface": "",
        "paragraphs": [
            "竹间幽径草成围，藜杖穿云翠满衣。",
            "石上坐忘惊觉晚，山前明月伴人归。"
        ],
        "notes": "",
        "id": "2e7a9765906a0ce26c0d0b2249ca5e56"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "刘阳归鸿阁",
        "preface": "",
        "paragraphs": [
            "帘卷晴空独倚阑，冥鸿点点无无间。",
            "秋风注目无人会，时与白云相对闲。"
        ],
        "notes": "",
        "id": "2dc6d95afa34a4079fee4b67d476c55a"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "江上夜行",
        "preface": "",
        "paragraphs": [
            "冰壶潋滟接天浮，月色云光寸寸秋。",
            "不用乘槎厉东海，一江星汉拥行舟。"
        ],
        "notes": "",
        "id": "c133d5f7df4ec0d60dec4819f55a3c9c"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "登岘首阻雨  其一",
        "preface": "",
        "paragraphs": [
            "羊公风绩几经秋，独绕龟趺为少留。",
            "欲问荆人寻旧事，一江青泚自东流。"
        ],
        "notes": "",
        "id": "318bf47a484edcfd840242e9fba9d88c"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "登岘首阻雨  其二",
        "preface": "",
        "paragraphs": [
            "江浮云影抱层栏，云外青山一水间。",
            "尽日倚阑看不足，杖藜欲去更回环。"
        ],
        "notes": "",
        "id": "f522b28f36104ab821d9ec2ccfa0ce3d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "登岘首阻雨  其三",
        "preface": "",
        "paragraphs": [
            "江风飞雨上雕栏，庭树萧萧景自闲。",
            "向晚浮云遮不尽，好山浑在有无间。"
        ],
        "notes": "",
        "id": "857f87fbd2d6f69e6e336125b186c95c"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "登岘首阻雨  其四",
        "preface": "",
        "paragraphs": [
            "庭前古木已经秋，天外行云暝不收。",
            "倚杖却寻山下路，一川风雨湿征辀。"
        ],
        "notes": "",
        "id": "767cb8ab7e9621d0d110931ff481f970"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "诸宫观梅寄胡康侯",
        "preface": "",
        "paragraphs": [
            "欲驱残腊变春风，自有寒梅作选锋。",
            "莫把疏英轻斗雪，好藏清艳月明中。"
        ],
        "notes": "",
        "id": "f68747325f136cc01261b76d19af841e"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "春晚  其一",
        "preface": "",
        "paragraphs": [
            "云霭浮空半雨晴，茅簷未忍扫残英。",
            "欲将春物飘零尽，只有黄鹂一两声。"
        ],
        "notes": "",
        "id": "22f9d9d3e52cf19d7c60b22ddf00101f"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "春晚  其二",
        "preface": "",
        "paragraphs": [
            "浮花浪蕊自纷纷，点缀莓苔作绣茵。",
            "独有猗兰香未歇，可纫幽佩系余春。"
        ],
        "notes": "",
        "id": "b184321ddf067cc7643972a4bcf404a8"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "闲居书事",
        "preface": "",
        "paragraphs": [
            "轻风拂拂撼孤柽，庭户萧然一室清。",
            "隔叶蝉鸣微欲断，又闻余韵续残声。"
        ],
        "notes": "",
        "id": "3c7b8e55ce8c5d4a27130be65d7b2106"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "集义斋",
        "preface": "",
        "paragraphs": [
            "小斋新创得新名，大笔标题字势轻。",
            "养勇所期肩孟子，动心那肯诧齐卿。",
            "川流有本源源听，月入容光处处明。",
            "此道几人能仿佛，浪言徒遣俗儒惊。"
        ],
        "notes": "",
        "id": "a4f11f4dd4f2b1da070a21c649db8651"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "契重",
        "preface": "",
        "paragraphs": [
            "契重金兰屈指谁，偶然倾盖接英辉。",
            "疏慵唱和应嫌晚，久淡封题莫厌稀。",
            "致主每思烹鼎说，剪戎何日檄书飞。",
            "安仁久识儒家乐，老大情怀渐有依。"
        ],
        "notes": "",
        "id": "833ef1e3f4ae77bb8ab0f3cbfd614a7b"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "孤宦",
        "preface": "",
        "paragraphs": [
            "孤宦殊方意自违，邻光兹幸托余辉。",
            "人心识尽童心减，世事谙多乐事稀。",
            "直有岁寒甘栢说，终无春思惜花飞。",
            "岂同毛刺墦间客，向望他门卜所依。"
        ],
        "notes": "",
        "id": "cc507072338cf4439c00febbebb77b99"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "和薛伸国博漾陂",
        "preface": "",
        "paragraphs": [
            "几年烟浪掩遗踪，今意扶持古意同。",
            "簪笏每游高圣世，莼鲈聊为快秋风。",
            "轻阴岛屿莓苔湿，夜雨蛟龙窟穴空。",
            "南浦云峰晴不乱，北窗溪木暗难通。",
            "春浓岸酰成行碧，日暖汀花取次红。",
            "岁月可悲唐废苑，山河终近汉离宫。",
            "归禽影转沙堤曲，处土居邻竹坞东。",
            "星斗已知天象富，菱蒲堪喜地毛丰。",
            "持竿幸有鱼充鼎，混浴须嗟鹤在笼。",
            "吏隐苟能游物外，江乡何必羡吴中。"
        ],
        "notes": "",
        "id": "95ed941e842c8a4e5b0d40a47bf2a5fa"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "候人",
        "preface": "",
        "paragraphs": [
            "林木南山荟蔚时，工斤樵斧竟朝侪。",
            "举知趋利青冥上，不念幽闺季女饥。"
        ],
        "notes": "",
        "id": "1d62cf534c9773a0b10edaa20fa5f58e"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其一",
        "preface": "",
        "paragraphs": [
            "陆轴呕哑麦上场，讴歌声韵满村坊。",
            "茅斋病叟安闲久，帝力民欢殆两忘。"
        ],
        "notes": "",
        "id": "583a6c8a29e8120093433895189f4e32"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其二",
        "preface": "",
        "paragraphs": [
            "求富诚非惮执鞭，安贫随分乐丘园。",
            "两间茅屋青山下，赢得浮生避世喧。"
        ],
        "notes": "",
        "id": "77092855cca647ecdeab7c46e7777e01"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其三",
        "preface": "",
        "paragraphs": [
            "负郭吾庐二顷田，面山临水跨通川。",
            "苏秦妾妇无高识，盛诧腰间六印悬。"
        ],
        "notes": "",
        "id": "dff700c557b5320007c40ce057521223"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其四",
        "preface": "",
        "paragraphs": [
            "风泉盈耳鬓斑斑，林下幽窗对万山。",
            "妇子职修簟食足，病身何幸亦安闲。"
        ],
        "notes": "",
        "id": "8e51abc41ed4b8a1bd1697f298e745a7"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其五",
        "preface": "",
        "paragraphs": [
            "不堪烦暑病荒城，六月翛然寓野亭。",
            "珍重南山且归去，再来相望雨中青。"
        ],
        "notes": "",
        "id": "b99b794ec4c2146437fd90014467178e"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "题北村六首  其六",
        "preface": "",
        "paragraphs": [
            "渭南泾北已三迁，水旱纵横数顷田。",
            "四十二年居陕右，老年生计似初年。"
        ],
        "notes": "",
        "id": "43a2d91d7b9b485b738a2866b2a7ef01"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "乐处",
        "preface": "",
        "paragraphs": [
            "乐处加功勉处行，事无甘苦必心亨。",
            "䌹衣容有文章在，低首时人莫怨争。"
        ],
        "notes": "",
        "id": "02f14ff1bae8b09c51ae540468665b43"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "白发",
        "preface": "",
        "paragraphs": [
            "白发千梳昼景暄，乌瓶一啜夜窗寒。",
            "庙堂勤苦茅斋静，不见人心是两般。"
        ],
        "notes": "",
        "id": "a096dfdb1bb3907407b994684cfbc704"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "一室",
        "preface": "",
        "paragraphs": [
            "九万笑鹏抟，幽居一室宽。",
            "雨声便早睡，酒力压新寒。",
            "懒觉闲多味，衰知死有端。",
            "此生吾自断，不必梦邯郸。"
        ],
        "notes": "",
        "id": "2c1da3dfbdf549572413bf168e664ce0"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "睢阳五老图",
        "preface": "",
        "paragraphs": [
            "太平气象养高闲，宴赏诸公老致冠。",
            "朝野已闻亲相业，庙堂曾睹漆丹桓。",
            "形容杰出新图粲，德泽雄沾旧俗寒。",
            "一片忠心涵国史，桑田虽变迥谟看。"
        ],
        "notes": "",
        "id": "e68ca47f824787e16a1048bb787847e5"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "昌谷五月稻，平田垂青玑。",
            "遥峦相压叠，颓绿互蔽芾。",
            "竹香满凄寂，粉节涂生卉。",
            "攒虫锼古柳，芳径生红纬。",
            "莺唱子夜歌，瀑悬楚被翡。",
            "昭华寒不粟，贵嫔暑无疿。",
            "桂蕊女几簪，蕙花神娥扉。",
            "碧锦帖花柽，香衾事残贵。",
            "霞𪩘殷嵯峨，烟岚互叆𪵣。",
            "壁月舒窈斗，元云为仿佛。",
            "霠𩃟宛虹带，天空繁星衣。",
            "古桧拏屭赑，水华融觱沸。",
            "销声永薖轴，栖隐躭岑蔚。",
            "请事鸿宝元，至澹味无味。",
            "悲歌激流风，逸响迥秋气。"
        ],
        "notes": "",
        "id": "89fdb4060e5dc6af5d9724652317fbd4"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "赠司马君实",
        "preface": "",
        "paragraphs": [
            "二龙闲卧洛波清，今日都门独饯行。",
            "愿得贤人均出处，始知深意在苍生。"
        ],
        "notes": "",
        "id": "521b870d5901bd8b35e42cf88098151d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "十载相从应学得，怕人知事莫萌心。"
        ],
        "notes": "",
        "id": "1ff15cd904b85b5d3ee6d7d28f8b9222"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "若要居二宅，先须入礼门。"
        ],
        "notes": "",
        "id": "2238e7aba1bc8ae45d8dfd8f60130fb6"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "无限寒鸦冒雨飞。"
        ],
        "notes": "",
        "id": "508a4ae505133f2566c36422759f55a0"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "红树高高出粉墙。"
        ],
        "notes": "",
        "id": "74666348f97fcb3d67b72e58b2182a87"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "苦厌尘沙随马足，却思风浪拍船头。"
        ],
        "notes": "",
        "id": "5a72a66b5201faf13c8224f2d31baf42"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "一目全牛万隙开。"
        ],
        "notes": "",
        "id": "c788058c80cb4cae0857d0538e4c607a"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "归燕羁鸿共断魂，荻花枫叶泊孤村。"
        ],
        "notes": "",
        "id": "b53240f88cd67d3fb7606f96db723865"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "春菰牙露翠，水荇叶连青。"
        ],
        "notes": "",
        "id": "98132b6317b10199a661f9e4512b2d1d"
    },
    {
        "author": "张载",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "无疑菱荇香。"
        ],
        "notes": "",
        "id": "29224ecf3233ee031b4bdc3cd8f631d9"
    }
]