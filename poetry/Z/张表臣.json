[
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "观高邮寺壁曹仁熙画水",
        "preface": "",
        "paragraphs": [
            "曹生画手信有神，毫端风雨生奫沄。",
            "波涛不合来翻屋，鲛鳄何须欲噬人。",
            "汤汤此水势方割，阳侯鬰怒冯夷搏。",
            "鼍掷鲸呿海岳惊，雾塞云昏光景薄。",
            "开元将军爱骅骝，拳奇灭没隘九州。",
            "时危此物岂易得，写此尚可销人忧。",
            "末有乃孙画乃水，逋客见之心欲死。",
            "雷奔电击走中原，鱼怖龙愁宁忍视。",
            "先生道眼高昆仑，聊将妙语破迷津。",
            "中流险绝待舟楫，四海浩荡须经纶。",
            "我生甘作淮海客，身脱垂涎头雪白。",
            "惊心未定畏漰湍，欲觅平波泛家宅。",
            "此身端的老江湖，雨笠烟蓑是所图。",
            "他年但饱扬州米，今日宁论甓社珠。"
        ],
        "notes": "",
        "id": "3697e002ef78c129339d054d2a57cc2e"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "金陵凤凰台",
        "preface": "",
        "paragraphs": [
            "骑鲸仙伯已凌凌，奈尔三山二水何。",
            "地老天荒成脉脉，凤凰台上独来过。"
        ],
        "notes": "",
        "id": "cd8160cb7772d6f6d0086b217cd6c80c"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "题睢阳双庙二首  其一",
        "preface": "",
        "paragraphs": [
            "张许昭鸿烈，南雷贾共灵。",
            "无瑕双白璧，有曜五华星。",
            "怀哲音容在，伤时涕泪零。",
            "向来丹凤阙，犹带犬羊腥。"
        ],
        "notes": "",
        "id": "7634dd0ca4a4a4625791071fd150e75d"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "题睢阳双庙二首  其二",
        "preface": "",
        "paragraphs": [
            "渔阳哭骑满关东，百战孤城挫贼锋。",
            "唐室兴亡系公等，九原可作更谁从。"
        ],
        "notes": "",
        "id": "3f59054434ae35dd2b863555a390b819"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "和陈叔易就晁以道求长松",
        "preface": "",
        "paragraphs": [
            "暂隐嵩高六六峰，未乘云气御飞龙。",
            "自餐白石求黄石，更采长松寄赤松。"
        ],
        "notes": "",
        "id": "d4afc2a184bee695cd9f7d4fab357270"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "和杨大年馆直诗",
        "preface": "",
        "paragraphs": [
            "翰林历历侵华盖，禁掖明明侍紫微。",
            "自昔词臣最清切，帝宸高拱借光辉。"
        ],
        "notes": "",
        "id": "9d2e75abd7a5a9fe45aa3561ce00db55"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "伤胡少汲兵败",
        "preface": "",
        "paragraphs": [
            "还将他年重，作师此日难。",
            "伤心闵东道，白首戴南冠。"
        ],
        "notes": "",
        "id": "04be57d6880b1307d4b58f4969a890f4"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "射飞何必捐金弹，抵鹊虚烦用夜光。",
            "切玉昆吾宁刺豕，断蛟干越岂刲羊。"
        ],
        "notes": "",
        "id": "28dd4a5efd70852708dc00a69d15b7f6"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "八陈图",
        "preface": "",
        "paragraphs": [
            "八陈功成妙用藏，木牛流马法俱亡。",
            "后来识得常山势，纵有桓温恐未详。"
        ],
        "notes": "",
        "id": "edfd26439740ce6c54b2942645952683"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "琵琶",
        "preface": "",
        "paragraphs": [
            "白鸽潜来入紫槽，朱鸾飞去唳青霄。",
            "江边塞上情何限，瀛府霓裳曲再调。",
            "漫道灵妃鼓瑶瑟，虚传仙子弄云璈。",
            "小怜破得春风恨，何似今宵月正高。"
        ],
        "notes": "",
        "id": "1aa88effd4cb64e93af07550410492ca"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "青田壶碧筩酒",
        "preface": "",
        "paragraphs": [
            "醸忆青田核，觞宜碧藕筩。",
            "直须千日醉，莫放一杯空。"
        ],
        "notes": "",
        "id": "9a7971d5e2ada1459d1cf3d28e3fd1e0"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "婺州山中",
        "preface": "",
        "paragraphs": [
            "作畎捉簷卸，呼田欸乃侬。",
            "山塘莫车水，梅雨正分龙。"
        ],
        "notes": "",
        "id": "84e4714629308a223ed536996114a435"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "已乘云气翳凤麟，六百余岁无斯民。",
            "想像璧月何当亲，虎头摩诘俱泯沦。",
            "谁其画者陆仲仁，远绍乃祖高无伦。"
        ],
        "notes": "",
        "id": "24675e62927c37635be2ebe6d6ddcf25"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "云移鸟灭没，风霁蝶飞翻。"
        ],
        "notes": "",
        "id": "4636cd2c1b064ff7506e50eb451dd680"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "采玉应求破山剑，探珠仍遣水精奴。"
        ],
        "notes": "",
        "id": "0e29df27b4a4efb18248d56f10f4b353"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "蛇蛟已尽定飞去，雷电欻惊重下来。"
        ],
        "notes": "",
        "id": "e5af35c8232f6b0931c60828ffcc7328"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "床弩天诛韩闼览，剑锋神助宋将军。"
        ],
        "notes": "",
        "id": "5e68e2841aa4d3149fa46ee565f1d722"
    },
    {
        "author": "张表臣",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "碧藕连根丝不断，红蕖著子薏何多。"
        ],
        "notes": "",
        "id": "0692818ea7629b9b14d71651b6b46534"
    },
    {
        "author": "张表臣",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "垂虹亭下扁舟住。",
            "松江烟雨长桥暮。",
            "白纻听吴歌。",
            "佳人泪脸波。",
            "劝倾金凿落。",
            "莫作思家恶。",
            "绿鸭与鲈鱼。",
            "如何可寄书。"
        ],
        "notes": "",
        "id": "b7e767f5156885ab14be7dcb481586fc"
    },
    {
        "author": "张表臣",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "楼横北固，尽日厌厌雨。",
            "欸乃数声歌，但渺漠、江山烟树。",
            "寂寥风物，三五过元宵，寻柳眼，觅花英，春色知何处。",
            "落梅呜咽，吹彻江城暮。",
            "脉脉数飞鸿，杳归期、东风凝伫。",
            "长安不见，烽起夕阳间，魂欲断、酒初醒，独下危梯去。"
        ],
        "notes": "",
        "id": "592826f02d8b521f21c1da0efcfa42f3"
    }
]