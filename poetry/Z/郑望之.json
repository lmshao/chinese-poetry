[
    {
        "author": "郑望之",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "可是今年老也无，儿孙次第饮屠苏。",
            "一门骨肉知多少，日出高时到老夫。"
        ],
        "notes": "",
        "id": "715aa81a27cdaa86e199b7914065e1a0"
    },
    {
        "author": "郑望之",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂",
        "preface": "",
        "paragraphs": [
            "熙陵尝赋钓鱼篇，意属磻溪旧所传。",
            "治世代天今六相，中兴扶日跨群贤。",
            "已栽桃李满天下，更卜林泉占海边。",
            "不似东山携妓女，一觞一咏度长年。",
            "一从奉得去年书，报道江山已定居。",
            "应料于今台岳畔，还同自昔辋川图。",
            "君臣终始如公少，将相声名自古无。",
            "何日雍容陪杖屦，松风山径竹篮舆。"
        ],
        "notes": "",
        "id": "cea2d37e26dabf16e0702c5c664de7ce"
    }
]