[
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "春秋赞",
        "preface": "",
        "paragraphs": [
            "微显阐幽，三体五例。",
            "严乎成言，褒贬一字。"
        ],
        "notes": "",
        "id": "f34cc68ae1ee4dcfea93368e50fe4371"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "周礼赞",
        "preface": "",
        "paragraphs": [
            "肇建六典，条章焕明。",
            "万世之则，太平之基。"
        ],
        "notes": "",
        "id": "c72e3db13aee2c2ed2a9b5348eb86447"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "日新",
        "preface": "",
        "paragraphs": [
            "大哉盘铭，日新其德。",
            "一盟一思，惟汤是则。"
        ],
        "notes": "",
        "id": "0d556bcf0293afe85d7c2c90d412ffbb"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "自警  其一",
        "preface": "",
        "paragraphs": [
            "孳孳为善，无怠讲习。",
            "心思唐虞，圣道可入。"
        ],
        "notes": "",
        "id": "8ad369329ee20c657ab7a38a1f9bfb84"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "自警  其二",
        "preface": "",
        "paragraphs": [
            "私既克，理是从。",
            "中则正，公则平。",
            "操则存，德日新。"
        ],
        "notes": "",
        "id": "1bb23b19c6081fe7301e88a2d553f20c"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "离卦赞",
        "preface": "",
        "paragraphs": [
            "日月丽天，德备中正。",
            "明以继明，圣而益圣。"
        ],
        "notes": "",
        "id": "0eabc572da0656cf3668150ba978318e"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "艮卦赞",
        "preface": "",
        "paragraphs": [
            "兼山曰艮，德在知止。",
            "君子体之，思不出位。"
        ],
        "notes": "",
        "id": "1c84a9b8793ca80926bdae73a78e3998"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "鸥鹭归烟渚，秋江挟晚晴。",
            "老渔闲舣艇，坐待月华生。"
        ],
        "notes": "",
        "id": "e65efc3db303b4d542f7c8f0bf196e5e"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "赏春",
        "preface": "",
        "paragraphs": [
            "珠帘翠幕千门晓，丽日和风万国春。",
            "乍雨乍晴虽莫测，无非天地发生仁。"
        ],
        "notes": "",
        "id": "7914223091314ed6b9ccba4425409ba2"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "社日雨",
        "preface": "",
        "paragraphs": [
            "风催社日雨霏雰，处处鸡豚乐祀神。",
            "见说丰年于此卜，不妨垫湿社翁巾。"
        ],
        "notes": "",
        "id": "485ae413985a386adac4cc73dd1846fe"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "新凉",
        "preface": "",
        "paragraphs": [
            "新凉灯火又相亲，遍阅群书不厌勤。",
            "缓视微吟真乐处，那知宫漏夜将分。"
        ],
        "notes": "",
        "id": "e64b25d679147c8c293336647f9ebd52"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "授衣",
        "preface": "",
        "paragraphs": [
            "从来人事顺天时，九月才更即授衣。",
            "可笑索裘临岁晚，履霜犹自未知几。"
        ],
        "notes": "",
        "id": "2e633b65c8e5eb6e772a418734a82cd8"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "秋桂庭前霁影凉，万重深翠护深黄。",
            "恭迎两殿临清赏，寿斚浓浮月殿香。"
        ],
        "notes": "",
        "id": "cca69f5467b06409ace1309a42661059"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "恭和御制赐牟子才韵",
        "preface": "",
        "paragraphs": [
            "视草词臣地位高，玉堂深夜许焚膏。",
            "文华瑞世呈仪凤，顾问承恩直禁鼇。",
            "喜有奇才追宋轼，光膺圣制胜唐绹。",
            "重修盛典熙朝事，千古青编记宠褒。"
        ],
        "notes": "",
        "id": "1fe3b84386fd690fa8d18dc5fefa754c"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "题诸色扇  其一",
        "preface": "",
        "paragraphs": [
            "履霜知地冻，赏雪念民寒。",
            "山岚迷晓月，海浪起晴云。",
            "鹭起莲边晓，鸥栖蓼外凉。",
            "西风欹翠盖，晓露浥红裳。",
            "艳红酣霁圃，冷翠媚秋池。",
            "声幽梧叶雨，香冷菊花风。",
            "院子供新茗，园丁献异花。"
        ],
        "notes": "",
        "id": "4d5a7f152cef36702c6d6d69c88694ab"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "题诸色扇  其二",
        "preface": "",
        "paragraphs": [
            "秾华照水澄秋静，冷艳欺风醉露凉。",
            "一枝翠叶凝秋色，万粟金英喷古香。",
            "月筛秾影虚窗静，秋染繁英净几香。",
            "千叶喜容迎晓日，万铃黄色映朝霞。",
            "日丽柳塘鶑语滑，雨收桃岸燕飞忙。"
        ],
        "notes": "",
        "id": "9ba40ae1fd6ba4928c1a9e212e9a2301"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "凝华殿帖子",
        "preface": "",
        "paragraphs": [
            "帝德巍巍，温恭允塞。",
            "心传精微，惟尧是则。"
        ],
        "notes": "",
        "id": "3ab54974aa04e2ad41cc56d35c6300dd"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "赐陈郁",
        "preface": "",
        "paragraphs": [
            "文窥先汉，诗到盛唐。",
            "侍余左右，知汝忠良。",
            "王城虽大如海，政恐一藏而不得藏也。"
        ],
        "notes": "",
        "id": "89f38052044d4ca1885bf4f5339acf96"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "进圣训",
        "preface": "",
        "paragraphs": [
            "宠颁御墨十行新，天锡光华被小臣。",
            "家学传心当谨守，恩深何以报君亲。"
        ],
        "notes": "",
        "id": "d822a866de2102f3be134cea94e871db"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "赐状元张镇孙以下诗",
        "preface": "",
        "paragraphs": [
            "临轩再策岂虚文，要语诒谋敢弗遵。",
            "昭格天心惟至敬，封培邦本在深仁。",
            "详延喜见洋洋对，来誉知为蹇蹇臣。",
            "始进便当思远到，会须华国有儒珍。"
        ],
        "notes": "",
        "id": "c2e593307ff1d8bb21f0a013b63eb012"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "归仁由克己，学道在存心。"
        ],
        "notes": "",
        "id": "409b8dc28d7b9bb36533b2063a600176"
    },
    {
        "author": "赵禥",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "尧舜传心惟以一，禹汤受命本乎中。"
        ],
        "notes": "",
        "id": "0929bf9a500e4a87b0652c3d2b99abfc"
    }
]