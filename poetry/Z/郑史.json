[
    {
        "author": "郑史",
        "dynasty": "唐",
        "type": "诗",
        "rhythmic": "",
        "title": "永州送姪归宜春",
        "preface": "",
        "paragraphs": [
            "宋玉正秋悲，那堪更别离。",
            "从来襟上泪，尽作鬓边丝。",
            "永水清如此，袁江色可知。",
            "到家黄菊坼，亦莫怪归迟。"
        ],
        "notes": "",
        "id": "e10e5663611c8388820ae2a9f8a86135"
    },
    {
        "author": "郑史",
        "dynasty": "唐",
        "type": "诗",
        "rhythmic": "",
        "title": "秋日零陵与幕下诸宾游河夜饮",
        "preface": "",
        "paragraphs": [
            "湘月苹风乍畅襟，烛前江水练千寻。",
            "新秋宋玉能为赋，永夕袁安好共吟。",
            "辇下翠蛾须强展，尊中绿蚁且徐斟。",
            "汀沙渐有珠凝露，缓棹兰桡任夜深。"
        ],
        "notes": "",
        "id": "7ebb595218da3c3f41690d83e17fcb97"
    },
    {
        "author": "郑史",
        "dynasty": "唐",
        "type": "诗",
        "rhythmic": "",
        "title": "赠妓行云诗",
        "preface": "",
        "paragraphs": [
            "最爱铅华薄薄妆，更兼衣著又鹅黄。",
            "从来南国名佳丽，何事今朝在北行。"
        ],
        "notes": "",
        "id": "2829a8fea03c4411713ee56c3611df3c"
    }
]