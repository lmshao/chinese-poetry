[
    {
        "author": "张林",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "菱叶乍翻人采后，芰荷初没舸行时。"
        ],
        "notes": "",
        "id": "ef90bd93aad7360676df5f75b79e26f7"
    },
    {
        "author": "张林",
        "dynasty": "宋",
        "type": "词",
        "rhythmic": "唐多令",
        "title": "",
        "preface": "",
        "paragraphs": [
            "金勒鞚花骢。",
            "故山云雾中。",
            "翠苹洲、先有西风。",
            "可惜嫩凉时枕簟，都付与、旧山翁。",
            "双翠合眉峰。",
            "泪华分脸红。",
            "向尊前、何太匆匆。",
            "才是别离情便苦，都莫问、淡和浓。"
        ],
        "notes": "",
        "id": "cfe2f338a4343eb5f93282f40614745b"
    },
    {
        "author": "张林",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "白玉枝头，忽看蓓蕾，金粟珠垂。",
            "半颗安榴，一枝秾杏，五色蔷薇。",
            "何须羯鼓声催。",
            "银釭里、春工四时。",
            "却笑灯蛾，学他蝴蝶，照影频飞。"
        ],
        "notes": "",
        "id": "9abae310c6ef6cf4ee13dc5c00507abf"
    }
]