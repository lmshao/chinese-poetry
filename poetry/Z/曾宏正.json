[
    {
        "author": "曾宏正",
        "dynasty": "宋",
        "type": "诗",
        "rhythmic": "",
        "title": "题西山",
        "preface": "",
        "paragraphs": [
            "足倦尚跻攀，南来第一山。",
            "撑空列𡷾嵂，拂阁耸孱颜。",
            "莫作炎山看，浑疑雁岩间。",
            "输他痴衲子，终老白云关。"
        ],
        "notes": "",
        "id": "6d35cd08d93225a6c9d5d8abeca9d68a"
    },
    {
        "author": "曾宏正",
        "dynasty": "宋",
        "type": "诗",
        "rhythmic": "",
        "title": "题南溪山",
        "preface": "",
        "paragraphs": [
            "老仙乘白龙，飞入白云乡。",
            "岩前刻舟痕，游子常彷徨。",
            "清商韵风松，疑有笙鹤翔。",
            "我欲往从之，居然尘鞅缰。",
            "酒阑下山去，回首空慨慷。"
        ],
        "notes": "",
        "id": "838dbdedb5f0974aa2d3ac92faa59b59"
    },
    {
        "author": "曾宏正",
        "dynasty": "宋",
        "type": "诗",
        "rhythmic": "",
        "title": "留题浯溪",
        "preface": "",
        "paragraphs": [
            "开元初政尽精明，岁晚色□□牝晨。",
            "胡雏养虎自遗患，马嵬□袜生战尘。",
            "幸哉有子系民志，宗祏将倾犹未坠。",
            "当时监国若□避，大物必归安与史。",
            "较轻量重法受恶，父子至情休责备。",
            "南内凄凉叶落时，尚胜公侯草间市。",
            "镂刻摹写皆瓌词，□□以颂而以规。",
            "我来解嘲千载后，□起九京共评之。"
        ],
        "notes": "",
        "id": "04ce54751402488d39b065c9c2502808"
    },
    {
        "author": "曾宏正",
        "dynasty": "宋",
        "type": "诗",
        "rhythmic": "",
        "title": "还珠洞",
        "preface": "",
        "paragraphs": [
            "偻指重来二十春，系船犹记旧篙痕。",
            "飞鸿踏雪空留迹，随水浮萍那有根。",
            "摸索交游半为鬼，寻思往事黯消魂。",
            "天涯老泪空横睫，只欲归欤事灌园。"
        ],
        "notes": "",
        "id": "0f2bfa472efa44b599adf1539c62ff73"
    },
    {
        "author": "曾宏正",
        "dynasty": "宋",
        "type": "诗",
        "rhythmic": "",
        "title": "题癸水亭",
        "preface": "",
        "paragraphs": [
            "危亭倚岩隈，嘉名叶地谶。",
            "时浮桂籍香，永绝戈甲祲。",
            "败柳袅烟丝，枯荷立霜枋。",
            "呼僮理吴榜，月夕欲乘兴。"
        ],
        "notes": "",
        "id": "f3851f8c78bea1f354e2b65eda4762ff"
    }
]