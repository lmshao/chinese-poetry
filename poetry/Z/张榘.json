[
    {
        "author": "张榘",
        "dynasty": "宋",
        "type": "词",
        "rhythmic": "凯歌",
        "title": "",
        "preface": "",
        "paragraphs": [
            "双阁护仙境，万壑渺清秋。",
            "台躔光动银汉，神秀孕公侯。",
            "胸次千崖灏气，笔底三江流水，姓字桂香浮。",
            "十载洞庭月，今喜照扬州。",
            "捧丹诏，升紫殿，建碧油。",
            "胡儿深避沙漠，铃阁颺轻裘。",
            "点检召棠遗爱，酝酿潘舆喜色，英裔蔚文彪。",
            "整顿乾坤定，千岁侍宸旒。"
        ],
        "notes": "",
        "id": "4d164e0bffeae5919e6d749ee46df39f"
    },
    {
        "author": "张榘",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "鹤城秋晓。",
            "又庆生朝到。",
            "人与月，年年好。",
            "黑头公相贵，膝下欢娱笑。",
            "君知否。",
            "个般福分人间少。",
            "塞上西风老。",
            "红入霜前枣。",
            "日日有，平安报。",
            "慈颜酡晕浅，一呷金杯小。",
            "香缭绕。",
            "寿星明处台星照。"
        ],
        "notes": "",
        "id": "9b26b2cec2bf4986f5257f0b6b12c0e5"
    },
    {
        "author": "张榘",
        "dynasty": "宋",
        "type": "词",
        "rhythmic": "唐多令",
        "title": "",
        "preface": "",
        "paragraphs": [
            "斜日淡芜烟。",
            "重阳又一年。",
            "怅垂杨、几度飞绵。",
            "只把晴空山色看。",
            "多少恨、倩谁笺。",
            "沙霭暗中原。",
            "横戈谁夜眠。",
            "尽今宵、且醉花边。",
            "准拟来秋天气好，重把菊、嗅芳妍。"
        ],
        "notes": "",
        "id": "651a88a333d63e339bbfec2dab333d9e"
    },
    {
        "author": "张榘",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "素壁走龙蛇，难觅醉翁真迹。",
            "惟有断岗衰草，是几番经历。",
            "紫萸黄菊又西风，同作携壶客。",
            "清兴未阑归去，负晴空明月。"
        ],
        "notes": "",
        "id": "adff07d6468916da11e53ae896cc0610"
    },
    {
        "author": "张榘",
        "dynasty": "宋",
        "type": "词",
        "rhythmic": "孤鸾",
        "title": "",
        "preface": "",
        "paragraphs": [
            "荆溪清晓。",
            "问昨夜南枝，几分春到。",
            "一点幽芳，不待陇头音耗。",
            "亭亭水边月下，胜人间、等闲花草。",
            "此际风流谁似，有孄窝诗老。",
            "向虚檐、淡然索笑。",
            "任雪压霜欺，精神越好。",
            "最喜庭除，下映紫兰娇小。",
            "孤山好寻旧约，况和羹、用功宜早。",
            "移傍玉阶深处，趁天香缭绕。"
        ],
        "notes": "",
        "id": "4b9c0960106f56cff92ee4dc2865cac6"
    },
    {
        "author": "张榘",
        "dynasty": "宋",
        "type": "词",
        "rhythmic": "孤鸾",
        "title": "",
        "preface": "",
        "paragraphs": [
            "塞鸿来早。",
            "正碧瓦霜轻，玉麟寒少。",
            "昨夜南枝，一点阳和先到。",
            "黄昏半窗淡月，照青青、谢池春草。",
            "此际虚斋心事，与此花俱好。",
            "算巡檐、索共梅花笑。",
            "是千古风流，少陵曾道。",
            "争似油幢下，对一枝春小。",
            "江城惯听画角，且休教、玉关人老。",
            "好试和羹手段，向凤池春晓。"
        ],
        "notes": "",
        "id": "fe25e925251345393875acf7d38fd22f"
    },
    {
        "author": "张榘",
        "dynasty": "宋",
        "type": "词",
        "rhythmic": "安庆摸・摸鱼儿",
        "title": "",
        "preface": "",
        "paragraphs": [
            "渺长江、浩无今古，悠悠经几流景。",
            "桥家松竹知何在，寂历丹枫如锦。",
            "行阵整。",
            "想斗舰连艘，谈笑烟灰冷。",
            "寒光万顷。",
            "算只有当年，暮天霜月，惨澹照山影。",
            "元戎队，画角梅花缓引。",
            "楼船飞渡波稳。",
            "中流击楫酬初志，此去君王高枕。",
            "应暗省。",
            "使万里尘清，谁逊周公瑾。",
            "勋名不泯。",
            "看阳蛰潜开，老龙挟雨，渊睡为民醒。"
        ],
        "notes": "",
        "id": "5cdf2d02dfa707ddb67902a53faf5f06"
    },
    {
        "author": "张榘",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "三闾何在，把离骚细读，几番击节。",
            "蓠蕙椒兰纷江渚，较以艾萧终别。",
            "清浊同流，醉醒一梦，此恨谁能说。",
            "忠魂耿耿，只凭天辨优劣。",
            "须信千古湘流，彩丝缠黍，端为英雄设。",
            "堪笑儿童浮昌歜，悲愤翻为嬉悦。",
            "三叹灵均，竟罹谗网，我独中情切。",
            "薰风窗户，榴花知为谁裂。"
        ],
        "notes": "",
        "id": "b28b907385dc0a436c168bfe17469d6e"
    },
    {
        "author": "张榘",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "楚湘旧俗，记包黍沈流，缅怀忠节。",
            "谁挽汨罗千丈雪，一洗些魂离别。",
            "赢得儿童，红丝缠臂，佳话年年说。",
            "龙舟争渡，搴旗捶鼓骄劣。",
            "谁念词客风流，菖蒲桃柳，忆闺门铺设。",
            "嚼徵含商陶雅兴，争似年时娱悦。",
            "青杏园林，一樽煮酒，当为浇凄切。",
            "南薰应解，把君愁袂吹裂。"
        ],
        "notes": "",
        "id": "61ef21907d0af447d16a74a0df9eb1b3"
    },
    {
        "author": "张榘",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "正莓墙、柳绵低度，枝头红紫飞尽。",
            "秾阴涨绿冰钿碎，浥浥麝兰成阵。",
            "仙骨嫩。",
            "悦姑射瑶姬，青幰游琼苑。",
            "风前有恨。",
            "也一似宫梅，飘香坠粉，轻点寿阳鬓。",
            "梨花雪，讲道全无清韵。",
            "何曾流到春晚。",
            "柔条不受真珠露，滴沥紫檀心晕。",
            "芳又润。",
            "待挼放金樽，拚作通宵饮。",
            "日高慵困。",
            "任翠幄低云，玉薰泛梦，路入醉乡稳。"
        ],
        "notes": "",
        "id": "7e34339ff42364f609c3ad3722f56227"
    },
    {
        "author": "张榘",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "望神京、目断烟草，青天长剑频倚。",
            "香街十里朱帘月，空想当年华丽。",
            "堪叹处。",
            "渺沙霭蒹葭，咿ン雁声起。",
            "平山谩记。",
            "怅杨柳春风，晴空栏槛，陈迹总非是。",
            "重阳好，红叶黄华满地。",
            "良辰美景如此。",
            "青油幕府传芳斝，苒苒露琼花气。",
            "还更喜。",
            "看玉阃规恢，笑骋伊吾志。",
            "尘清北冀。",
            "便向关洛联镳，巍巍冠佩，麟阁画图里。"
        ],
        "notes": "",
        "id": "721ca3f9a656fc9edec2675131a1cbee"
    },
    {
        "author": "张榘",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "猛思量、孄窝初度，鲁云呈瑞时节。",
            "平山杨柳苍茫外，犹是乡关明月。",
            "春漏泄。",
            "定知有、梅花先向江南发。",
            "烟波梦阔。",
            "谩约住西风，呼将塞雁，把酒为君说。",
            "君看取，世道羊肠屈摺。",
            "依然熟路轻辙。",
            "林泉暂洗经纶手，桐柏夜香熏彻。",
            "趋魏阙。",
            "指天上星辰，平步仪清切。",
            "蟠桃未结。",
            "待做著功名，却寻曼倩，相与带花折。"
        ],
        "notes": "",
        "id": "ec2e56d0fcfac2e0ee75eaf8377f393a"
    },
    {
        "author": "张榘",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "正桃花、渐蜚红雨，依稀一半春色。",
            "东风十里离亭恨，杨柳丝丝如织。",
            "远又忆。",
            "向雪月梅边，陶写吟情逸。",
            "清愁拍拍。",
            "算祗暮山知，栖鸦斜照，春树渺空碧。",
            "文章贯，合整垂云健翼。",
            "翔鸾底用栖棘。",
            "要寻玉洞烟霞胜，聊趁麟符蜚檄。",
            "归骑急。",
            "看尘袂方清，有恩纶催入。",
            "凫仙倦舄。",
            "相与问孤山，开樽抵掌，一舸画桥侧。"
        ],
        "notes": "",
        "id": "e91c6fbfc397f0d15f478f7e8090c64a"
    },
    {
        "author": "张榘",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "正挑灯、共听檐雨，问谁催动行色。",
            "风前千点离亭恨，惟有落梅知得。",
            "王谢宅。",
            "记前度斜阳，燕子曾相识。",
            "花香露舄。",
            "无计强追随，阳关声断，回首暮云隔。",
            "文章贯，合上薇垣梧掖。",
            "征鞍底事江北。",
            "青衫莫对韩彭著，还是玉麟佳客。",
            "须记忆。",
            "有衿佩锵锵，正愿依重席。",
            "荼䕷未折。",
            "次第牡丹开，一樽留待，相与醉寒食。"
        ],
        "notes": "",
        "id": "581cacbe61c8103c22c633950e06a8a9"
    },
    {
        "author": "张榘",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "谁云万事转头空。",
            "春寓不言中。",
            "底问垂杨在否，年年一度东风。",
            "凭高慨古，英雄亦泪，我辈情锺。",
            "事业正须老手，清吟留与山翁。"
        ],
        "notes": "",
        "id": "b3d6153c09837753585aa718202fae20"
    },
    {
        "author": "张榘",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "渐稠红飞尽，早秾绿、遍林梢。",
            "正池馆轻寒，杨花飘絮，草色萦袍。",
            "天香夜浮院宇，看亭亭、雨槛渍春膏。",
            "趁取芳时胜赏，莫将年少轻抛。",
            "鞭鞘。",
            "驱放马啼高。",
            "世事一秋毫。",
            "便飞书倥偬，运筹闲暇，何害推敲。",
            "花前效颦著句，悄干镆、侧畔奏铅刀。",
            "何日重携樽酒，浮瓯细剪香苞。"
        ],
        "notes": "",
        "id": "3258c09f7eab4903ba421c7203beb0f1"
    },
    {
        "author": "张榘",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "豆花轻雨霁，更七日、是中秋。",
            "记分野三台，家山双阙，孕秀名流。",
            "平生佐时大略，有忠勤、一念等伊周。",
            "十载清风楚泽，三年明月扬州。",
            "须知万灶出貔貅。",
            "智勇迈前猷。",
            "自向来擣颖，□番平海，胆落毡裘。",
            "红旗指关定洛，看春融、喜色动宸旒。",
            "著取斑衣绣衮，揭开玉字金瓯。"
        ],
        "notes": "",
        "id": "5bffce8af95299e7a75602aec01b6366"
    },
    {
        "author": "张榘",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "近家添得园亭，晓山时看飞云过。",
            "拥石栽梅，疏池傍竹，剪除芜污。",
            "更喜南墙，杏腮桃脸，含羞微露。",
            "算莺花世界，都来十亩，规模好、何须大。",
            "开放两眉上锁。",
            "把春前、新醅拨破。",
            "病酒无聊，且容觞客，无多酌我。",
            "底用歌喉，柳边自有，鸣禽相和。",
            "逗归来，折得花枝教看，似人人麽。"
        ],
        "notes": "",
        "id": "8828a09971374eb30086d4a0caf46622"
    },
    {
        "author": "张榘",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "先来花较开迟，怎禁风雪摧残过。",
            "红英紫萼，从他点缀，翻成沾污。",
            "一点清香，几多秾艳，紧藏不露。",
            "伴杨花散漫，逡巡堆积，纤粟处、妆成大。",
            "多谢东君造化。",
            "把群阴、一朝除破。",
            "千机锦绣，露浓香软，中间坐我。",
            "嚼徵含商，振金敲玉，埙篪相和。",
            "问西湖，别有一番桃李，肯同游麽。"
        ],
        "notes": "",
        "id": "144f6aa479bb0833d18d0b88b2362c72"
    },
    {
        "author": "张榘",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "昼长帘幕低垂，时时风度杨花过。",
            "梁间燕子，芹随香觜，频沾泥污。",
            "苦被流莺，蹴翻花影，一阑红露。",
            "看残梅飞尽，枝头微认，青青子、些儿大。",
            "谁道洞门无锁。",
            "翠苔藓、何曾踏破。",
            "好天良夜，清风明月，正须著我。",
            "闲展蛮笺，寄情词调，唱成谁和。",
            "问晓山亭下，山茶经雨，早来开麽。"
        ],
        "notes": "",
        "id": "80e81b3dfaffc923ec020ac50e6843d7"
    },
    {
        "author": "张榘",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "暮天丝雨轻寒，二分春色看看过。",
            "梅花谢了，苍苔万点，香残粉污。",
            "犹喜墙头，一枝娇袅，杏腮微露。",
            "算几回逗晓，朱阑独倚，悄只怕、东风大。",
            "浮世名缰利锁。",
            "这区区、要须识破。",
            "沧波夜月，翠微云树，依然还我。",
            "重结鸥盟，细听莺语，自歌自和。",
            "问黄沙飞镞，红尘走马，又还知麽。"
        ],
        "notes": "",
        "id": "92c8703bfbfcba7fea0b39dee524d85a"
    },
    {
        "author": "张榘",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "暮云低锁荒台，凭阑四望天垂地。",
            "曼花半夜，蜚香缭绕，昔人曾记。",
            "往事悠悠，物华非旧，江山仍丽。",
            "怅斜阳芳草，长安不见，谁共洒、新亭泪。",
            "开放青峦旧址。",
            "动骚人、一番词意。",
            "青油幕里，相忘鱼鸟，水边云际。",
            "却恨清游，未能追逐，区区僚底。",
            "问何时，脱了尘埃墨绶，为虚斋醉。"
        ],
        "notes": "",
        "id": "d80f95d111e48fc7cf57b84a46bf5a50"
    },
    {
        "author": "张榘",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "绿野归来，筇杖角巾，岂不快哉。",
            "有清泉白石，东西岩岫，翠阴红影，高下楼台。",
            "况是蕤宾，槐庭暑薄，照眼葵榴次第开。",
            "轻熏里，翦香蒲为寿，一笑传杯。",
            "栽培。",
            "多少英材。",
            "更霖雨、看看遍九垓。",
            "算支撑厦屋，正资梁栋，调和钧鼎，须用盐梅。",
            "旒冕兴思，搢绅顒望，应有天边丹诏催。",
            "依还是，为苍生一起，重位元台。"
        ],
        "notes": "",
        "id": "856d52b9d47356564901a7b7b89c6c03"
    },
    {
        "author": "张榘",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "思昔买臣，怀绶会稽，年犹五旬。",
            "算初无功用，维持国事，但将富贵，夸耀时人。",
            "未若先生，方当强仕，掌握长淮百万军。",
            "难摹写，是擎天拄地，纬武经文。",
            "河滨。",
            "胡马嘶春。",
            "便密运机筹出万全。",
            "拥熊旗指授，鹰扬や啖，毡裘胆落，鼠逸狐奔。",
            "褒诏飞来，威名加盛，从此不须关玉门。",
            "归朝也，看云台画像，金鼎调元。"
        ],
        "notes": "",
        "id": "9915d2c75bc29e79d7e871c78faa686d"
    },
    {
        "author": "张榘",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "静寿先生，笑傲四并，醉眠孄窝。",
            "甚一枰棋壤，掉头不顾，同舟风紧，袖手高歌。",
            "太白词华，更生忠愤，为问山林老得麽。",
            "须知道，有淮碑未作，浯石当磨。",
            "年来君子无多。",
            "试屈指、如公能几何。",
            "况刍荛公论，新曾推许，冕旒异眷，行见搜罗。",
            "泽润生民，洗清兵甲，待挽钱塘江上波。",
            "功名就，访蟠桃把玩，铜狄摩挲。"
        ],
        "notes": "",
        "id": "1e2f37fbd089a5b618fc22bbb1329f47"
    },
    {
        "author": "张榘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "烟缕暗蒙茸。",
            "杨柳轻风。",
            "雨声多在夜窗中。",
            "春水渐生春事去，流尽残红。",
            "新笋绿丛丛。",
            "莺语匆匆。",
            "一樽同酹定林公。",
            "十里长松青未了，山北山东。"
        ],
        "notes": "",
        "id": "658027bb92a918f1f9f9c23f87e5b74c"
    },
    {
        "author": "张榘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "春梦草茸茸。",
            "愁雨愁风。",
            "对花须拚酒频中。",
            "莫遣枝头银烛暗，辜负嫣红。",
            "推起簿书丛。",
            "何苦匆匆。",
            "悭吟却讶少陵公。",
            "天定为花开一笑，日上篱东。"
        ],
        "notes": "",
        "id": "857fb61b403cf64b9f0f881fc9233831"
    },
    {
        "author": "张榘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "雨过暮天南。",
            "高下青峦。",
            "小楼燕子话春寒。",
            "多少夕阳芳草地，雾掩烟漫。",
            "别恨正相关。",
            "心上眉间。",
            "离歌一曲间悲欢。",
            "后夜月明何处梦，锺阜容山。"
        ],
        "notes": "",
        "id": "e767f57ac8ee6159b533acf20694dca5"
    },
    {
        "author": "张榘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "风色转东南。",
            "翠拥层峦。",
            "杏花疏雨逗清寒。",
            "锺阜石城何处是，烟霭漫漫。",
            "行旆已西关。",
            "一霎时间。",
            "芳樽聊复挽馀欢。",
            "明日断魂分付与，万叠云山。"
        ],
        "notes": "",
        "id": "e05c0a9411fe3eed19419caa11f224ff"
    },
    {
        "author": "张榘",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "玉垒澄秋，又还近、桂华如璧。",
            "算六载、筹边整暇，几多功绩。",
            "铁壁连云东海重，惊波截断狂鲵翼。",
            "把向来、捣颍旧规模，平淮北。",
            "经济妙，谁知得。",
            "都总是，诗书力。",
            "有召公家法，范公胸臆。",
            "赫赫勋名俱向上，绵绵福寿宜无极。",
            "著莱衣、辉映衮衣荣，恢霖泽。"
        ],
        "notes": "",
        "id": "a610f722b7ef6cc3578df8a1ab025c90"
    },
    {
        "author": "张榘",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "淮海波澄，湛桂影、半规凉月。",
            "又还是、中秋相近，垂弧时节。",
            "纶诰飞来宸眷重，彩衣著处慈颜悦。",
            "注紫清、花露入瑶卮，琼香滑。",
            "挥羽扇，持旄钺。",
            "鲸海浪，阴山雪。",
            "看威声到处，遐冲都折。",
            "沙溪远标铜柱界，关河尽补金瓯缺。",
            "庆君臣、千载会风云，看伊说。"
        ],
        "notes": "",
        "id": "2d8bda753a207c6a61e7d48b005c4181"
    },
    {
        "author": "张榘",
        "dynasty": "宋",
        "type": "词",
        "rhythmic": "烛影摇红",
        "title": "",
        "preface": "",
        "paragraphs": [
            "春小寒轻，南枝一夜阳和转。",
            "东君先递玉麟香，冷蕊幽芳满。",
            "应把朱帘暮卷。",
            "更何须、金猊烟暖。",
            "千山月淡，万里尘清，酒樽经卷。",
            "楼上胡床，笑谈声里机谋远。",
            "甲兵百万出胸中，谁谓江流浅。",
            "憔悴狂胡计短。",
            "定相将、来朝悔晚。",
            "功名做了，金鼎和羹，卷藏袍雁。"
        ],
        "notes": "",
        "id": "e16de80db1d3e10e24e99b9139eec6db"
    },
    {
        "author": "张榘",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "碧油推上客。",
            "有神机沈密，参运帷幄。",
            "威声际沙漠。",
            "庆云飞川泳，和熏三白。",
            "霄渊敻鬲。",
            "甚探梅、也来相约。",
            "更谁怜久客，泥深穿履，栖栖东郭。",
            "农麦。",
            "年来管好，禾黍离离，讵忘关洛。",
            "风高水涸。",
            "多少事、待韬略。",
            "看鹅池夜渡，黎明飞捷，儿辈愔愔未觉。",
            "便冲寒，铁骑横驱，汛扫六合。"
        ],
        "notes": "",
        "id": "f42fb1b3bb79724db9301c89a09a9f1c"
    },
    {
        "author": "张榘",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "柳绵稀，桃锦淡，春事在何许。",
            "一种秾华，天香渍冰露。",
            "嫩苞叠叠湘罗，红娇紫妒。",
            "翠葆护、西真仙侣。",
            "试听取。",
            "更饶十日看承，霞腴污尘土。",
            "池馆轻寒，次第少风雨。",
            "好趁油幕清闲，重开芳醑。",
            "莫孤负、莺歌蝶舞。"
        ],
        "notes": "",
        "id": "c9af231e7bd6604c30a036398791f02c"
    },
    {
        "author": "张榘",
        "dynasty": "宋",
        "type": "词",
        "rhythmic": "绛都春",
        "title": "",
        "preface": "",
        "paragraphs": [
            "平山老柳。",
            "寄多少胜游，春愁诗瘦。",
            "万叠翠屏，一抹江烟浑如旧。",
            "晴空栏槛今何有。",
            "寂寞文章身后。",
            "唤回奇事，青油上客，放怀樽酒。",
            "知不。",
            "全淮万里，羽书静，草绿长亭津堠。",
            "小队出郊，花底赓酬闲时候。",
            "和薰筹幕垂春昼。",
            "坐看蓉池波皱。",
            "主宾同会风云，盛名可久。"
        ],
        "notes": "",
        "id": "561ead4d0de7ade4904e10c6f67bd2e7"
    },
    {
        "author": "张榘",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "龙香浅渍罗屏褶。",
            "睡思低眉月。",
            "闲愁闲闷不关心。",
            "心似窗前梅影、一般清。",
            "绣帏交掩流苏动。",
            "一觉华胥梦。",
            "枕山轻戛宝钗声。",
            "粉褪香腮零乱、鬓鸦青。"
        ],
        "notes": "",
        "id": "3b2485781e6d7802902f052ba491025d"
    },
    {
        "author": "张榘",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "小蛮才把鸳衾折。",
            "妆就梳横月。",
            "探梅不似旧年心。",
            "却爱窗前纸帐、十分清。",
            "朔风吹起寒云动。",
            "午寝都无梦。",
            "黄昏更被竹枝声。",
            "唤起醒醒相对、一灯青。"
        ],
        "notes": "",
        "id": "447eb84f4dc64abbe39bec0ba8024f59"
    },
    {
        "author": "张榘",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "金炉鈒就裙纹折。",
            "香烬低云月。",
            "玉钿黏唾上眉心。",
            "不似寿阳檐下、六花清。",
            "翠禽飞起南枝动。",
            "惊破西湖梦。",
            "仗谁为作水龙声。",
            "吹绽寒葩诗眼、为君青。"
        ],
        "notes": "",
        "id": "f20b1facc7674bc2f2927be9dafb2ceb"
    },
    {
        "author": "张榘",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "春事三分之二，落花庭院轻寒。",
            "翠屏围梦宝熏残。",
            "窗外流莺声乱。",
            "睡起犹支雪腕，觉来慵整云鬟。",
            "闲拈乐府凭阑干。",
            "宿酒才醒一半。"
        ],
        "notes": "",
        "id": "07158643b746b95b492009df68d870d5"
    },
    {
        "author": "张榘",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "匹马锺山路。",
            "怅年来只解，邮亭送人归去。",
            "季子貂裘尘渐满，犹是区区羁旅。",
            "谩空有、剑锋如故。",
            "髀肉未消仪舌在，向樽前、莫洒英雄泪。",
            "鞭未动，酒频举。",
            "西风乱叶长安树。",
            "叹离离、荒宫废苑，几番禾黍。",
            "云栈萦纡今平步，休说襄淮乐土。",
            "但衮衮江涛东注。",
            "世上岂无高卧者，奈草庐、烟销无人顾。",
            "笺此恨，付金缕。"
        ],
        "notes": "",
        "id": "e51f971843a21296d214594c971f8cc2"
    },
    {
        "author": "张榘",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "萸菊香凝雾。",
            "记重阳、才经三日，帨悬朱户。",
            "紫殿玉垣称寿斝，潋滟琼花清露。",
            "正万里、尘清淮浦。",
            "地宝从来标瑞应，甚新曾、秀出金芝树。",
            "正此处，诞申甫。",
            "人间小住千秋岁。",
            "画堂深、彩侍怡声，慈颜笑语。",
            "况是加恩封大国，锦诰鸾翔凤舞。",
            "便娱侍、鱼轩沙路。",
            "御果金泥宣晓宴，卷宫帘、争看元台母。",
            "家庆事，耀今古。"
        ],
        "notes": "",
        "id": "6c68f01860e9831cc63ff4d0a50abeef"
    },
    {
        "author": "张榘",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "襟度天为侣。",
            "价平生、放浪江湖，浮云行住。",
            "倒挽峡流归笔底，衮衮二并四具。",
            "何尚友、沧波鸥鹭。",
            "藻黻皇猷君能事，况贤书、两度登天府。",
            "急著手，佐明主。",
            "晴风一舸来瓜步。",
            "剪灯花、樽酒论诗，顿忘羁旅。",
            "逗晓蛮笺传金缕，一片瑰词绮语。",
            "甚独茧、抽成长绪。",
            "当代壑翁文章伯，定不教、弹铗轻辞去。",
            "留共济，孤舟渡。"
        ],
        "notes": "",
        "id": "df4d8d355dfa8752e9497421601eb36d"
    },
    {
        "author": "张榘",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "瑶姬妙格。",
            "冰姿微带霜痕拆。",
            "一般恼杀多情客。",
            "风弄横枝，残月半窗白。",
            "孤山仙种曾移得。",
            "结根久傍王猷宅。",
            "欲笺心事呼云翮。",
            "为报年芳，萍梗正南北。"
        ],
        "notes": "",
        "id": "6f12c3f164f64076e18c65c50bf03123"
    },
    {
        "author": "张榘",
        "dynasty": "宋",
        "type": "词",
        "rhythmic": "金缕曲・贺新郎",
        "title": "",
        "preface": "",
        "paragraphs": [
            "枌社新相识。",
            "恍瞻君、丰神气貌，飘然仙白。",
            "笔底三江鲸浪注，胸次一瓯冰雪。",
            "怎不做、龙门上客。",
            "坎止流行元无定，敢一朝、挨却尘泥迹。",
            "且剩把，锦云织。",
            "试看自古贤侯伯。",
            "一时间、失虽暂失，得还终得。",
            "儋石空无君家事，百万付之一掷。",
            "渐养就、抟风鹏翼。",
            "任你祖鞭先著了，占鸥天、浩荡观浮没。",
            "挈富贵，等儿剧。"
        ],
        "notes": "",
        "id": "8a829a59e8409e723257f8cd33f9a4a0"
    },
    {
        "author": "张榘",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "龙香熏被罗屏绕。",
            "任窗外、风儿峭。",
            "鸳枕梦回鸡唱晓。",
            "丫鬟惊笑，琼枝低亚，错认梅花老。",
            "红炉兽炭装还倒。",
            "强梳洗、忙将黛眉扫。",
            "贪趁清欢争怕早。",
            "弓靴微湿，玉纤频袖，塑出狮儿好。"
        ],
        "notes": "",
        "id": "fd5a24e2b914096a8a9c76955360cb45"
    },
    {
        "author": "张榘",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "少时贪看琼林绕。",
            "任马上、寒威峭。",
            "昨暮六花飞逗晓。",
            "拥衾慵起，鬓丝笼帽，顿觉年来老。",
            "朱阑翠竹枝枝倒。",
            "把玉甃、棱层趁风扫。",
            "楼上一樽须放早。",
            "同云收尽，红轮初上，对面狼峰好。"
        ],
        "notes": "",
        "id": "e9f03c03ca3caa246581e5ee88aa497e"
    },
    {
        "author": "张榘",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "严城寂寞山缭绕。",
            "觉寒透、貂裘峭。",
            "云压江天风破晓。",
            "飞琼万顷，看来浑似，泽国芦花老。",
            "玉山不怕频频倒。",
            "要笔阵、纵横快挥扫。",
            "见说今年梅较早。",
            "笑将名胜，千锺万字，谁似邦侯好。"
        ],
        "notes": "",
        "id": "3e19ac67c35b9009d78146132f90e24f"
    },
    {
        "author": "张榘",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "西风乱叶溪桥树。",
            "秋在黄花羞涩处。",
            "满袖尘埃推不去。",
            "马蹄浓露，鸡声淡月，寂历荒村路。",
            "身名多被儒冠误。",
            "十载重来漫如许。",
            "且尽清樽公莫舞。",
            "六朝旧事，一江流水，万感天涯暮。"
        ],
        "notes": "",
        "id": "614ae3853ae3bb3dacf29fafb960c2c6"
    },
    {
        "author": "张榘",
        "dynasty": "宋",
        "type": "词",
        "rhythmic": "飞雪满堆山・飞雪满群山",
        "title": "",
        "preface": "",
        "paragraphs": [
            "爱日烘晴，梅梢春动，晓窗客梦方还。",
            "江天万里，高低烟树，四望犹拥螺鬟。",
            "是谁邀滕六，酿薄暮、同云冱寒。",
            "却元来是，铃阁露熏，俄忽老青山。",
            "都尽道、年来须更好，无缘农事，雨涩风悭。",
            "鹅池夜半，衔枚飞渡，看樽俎折冲间。",
            "尽青油谈笑，琼花露、杯深量宽。",
            "功名做了，云台写作画图看。"
        ],
        "notes": "",
        "id": "c107e3938c11a23025965c094d0f09ea"
    },
    {
        "author": "张榘",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "饱挹台城白露秋。",
            "又骑黄鹄上江州。",
            "恩波浩荡三千里，多少人家愿借留。",
            "□寿斝，菊香浮。",
            "姓名还喜到宸旒。",
            "片□□□□□□，□振□□□下流。"
        ],
        "notes": "",
        "id": "1768b38c5b3a212dc9984889a67cd416"
    }
]