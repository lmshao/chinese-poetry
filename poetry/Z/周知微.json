[
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "观临淮双头白莲图",
        "preface": "",
        "paragraphs": [
            "君不学叔隗季隗南归晋，又不学大乔小乔东入吴。",
            "一种桃根与桃叶，若为化作双芙渠。",
            "临淮政成有余暇，坐令华屋生潇洒。",
            "鹅溪一幅万里宽，移得浙川入图画。",
            "天空水阔江茫茫，想见女英与娥皇。",
            "九疑云深苍梧远，冰姿玉泣不成妆。",
            "苦心抱恨何时了，香骨应甘没秋草。",
            "不如回首谢秋风，分作尹邢来汉宫。"
        ],
        "notes": "",
        "id": "d80d7653af2e8ce73c695180b7a9a97c"
    },
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "浮萍",
        "preface": "",
        "paragraphs": [
            "小靥浮青水拍堤，堤边草色更相宜。",
            "一番谷雨晚晴后，万点杨花春尽时。",
            "解与曲池藏宝鉴，不教新月妒蛾眉。",
            "怪来别岸波光阔，知是渔郎艇子移。"
        ],
        "notes": "",
        "id": "13cf43ee083672c8931d00859faa1aa0"
    },
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "题龟山",
        "preface": "",
        "paragraphs": [
            "迢迢绿树淮天晓，霭霭红霞海日晴。",
            "遥望四山云接水，碧峰千点数帆轻。"
        ],
        "notes": "",
        "id": "6ce4f4acfdae708a0b3758f306d48c5b"
    },
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "疾风暴雨悲游子，峻岭崇山非故乡。"
        ],
        "notes": "",
        "id": "a67b8dc147fe673657f670c4fa1de58c"
    },
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "后车鶑燕春声早，前骑熊罴夜气遒。"
        ],
        "notes": "",
        "id": "3aebe55972c0b4e234b88aed4d3c9969"
    },
    {
        "author": "周知微",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "暮天斜去空成字，远地频来不寄书。"
        ],
        "notes": "",
        "id": "9acf4dcb1279b9f2950565d04bfc9214"
    }
]