[
    {
        "author": "张焘",
        "dynasty": "宋",
        "type": "诗",
        "rhythmic": "",
        "title": "挽老苏先生",
        "preface": "",
        "paragraphs": [
            "本朝文物盛西州，独得宗公荐冕旒。",
            "稷嗣草仪书未奏，茂陵辞客病无瘳。",
            "一门歆向传家学，二子机云并隽游。",
            "守蜀无因奠尊酒，素车应满古原头。"
        ],
        "notes": "",
        "id": "6089efb56ce7914443b5721910042750"
    },
    {
        "author": "张焘",
        "dynasty": "宋",
        "type": "诗",
        "rhythmic": "",
        "title": "耆英会诗",
        "preface": "",
        "paragraphs": [
            "洛城今昔衣冠盛，韩国园林景物全。",
            "功在三朝尊二相，数逾九老萃群贤。",
            "当时乡社为高会，此日居留许款延。",
            "多幸不才陪履舄，更惭七十是新年。"
        ],
        "notes": "",
        "id": "2f04a11dc1c3b1feef3bc0c162498b08"
    }
]