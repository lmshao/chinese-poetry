[
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "代寄边人",
        "preface": "",
        "paragraphs": [
            "君去不来久，悠悠昏又明。",
            "片心因卜解，残梦过桥惊。",
            "圣泽如垂饵，沙场会息兵。",
            "凉风当为我，一一送砧声。"
        ],
        "notes": "",
        "id": "00d82d861f6bdc507ff55e27a22a8b15"
    },
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "江南清明",
        "preface": "",
        "paragraphs": [
            "吴山楚驿四年中，一见清明一改容。",
            "旅恨共风连夜起，韶光随酒著人浓。",
            "延兴门外攀花别，采石江头带雨逢。",
            "无限归心何计是，路边戈甲正重重。"
        ],
        "notes": "",
        "id": "aa25a62cf70d0a5ce4cb65fdba5b4973"
    },
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "题宛陵北楼",
        "preface": "",
        "paragraphs": [
            "雨来风静绿芜藓，凭著朱阑思浩然。",
            "人语独耕烧后岭，鸟飞斜没望中烟。",
            "松梢半露藏云寺，滩势横流出浦船。",
            "若遣谢宣城不死，必应吟尽夕阳川。"
        ],
        "notes": "",
        "id": "0394be38fff46b391717c9091ac4499c"
    },
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "寄进士崔鲁范",
        "preface": "",
        "paragraphs": [
            "洛阳才子旧交知，别后干戈积咏思。",
            "百战市朝千里梦，三年风月几篇诗。",
            "山高鴈断音书绝，谷背莺寒变化迟。",
            "会待路宁归得去，酒楼渔浦重相期。"
        ],
        "notes": "",
        "id": "96cad6a547cdfd8cb51b2016e9bf4732"
    },
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "片片飞来静又闲，楼头江上复山前。",
            "飘零尽日不归去，点破清光万里天。"
        ],
        "notes": "",
        "id": "50923b6e0fe47a62622d0b3fdfe31909"
    },
    {
        "author": "郑准",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "护犊横身立，逢人揭尾跳。"
        ],
        "notes": "",
        "id": "3b4e7d299a29ccaaaae22213d80bd758"
    }
]