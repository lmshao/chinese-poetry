[
    {
        "author": "朱之纯",
        "dynasty": "宋",
        "type": "诗",
        "rhythmic": "",
        "title": "县斋 弦歌堂",
        "preface": "",
        "paragraphs": [
            "洋洋百里起呕吟，惠化薰陶谷水阴。",
            "明月诗函三岛秀，清风曲奏一堂深。",
            "武城浪说言游道，单父休夸子贱音。",
            "政敏谁知过齐国，想君真得古人心。"
        ],
        "notes": "",
        "id": "919b2fd1ccb4489ef65364e54b3cfb97"
    },
    {
        "author": "朱之纯",
        "dynasty": "宋",
        "type": "诗",
        "rhythmic": "",
        "title": "县斋 三山亭",
        "preface": "",
        "paragraphs": [
            "俗易风移古道还，县斋叠石作三山。",
            "因怜席上红尘少，赢得壶中白日闲。",
            "想见六鼇擎水下，坐看双鹤落云间。",
            "何须更叩黄金阙，只此幽亭是玉关。"
        ],
        "notes": "",
        "id": "addc23f4e2e331a4fa48307f85f968ce"
    },
    {
        "author": "朱之纯",
        "dynasty": "宋",
        "type": "诗",
        "rhythmic": "",
        "title": "县斋 艮阁",
        "preface": "",
        "paragraphs": [
            "画阁峨然冠翠峦，更占艮地特巑岏。",
            "晓窗高揖东风暖，夜幕低垂北斗寒。",
            "突兀状惊青蜃吐，徘徊势若老龙蟠。",
            "嗟予劲节非徐子，那得陈侯一榻看。"
        ],
        "notes": "",
        "id": "ecbc0c7fab4134b11427952907979d26"
    },
    {
        "author": "朱之纯",
        "dynasty": "宋",
        "type": "诗",
        "rhythmic": "",
        "title": "思吴堂",
        "preface": "",
        "paragraphs": [
            "画堂重构一湖中，更述民思渤海公。",
            "自昔三年留惠政，至今百里诵清风。",
            "波间𨺗觉欢声别，陌上新传乐事同。",
            "从此邦人转怀德，悠悠谷水几时穷。"
        ],
        "notes": "",
        "id": "2d866dce8d8ebfd104df6e8fd88c504e"
    },
    {
        "author": "朱之纯",
        "dynasty": "宋",
        "type": "诗",
        "rhythmic": "",
        "title": "湖斋",
        "preface": "",
        "paragraphs": [
            "平湖十顷水汪洋，得意茅斋且屈藏。",
            "园种小桃今结子，池栽翠芰更闻香。",
            "六龟已兆千年瑞，双鹤看呈八月祥。",
            "居此倏然忘世味，此心尤懒去龙阳。"
        ],
        "notes": "",
        "id": "7c685816b83a750ae99140210c0ce762"
    }
]