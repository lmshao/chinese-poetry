[
    {
        "author": "章良能",
        "dynasty": "宋",
        "type": "诗",
        "rhythmic": "",
        "title": "题玲珑山",
        "preface": "",
        "paragraphs": [
            "短锸长镵出万峰，凿开混沌作玲珑。",
            "市朝可是无巇崄，更向山林巧用工。"
        ],
        "notes": "",
        "id": "28a731bafeb6d8abd98a30cad23cd4ab"
    },
    {
        "author": "章良能",
        "dynasty": "宋",
        "type": "诗",
        "rhythmic": "",
        "title": "题李伯时飞骑习射图",
        "preface": "",
        "paragraphs": [
            "禁营貔虎天廐龙，技痒不奈刍粟丰。",
            "闻道宝津尝护驾，前期踊跃矜骁雄。",
            "红绡低系柳枝碧，满满弯弓斫鬉射。",
            "偶然穿叶未为奇，截下红绡方破的。",
            "彩绳长曳彩毬轻，闪烁眩转如奔星。",
            "弦头霹雳起马脚，回看一箭落欃枪。",
            "乌纱帽稳春衫薄，交鞯焕烂青丝络。",
            "千步场深隔九关，毕景驰驱有余乐。",
            "李侯应奉随春官，日晏归穿卫士班。",
            "平生抵死怜神骏，绝艺那能不细看。",
            "不学阎公伏池侧，仓皇丹粉供宣索。",
            "他年乘兴试追寻，妙处祇须凭子墨。",
            "十六蹄翻意态真，罄控应节顾眄亲。",
            "当时骑士尽应尔，尚想元丰兵制新。",
            "慨今多事困供亿，养兵殆且殚民力。",
            "未闻士歌马腾槽，安得从容观戏剧。"
        ],
        "notes": "",
        "id": "fe49c4d294da10e262e4868b7ded6ae0"
    }
]