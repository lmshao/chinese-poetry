[
    {
        "author": "赵𫍯",
        "dynasty": "宋",
        "type": "诗",
        "rhythmic": "",
        "title": "和孔司封题蓬莱阁",
        "preface": "",
        "paragraphs": [
            "龙卧山形滴翠微，翚飞阁势搆空危。",
            "六鼇不是湖中蛰，一岛疑从海上移。",
            "屏障牋毫吟咏处，神仙罗绮燕游时。",
            "自惭为吏非香案，又蹑云梯从使麾。"
        ],
        "notes": "",
        "id": "1f24aec7f133844bf7688d8f9c1859bf"
    },
    {
        "author": "赵𫍯",
        "dynasty": "宋",
        "type": "诗",
        "rhythmic": "",
        "title": "游云门寺",
        "preface": "",
        "paragraphs": [
            "竟夕雨声寒，黎明日气暄。",
            "峰峦添积润，谿涧涨新痕。",
            "钟鼓连三寺，杉松共一邨。",
            "不须游赏徧，丽句满清轩。"
        ],
        "notes": "",
        "id": "73a5496b97b2f05351a54b1bd78cb8e5"
    },
    {
        "author": "赵𫍯",
        "dynasty": "宋",
        "type": "诗",
        "rhythmic": "",
        "title": "游天衣寺",
        "preface": "",
        "paragraphs": [
            "世称幽景属金仙，若是精蓝岂妄传。",
            "涧涌双泉雷出地，山围四面管窥天。",
            "唐僧手泽神毫健，梁帝宸恩宝器妍。",
            "今日喜偿平昔志，更逢闽客此安禅。"
        ],
        "notes": "",
        "id": "3d5d5b24150873c81f85027d42ae61f6"
    },
    {
        "author": "赵𫍯",
        "dynasty": "宋",
        "type": "诗",
        "rhythmic": "",
        "title": "游戒珠寺",
        "preface": "",
        "paragraphs": [
            "欲游城郭应难遍，每访湖山亦自劳。",
            "坐致眼前无限景，僧房寄处蕺峰高。"
        ],
        "notes": "",
        "id": "1eb46991f3eb53cd605a62e5e0d6ecfa"
    }
]