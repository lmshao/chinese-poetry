[
    {
        "author": "朱辂",
        "dynasty": "宋",
        "type": "诗",
        "rhythmic": "",
        "title": "自舂陵还题驿舍壁",
        "preface": "",
        "paragraphs": [
            "邵陵北望几劳魂，白首慈亲日倚门。",
            "云外归鸿如可托，平安先为慰晨昏。"
        ],
        "notes": "",
        "id": "b51cdf1fa6264d75d6d5401afebb4af3"
    },
    {
        "author": "朱辂",
        "dynasty": "宋",
        "type": "诗",
        "rhythmic": "",
        "title": "任桂阳监使挂冠养母述怀",
        "preface": "",
        "paragraphs": [
            "勇退无心恋一麾，叩阍乞得侍庭闱。",
            "二千石禄人皆羡，九十慈亲古亦稀。",
            "东阁虽无文举酒，北堂幸有老莱衣。",
            "黄粱未熟浑闲事，且卧南山饱蕨薇。"
        ],
        "notes": "",
        "id": "3b5db694260ee50441ea13e8646af7e1"
    }
]