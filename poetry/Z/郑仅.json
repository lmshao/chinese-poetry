[
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "声切。",
            "恨难说。",
            "千里潮平春浪阔。",
            "梅风不解相思结。",
            "忍送落花飞雪。",
            "多才一去芳音绝。",
            "更对珠帘新月。"
        ],
        "notes": "",
        "id": "cfd1b290ca7dd85c693ccea0aeacea5d"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "调笑。",
            "楚江渺。",
            "粉面修眉花斗好。",
            "擎荷折柳争相调。",
            "惊起鸳鸯多少。",
            "渔歌齐唱催残照。",
            "一叶归舟轻小。"
        ],
        "notes": "",
        "id": "c44c110703b33f013bdbcbb34c62d20a"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "时节。",
            "白银阙。",
            "洞里春晴百和爇。",
            "兰心底事多悲切。",
            "消尽一团冰雪。",
            "明皇恩爱云山绝。",
            "谁道蓬莱安悦。"
        ],
        "notes": "",
        "id": "0cf01e4338020717857ec3c86b82cb66"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "梦悄。",
            "翠屏晓。",
            "帐里薰炉残蜡照。",
            "赏心乐事能多少。",
            "忍听阳关声调。",
            "明朝门外长安道。",
            "怅望王孙芳草。"
        ],
        "notes": "",
        "id": "51497ab29cfb56f67174a729573a8081"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "苏小。",
            "最娇妙。",
            "几度尊前曾调笑。",
            "云情雨态知多少。",
            "悔恨相逢不早。",
            "刘郎襟韵正年少。",
            "风月今宵偏好。"
        ],
        "notes": "",
        "id": "a20605859fe7fab158d0dbf3344859ad"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "肠断。",
            "浙江岸。",
            "楼上青帘新酒软。",
            "吴姬绰约开金盏。",
            "的的娇波流盼。",
            "采菱歌罢行云散。",
            "望断侬家心眼。"
        ],
        "notes": "",
        "id": "f156a78fc5d075198ee9c5ea75fda562"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "相慕。",
            "酒家女。",
            "巧笑明眸年十五。",
            "当垆春永寻芳去。",
            "门外落花飞絮。",
            "银鞍白马金吾子。",
            "多谢结裙情素。"
        ],
        "notes": "",
        "id": "a082f682e95a00347a7c3c9c98163095"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "春艳。",
            "桃花脸。",
            "笑倚银屏施宝靥。",
            "良人少有平戎胆。",
            "归路光生弓剑。",
            "青楼春永香帏掩。",
            "独把韶华都占。"
        ],
        "notes": "",
        "id": "5a17d0129035bca68fe57a03de1cd88e"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "烟暖。",
            "武陵晚。",
            "洞里春长花烂熳。",
            "红英满地溪流浅。",
            "渐听云中鸡犬。",
            "刘朗迷路香风远。",
            "误到蓬莱仙馆。"
        ],
        "notes": "",
        "id": "1fd06240ca0c9d3771504ab9adfe412d"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "草草。",
            "最年少。",
            "袖户银屏人窈窕。",
            "瑶琴暗写相思调。",
            "一曲关心多少。",
            "临邛客舍成都道。",
            "苦恨相逢不早。"
        ],
        "notes": "",
        "id": "8bf24c96971023c28f3de9512fb55d7c"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "双桨。",
            "小舟荡。",
            "唤取莫愁迎叠浪。",
            "武陵豪客青楼上。",
            "不道风高江广。",
            "千金难买倾城样。",
            "那听绕梁清唱。"
        ],
        "notes": "",
        "id": "dea31785bca5413c4acd2a0a537c62bd"
    },
    {
        "author": "郑仅",
        "dynasty": "宋",
        "type": "词",
        "rhythmic": "调笑转踏・调笑令",
        "title": "",
        "preface": "",
        "paragraphs": [
            "归去。",
            "携笼女。",
            "南陌柔桑三月暮。",
            "使君春思如飞絮。",
            "五马徘徊频驻。",
            "蚕饥日晚空留顾。",
            "笑指秦楼归去。"
        ],
        "notes": "",
        "id": "2dc06599e1d876afb50709b8bc5478ca"
    }
]