[
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山高不极，合沓状奇新。",
            "暗谷疑风雨，阴崖若鬼神。",
            "月明三峡晓，潮满九江春。",
            "为问阳台客，应知入梦人。"
        ],
        "notes": "",
        "id": "97bd53d53a936600b690edd1a4ce1cfd"
    },
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "送泉州李使君之任",
        "preface": "",
        "paragraphs": [
            "傍海皆荒服，分符重汉臣。",
            "云山百越路，市井十洲人。",
            "执玉来朝远，还珠入贡频。",
            "连年不见雪，到处即行春。"
        ],
        "notes": "",
        "id": "a313fb5eeacddec8ce79aa3293f69194"
    },
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "长门落景尽，洞房秋月明。",
            "玉阶草露积，金屋网尘生。",
            "妾妬今应改，君恩惜未平。",
            "寄语临邛客，何时作赋成。"
        ],
        "notes": "",
        "id": "75058d2577c42d5651926c676c6e5b5b"
    },
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "流景一何速，年华不可追。",
            "解佩安所赠，怨咽空自悲。"
        ],
        "notes": "",
        "id": "5889e698714717c968807da5f1bdbf05"
    },
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "送王汶宰江阴",
        "preface": "",
        "paragraphs": [
            "郡北乘流去，花间竟日行。",
            "海鱼朝满市，江鸟夜喧城。",
            "让酒非关病，援琴不在声。",
            "应缘五斗米，数日滞渊明。"
        ],
        "notes": "",
        "id": "2591f867cce45e4a9aa899a9b269d974"
    },
    {
        "author": "张循之",
        "dynasty": "唐",
        "type": "诗",
        "rhythmic": "",
        "title": "婺州留别邓使君",
        "preface": "",
        "paragraphs": [
            "西掖驰名久，东阳出守时。",
            "江山婺女分，风月隐侯诗。",
            "别恨双溪急，留欢五马迟。",
            "回舟暎沙屿，未远剩相思。"
        ],
        "notes": "",
        "id": "793e42a80c1554896815420f5104fc4e"
    }
]