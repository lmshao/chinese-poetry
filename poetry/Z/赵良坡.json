[
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "过叔祖崇栲翁别业",
        "preface": "",
        "paragraphs": [
            "别业开东野，萧然足卧云。",
            "涛声晴射雨，庭影夏呈秋。",
            "返照霞初幕，遥峰翠欲流。",
            "以斯清乐境，不信有瀛洲。"
        ],
        "notes": "",
        "id": "a4dacc3366f4dede0278cb25e1571ddb"
    },
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "赠友之闽",
        "preface": "",
        "paragraphs": [
            "世人作离别，惟别酒一觞。",
            "今我与君别，稍稍鄙玕瑯。",
            "闽海古名地，幕职不可量。",
            "圣明广延揽，计日下褒章。",
            "愿将此言赠，用以代琼浆。"
        ],
        "notes": "",
        "id": "3aad40c47d0a07463d8d74293c8a522b"
    },
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "隐居",
        "preface": "",
        "paragraphs": [
            "习静深山里，幽栖趣偪真。",
            "青楼何足契，白雪故相亲。",
            "守道无妨困，藏书不圣贫。",
            "昔人嘉遯汉，我亦爱逃秦。"
        ],
        "notes": "",
        "id": "2a2601f8837193832b186f5e524b7521"
    },
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "雪水庵咏雪二十韵",
        "preface": "",
        "paragraphs": [
            "玄冥司号令，屏翳驱云车。",
            "巧舞穿幽隙，轻扬下曲漥。",
            "初疑蚕食叶，犹恐蠏行沙。",
            "铅汞三千界，璚瑶百万家。",
            "楼台银作砌，城阙玉为衙。",
            "压竹枝翻重，封梅色更佳。",
            "文光偏得月，点缀易为花。",
            "万瓦鱼鳞矗，千山鸟迹遐。",
            "凝簷珠错落，布地粉交加。",
            "恍若水晶溜，犹然宝鉴华。",
            "余晖翻鹤羽，皓彩扑乌纱。",
            "镂刻非因巧，陶镕未有瑕。",
            "冰奁缘沼合，缟带逐车斜。",
            "圜石银盘叠，尖峰玉笋芽。",
            "豪家争玩赏，洞府亦諠哗。",
            "锦帐传巵酒，竹炉沸鼎茶。",
            "丰年先有兆，清气浩无涯。",
            "飞絮那能拟，凭虚最可夸。",
            "不须东郭履，自是剡溪艖。",
            "恭喜瞻三白，停杯看六葩。"
        ],
        "notes": "",
        "id": "c6f2d9a9f75281018e0978c6865bc11c"
    },
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "咏杨司业观菊图",
        "preface": "",
        "paragraphs": [
            "寄傲南窗罢草玄，寥寥三径菊花前。",
            "春风自足繁桃李，为爱秋香到晚妍。"
        ],
        "notes": "",
        "id": "2c8d13f9981f03d2ac679dfb4a4f0783"
    },
    {
        "author": "赵良坡",
        "dynasty": "宋",
        "type": "诗",
        "rhythmic": "",
        "title": "避暑山亭",
        "preface": "",
        "paragraphs": [
            "茂林深处散清凉，石罅泉声引兴长。",
            "高挂角巾舒啸傲，炎飚那得到山庄。"
        ],
        "notes": "",
        "id": "bcee83102c9be867908eb2b65c1dedf3"
    }
]