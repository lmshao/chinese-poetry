[
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "春暖",
        "preface": "",
        "paragraphs": [
            "春晴多得两三日，便觉暄于轻暑天。",
            "行客停鞭争买扇，侍儿启笥请收绵。",
            "把杯早自嫌温酒，盥手相将喜冷泉。",
            "此去西湖已初夏，安排𫄨绤上游船。"
        ],
        "notes": "",
        "id": "af970ef220baf71e8387aa4fc3831698"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "久旱喜雨",
        "preface": "",
        "paragraphs": [
            "五月炎歊化作霖，分明滴滴是黄金。",
            "田禾预卜六分熟，河水新添一尺深。",
            "和气已能周禹甸，至诚端自感汤林。",
            "此时此泽人知否，大慰饥民望岁心。"
        ],
        "notes": "",
        "id": "f14d883409d3b76cf970707f5c7be1d3"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "玩秋月",
        "preface": "",
        "paragraphs": [
            "玉宇秋光无一尘，人人共喜桂花新。",
            "看来世态炎凉尽，惟有月明无贵贫。"
        ],
        "notes": "",
        "id": "80cc4b3a75554dc3a42c594ae4864d28"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "漏屋雨",
        "preface": "",
        "paragraphs": [
            "官屋无钱可得修，雨来难免震凌忧。",
            "墙基有罅相将踣，地杖无钉自在浮。",
            "仆折松枝通夹溜，儿编竹叶学行舟。",
            "衣衾漂湿浑闲事，且上书楼把画收。"
        ],
        "notes": "",
        "id": "824f0ae65ab272ddc53371624b53c066"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "连朝连夜雨，春尽转潇潇。",
            "巷陌泥沾足，田畴水侵腰。",
            "麦黄皆倒穗，桑冻不抽条。",
            "花事今休矣，祈晴且救苗。"
        ],
        "notes": "",
        "id": "5cbb9e14267bf70a7dbb340c92630d7a"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "今年寒较早，十月雪霏霏。",
            "冰渚鱼深逝，风林鸟倦飞。",
            "家人催买炭，客子虑无衣。",
            "便好骑馿过，羊羔酒正肥。"
        ],
        "notes": "",
        "id": "5305196442fc1f9afcc1e86704a994cd"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "贪看湘江景，蓬窗手自扪。",
            "沙陈鸟行迹，石带水流痕。",
            "大树多遮庙，疏林间有村。",
            "芦花自弥望，消得酒盈尊。"
        ],
        "notes": "",
        "id": "3464342bff559b58a69399c162fed372"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "群胥推案去，一客抱琴来。",
            "唤起高山趣，驱除俗吏埃。",
            "耳根从此净，指法看君开。",
            "剩欲传佳操，仙舟且莫回。"
        ],
        "notes": "",
        "id": "2b0433a69a0b23d9ee6c33308ab9883d"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "椰簟",
        "preface": "",
        "paragraphs": [
            "赠子椰心簟，波纹细欲流。",
            "来浮南海远，好伴浙西游。",
            "睡处知温凊，行时便卷收。",
            "不知风雨夜，能忆故人不。"
        ],
        "notes": "",
        "id": "a65a6876b5b73f356dcd26ef74eff424"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "砧",
        "preface": "",
        "paragraphs": [
            "谁家夜月响秋砧，一段清愁不自禁。",
            "况是客中欹枕听，声声捣碎故乡心。"
        ],
        "notes": "",
        "id": "c03ec54ba444c8f15aea1c89b3fb1e4c"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "隠逸",
        "preface": "",
        "paragraphs": [
            "懒散数椽下，于人无所求。",
            "静观棋得趣，闲坐石忘忧。",
            "对酒红生颊，孤吟白上头。",
            "高山有佳趣，便欲作清游。"
        ],
        "notes": "",
        "id": "8923868087535a7b1e36f341a878a305"
    },
    {
        "author": "赵崇森",
        "dynasty": "宋",
        "type": "诗",
        "rhythmic": "",
        "title": "题三女冈白莲花",
        "preface": "",
        "paragraphs": [
            "旧址来从晋，史更几废兴。",
            "一莲开陆地，三女卧冈陵。",
            "题咏夸先辈，流传得主僧。",
            "林深钟梵寂，长夜一明灯。"
        ],
        "notes": "",
        "id": "e9a91178ab28a7c7d290aab419abb4e6"
    }
]