[
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "复留侯从効问南汉刘岩改名䶮字音义",
        "preface": "",
        "paragraphs": [
            "伏羲初画卦，苍氏乃制字。",
            "点画有偏旁，阴阳贵协比。",
            "古者不嫌名，周公始称讳。",
            "始讳犹未酷，后习转多忌。",
            "或援他代易，或变文回避。",
            "滥觞久滋蔓，伤心日益炽。",
            "孙休命子名，吴国尊王意。",
            "𩅦𦯶𩅔{覀/升}僻，{壴臣}昷𥨆𡚕异。",
            "梁复踵已非，时亦迹旧事。",
            "𡽏杰自其一，蜀闯是其二。",
            "鄙哉化䁈名，陋矣𡏜䵎义。",
            "大唐有天下，武后拥神器。",
            "私制迄无取，古音实相类。",
            "●●●囝星，●●{厓厂=}●埊。",
            "●圀及曌●，作史难详备。",
            "唐祚值倾危，刘䶮怀僭伪。",
            "吁嗟毒蛟辈，睥睨飞龙位。",
            "䶮岩虽同音，形体殊乖致。",
            "废学愧未弘，来问辱不弃。",
            "奇字难雄博，摛文伏韩智。",
            "因诵鄙所闻，敢布诸下吏。"
        ],
        "notes": "",
        "id": "9f8ba2af150143fb44a31d06b04d4640"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "柳堤诗",
        "preface": "",
        "paragraphs": [
            "种稻三十顷，种柳百余[株]。",
            "稻可供𫗞粥，柳可爨庖厨。",
            "息耒柳阴下，读书稻田隅。",
            "以乐尧舜道，同是耕莘夫。"
        ],
        "notes": "",
        "id": "1dc618eb6cb92c0b80c07655a385e6ec"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "劝王氏入贡宠予以官作辞命篇",
        "preface": "",
        "paragraphs": [
            "争霸图王事总非，中原失统可伤悲。",
            "从来宾主如邮传，胜负干戈似局棋。",
            "周粟纵荣宁忍食，葛庐频顾谩劳思。",
            "江山有待早归去，好向鹪林择一枝。"
        ],
        "notes": "",
        "id": "ded61eb01c540801e611b37f0aa2f0f9"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "余迁泉山城留侯招游郡圃作此",
        "preface": "",
        "paragraphs": [
            "当年巧匠制茅亭，台馆翚飞匝郡城。",
            "万灶貔貅戈甲散，千家罗绮管弦鸣。",
            "柳腰舞罢香风度，花脸粧匀酒晕生。",
            "试问亭前花与柳，几番衰谢几番荣。"
        ],
        "notes": "",
        "id": "c763b54ee18c73bc6f555c69ccfccc0f"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "留侯受南唐节度使知郡事辟予为属以诗谢之",
        "preface": "",
        "paragraphs": [
            "晋江江畔趁春风，耕破云山几万重。",
            "两足一犂无外事，使君何啻五侯封。"
        ],
        "notes": "",
        "id": "8e877ca7454bc4d81cd5c65ccab5cfc5"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "遣子访刘乙",
        "preface": "",
        "paragraphs": [
            "扫石耕山旧子真，布衣草履自随身。",
            "石崖壁立题诗处，知是当年凤阁人。"
        ],
        "notes": "",
        "id": "39723edc156369620fb99e358edbb977"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "寄刘乙处士",
        "preface": "",
        "paragraphs": [
            "音问相忘二十秋，天者我辈到南州。",
            "无穷风月随宜乐，有分溪山取次收。",
            "好语传来如昨梦，离情欲剖带春愁。",
            "何时载酒从东下，细与刘君叙昔游。",
            "（见《永乐大典》卷一三四五○「二寘」「士」字「处士」条〖十四函一百三十七册〗。",
            "）（按：刘乙字子黄，泉州人。",
            "仕闽为鳯阁舍人，后弃祁隐安溪鳯髻山。",
            "《全唐诗》卷七百六十三收刘乙诗一首幷残句二，又卷八百八十六补遗二首。",
            "《全唐诗》詹敦仁诗有《遗子访刘乙》一首。",
            "刘乙生涯，于此约畧可窥。",
            "）。"
        ],
        "notes": "",
        "id": "15a851e558d63591660d7fd2002b9495"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "琲访刘君乙时已殁故将归王令留之不可以书来嘱作此篇示",
        "preface": "",
        "paragraphs": [
            "刘郎踪迹久荒凉，卜宅何妨处士乡。",
            "壮志莫随流俗变，老夫霜鬓已凝霜。",
            "（见《永乐大典》卷一三三四四「二寘」「示」字〖十四函一百三十七册〗引詹敦仁《清隐集》。",
            "案：琲为詹敦仁之子。",
            "）。"
        ],
        "notes": "",
        "id": "ded4eef4c33942d1cab086d8d473b663"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "入局吟",
        "preface": "",
        "paragraphs": [
            "明命初颁得美除，惭惶下拜敢宁居？",
            "儒生不作于时计，（于时，疑当作「干时」。",
            "）且读人间未见书。"
        ],
        "notes": "",
        "id": "f527c3d12605147e1757ad0a0a25a16f"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "又一首（用前韵）",
        "preface": "",
        "paragraphs": [
            "可恨名存实已除，兰台芸阁复谁居？",
            "豕鱼未识应多愧，尤恐在人成蠹书。",
            "（以上二诗见《永乐大典》卷一九七八二「一屋」。",
            "「局」字〖十八函一百七十八册〗。",
            "）。"
        ],
        "notes": "",
        "id": "6196e39100ea00bea1a9440cc7b4f06c"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "题九仙山",
        "preface": "",
        "paragraphs": [
            "太白歌中昔未闻，佛天高处却逢君。"
        ],
        "notes": "",
        "id": "b2002fa44ee3197aeda7581d16a8451b"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "题二石将军",
        "preface": "",
        "paragraphs": [
            "屹然相对两将军，化石经年久卧云。"
        ],
        "notes": "",
        "id": "00b4f4889c458db69b517910e57c3d98"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "题佛耳山",
        "preface": "",
        "paragraphs": [
            "我爱佛耳山，来偷一日闲。",
            "不见佛耳面，愧汗不开颜。",
            "有时见佛耳，与山重往还。",
            "（以上《嘉靖安溪县志》七）。"
        ],
        "notes": "",
        "id": "9ba9ccad45b4af62c6f9ad0ac99d1c98"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "介庵赠古墨梅酬以一篇",
        "preface": "",
        "paragraphs": [
            "开屏展素看梅花，淡蕊疎枝蓦蓦斜。",
            "墨散余香点酥萼，月留残影照窗纱。",
            "（《永乐大典》二八一二「梅」字韵）。"
        ],
        "notes": "",
        "id": "6d1a4ed8afde23557b6ee55085a74237"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "清隐堂",
        "preface": "",
        "paragraphs": [
            "一间茅屋宽容膝，半亩蔬园剩供厨。",
            "静把旧书重点勘，旋沽美酒养疎愚。",
            "（一本作「纵教穷鬼每揶揄」）。",
            "（同上七二三九「堂」字韵）。"
        ],
        "notes": "",
        "id": "a5b81d870c0f145ebf0a91757f85b467"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "题舫斋（原作詹时泽诗，敦仁字君泽，疑即一人）",
        "preface": "",
        "paragraphs": [
            "尖头屋子不嫌低，上有青山下有池。",
            "一阵东风拂松响，恰如蓬底雨来时。",
            "（同上二五四○「斋」字韵）。"
        ],
        "notes": "",
        "id": "26859edad5f6fdc7653935a6086f15b1"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "行至双溪口午炊主人开瓮求诗作",
        "preface": "",
        "paragraphs": [
            "地僻双溪合，村深邸舍稀。",
            "主人如旧识，稚子觅新诗。",
            "洗杓开春酝，淘粳作午炊。",
            "春风吹酒醒，琴剑又追随。"
        ],
        "notes": "",
        "id": "844922deb80964f531dd3222fda2a2b2"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "欧阳长官见迓约余买邻作此奉呈",
        "preface": "",
        "paragraphs": [
            "一识荆州面，令人意气舒。",
            "知心真我辈，遂性即吾庐。",
            "佛耳云堪扫，湖山水可渔。",
            "明朝整琴剑，踏雪醉骑驴。",
            "。"
        ],
        "notes": "",
        "id": "13e4dec5c6f74557394f29b9b8fcf22c"
    },
    {
        "author": "詹敦仁",
        "dynasty": "唐",
        "type": "诗",
        "rhythmic": "",
        "title": "父子联韵诗",
        "preface": "",
        "paragraphs": [
            "夜静月华明，（仁。",
            "）秋深露气清。",
            "（琲。",
            "）园林消溽暑，（仁。",
            "）山水送寒声。",
            "（琲。",
            "）菊富陶无酒，（仁。",
            "）莼肥翰可羹。",
            "（琲。",
            "）人生贵自适，（仁。",
            "）世利不须营。",
            "（琲。",
            "）漫舞衣饶冷，（仁。",
            "）狂歌酒易倾。",
            "（琲。",
            "）欢酬儿与父，（仁。",
            "）今古梦还醒。",
            "（琲。",
            "）笑眼看毛凤，（仁。",
            "）长怀念鹡鸰。",
            "（琲。",
            "）干戈时已定，（仁。",
            "）款款话平生。",
            "（琲。",
            "）（均见《闽诗录乙集》卷四。",
            "）。"
        ],
        "notes": "",
        "id": "7a5ec9d24ccb930a8f4843936a346ab7"
    }
]