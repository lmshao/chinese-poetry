[
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "学易斋",
        "preface": "",
        "paragraphs": [
            "天目鉴孤明，地籁奠众响。",
            "虑淡世欲轻，性复道心长。",
            "敛襟步前庭，手执周易往。",
            "得知三画初，真契贯穹壤。",
            "图书诣其微，精实超惚恍。",
            "启蒙析其义，端倪见俯仰。",
            "九京如可作，舍此吾安放。"
        ],
        "notes": "",
        "id": "ccad16c7c98449bf2f080861d221305e"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "题杨总卿鹿冈庵",
        "preface": "",
        "paragraphs": [
            "客行鹿冈暮，四顾秋满目。",
            "涧碧烟草滋，林黄霜橘熟。",
            "归鸟各东西，啼螀相断续。",
            "愁心浩难留，故山正幽独。"
        ],
        "notes": "",
        "id": "cf59882d3593510833424b27d555f87e"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "秋日怀松溪赵宰经父",
        "preface": "",
        "paragraphs": [
            "晴窗静繙书，凝尘掩行迹。",
            "花影昼帘闲，苔痕秋径寂。",
            "凭高招远风，缘流弄寒碧。",
            "缄情寄天涯，杳杳江闽隔。"
        ],
        "notes": "",
        "id": "b37ea88df3518152b01b5593ebdea09d"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "湖上游瞩寄家兄",
        "preface": "",
        "paragraphs": [
            "花雾压晴埃，柳风荡暄浊。",
            "钱塘佳丽地，春华大堤曲。",
            "幽禽粲林白，野水明湖绿。",
            "清赏远难期，怀哉美如玉。"
        ],
        "notes": "",
        "id": "aa646bca0d01b5f2113c3a50380db760"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "豫章寄家兄",
        "preface": "",
        "paragraphs": [
            "雨时山色深，雨余山意醒。",
            "千山万山闲，秋风雁声冷。",
            "澄江浄秋思，明霞炯秋影。",
            "遥想大云心，华觞谁与领。"
        ],
        "notes": "",
        "id": "6667547a4cfb9c39a99f2df1990f8ab9"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "春日忆平阳郡博士大云心兄",
        "preface": "",
        "paragraphs": [
            "东风归林园，云日叆春事。",
            "静观化道伸，良感幽贞利。",
            "烟芳生暮愁，晴思起新思。",
            "有酒谁见同，恻恻夜亡寐。"
        ],
        "notes": "",
        "id": "6ffc891f902ae49eb0b3f1d268cebf9a"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "春日效韦体",
        "preface": "",
        "paragraphs": [
            "新绿滟晴池，涓涓泉脉动。",
            "东风度花梢，春音入禽哢。",
            "而我理群书，朋俦罕迎送。",
            "翛然惬心期，此乐谁能共。"
        ],
        "notes": "",
        "id": "39d48149c0d6987bc93a142349fa7451"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "豫章宋都官声父楼上",
        "preface": "",
        "paragraphs": [
            "结架鬰岧峣，登眺齐近远。",
            "江湖万顷秋，风烟四山晚。",
            "心赏地曾妍，目行天不尽。",
            "振衣聊消摇，闲看云舒卷。"
        ],
        "notes": "",
        "id": "1b06be9281a735b5833f2bbee9d1fa10"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "咏二疏",
        "preface": "",
        "paragraphs": [
            "人生白驹过，世态苍狗变。",
            "纷纷慕跖𫏋，寥寥志务卞。",
            "赫赫王侯居，翕翕富贵恋。",
            "翠盖拥游云，朱鞍曜惊电。",
            "金张财力豪，许史名声衒。",
            "滔滔利欲波，卓卓见所见。",
            "长揖万乘君，玄发谢朝弁。",
            "行人相叹咨，群公遥祖饯。",
            "高风振朝野，流光照史传。",
            "嗟嗟绅緌士，来者宜知劝。"
        ],
        "notes": "",
        "id": "9b4d8150b643b2d205d2ecfaa0b32bc7"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "絜矩书院示学子",
        "preface": "",
        "paragraphs": [
            "四时配四德，元亨利与贞。",
            "天德元最重，方春木主生。",
            "夏火物畅茂，是为德之亨。",
            "金利秋向实，水贞冬日成。",
            "既贞又为元，循环未尝停。",
            "天高而地下，阴降复阳升。",
            "气理本同运，天人特异名。",
            "性情即理气，其义明且精。",
            "元亨利贞理，因时有足征。",
            "生长敛藏气，依理常偕行。",
            "仁礼义知性，一初同圣氓。",
            "恻隠至羞恶，辞让是非情。",
            "天人二而一，如射中鹄正。",
            "奈何天无心，人欲易缠萦。",
            "无心自无妄，通复皆一诚。",
            "吁嗟其有欲，天理随榛荆。",
            "残忍仁斧斤，贪冒义蝗螟。",
            "礼失之绵蕞，知止于絜缾。",
            "天人一而二，如水分渭泾。",
            "大哉古圣人，一念天是承。",
            "仰观俯以察，天降地上腾。",
            "夭桃华灼灼，好鸟鸣嘤嘤。",
            "木德自此盛，我心惟和平。",
            "恢炱行炽景，是月阴阳争。",
            "天明一畅达，朱光布八纮。",
            "动极必生静，慎哉柔道乘。",
            "金行兆新凉，宇宙日清泠。",
            "万宝就凝实，群葩委芳菁。",
            "三阴行肃物，戒哉色与声。",
            "冬至甲子夜，一叶开尧蓂。",
            "凝阴虽已剥，初阳才有萌。",
            "观天于闭塞，掩身身欲宁。",
            "诸君子其来，我诗尔其聆。",
            "子能悟此理，见义自珑玲。",
            "子或昧此理，见义等聋盲。",
            "善根有由蘗，端绪微微呈。",
            "触物动恻怛，致爱先雏婴。",
            "在天元之时，春意方勃兴。",
            "声身贯律度，动作锵璜珩。",
            "三千三百仪，曒曒朝阳升。",
            "在天亨之时，夏气方敷荣。",
            "利物合于义，秋揫味金腥。",
            "贞固守以知，冬藏令玄冥。",
            "一心一太极，彼此无损增。",
            "至哉子朱子，讲道于考亭。",
            "若明通公溥，万古破说铃。",
            "仁元明可配，礼亨通可称。",
            "义利公所在，知贞溥所能。",
            "若东南西北，随方有依凭。",
            "春元东甲乙，夏亨南丙丁。",
            "北贞壬及癸，西利辛及庚。",
            "若震离兑坎，随用无变更。",
            "火则离玄黄，木则震主青。",
            "秋则兑金说，冬则坎水盈。",
            "四者诚昭昭，请细与君评。",
            "真精妙凝合，我得气之英。",
            "所学背斯理，南辕驰幽并。",
            "当其泉达时，浩浩江河倾。",
            "当其火然时，炎炎已煌荧。",
            "萌蘗得所养，拱把可霄峥。",
            "富贵真浮云，无为羡金籯。",
            "荣华忽飘风，无为宠辱惊。",
            "鸩妖用之媒，钱神事之兄。",
            "四者苟能充，于利必无营。",
            "厚酒促亡家，冶容擅倾城。",
            "四者苟能充，于欲必先惩。",
            "晓起敞吾门，参前倚舆衡。",
            "晦息安其身，主敬常惺惺。",
            "勿谓暗室暗，冏如对日星。",
            "勿谓闲居闲，凛如警雷霆。",
            "仁暴判舜桀，义利别轲牼。",
            "存心不以敬，焦火寒凝冰。",
            "事惟非与是，一闲谷为陵。",
            "慎勿思鸿鹄，常期肖螟蛉。",
            "复坐吾语汝，而学发新硎。",
            "造道有标的，求己见准绳。",
            "竭力事父母，夔夔谨鸡鸣。",
            "同气曰兄弟，急难念脊鸰。",
            "妇道顺为正，子职孝蒸蒸。",
            "友义切以偲，诗歌木丁丁。",
            "何莫非此德，拳拳服诸膺。",
            "何愧百年身，何慊万物灵。",
            "四者诚存存，心乎镂为铭。",
            "然而仁与义，又对立门庭。",
            "知者义所藏，礼者仁所形。",
            "犹之四时运，阴阳为之经。",
            "春夏阳日长，秋冬阴日凝。",
            "又若仁义中，仁尤莫与京。",
            "元犹五常仁，吾因伊川程。",
            "益信春犹仁，通贯如建瓴。",
            "惟仁为器重，惟知亦不轻。",
            "守之不以知，惟仁莫能胜。",
            "须知守之固，尤在见之明。",
            "若夫信犹土，是犹纲之宏。",
            "圣门戒去信，重于食与兵。",
            "四端斯无违，一心斯有恒。",
            "天行以不息，异乎有欲枨。",
            "日进以无疆，同乎一贯曾。",
            "此为义理源，源洁流乃清。",
            "精体兮实践，见汝颜之瞠。"
        ],
        "notes": "",
        "id": "c6eaae47cbc8959bb65b60cd4c77017f"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "别杨尊",
        "preface": "",
        "paragraphs": [
            "远游同是客，执别两情牵。",
            "天地愁眉破，山林归梦圆。",
            "西行迷蜀道，北望黯淮边。",
            "马上封侯事，相期在少年。"
        ],
        "notes": "",
        "id": "fd6cc106e0dbffce92788770cd1a06dc"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "重阳后送谨常兄之符离",
        "preface": "",
        "paragraphs": [
            "岭外分携处，离觞话远途。",
            "黄花看不足，寒雁去何孤。",
            "农圃非吾业，衣冠本世儒。",
            "应当重行止，无使世氛污。"
        ],
        "notes": "",
        "id": "40b7ef8245fc72a5e000e1eec8306948"
    },
    {
        "author": "章粲",
        "dynasty": "宋",
        "type": "诗",
        "rhythmic": "",
        "title": "敬赋大人竹林真隠之图",
        "preface": "",
        "paragraphs": [
            "野草闲花竞赏音，萧然坐阅岁年深。",
            "当贞固日知高节，只静虚中见本心。",
            "何处乾坤无凤集，他时风雨有龙吟。",
            "向来七子皆充隠，不止山王累晋林。"
        ],
        "notes": "",
        "id": "76b7e02fd5806915506a88c854dace4f"
    }
]