[
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "深院无人春日长，游蜂来往燕飞忙。",
            "海棠娇甚成羞涩，凭仗东风催晓粧。"
        ],
        "notes": "",
        "id": "4f0ff05a086b20b255d450688f1852f9"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "涌金门外凉生早，无数荷花鬬娇好。",
            "自怜贫病不出门，无奈心情被花恼。",
            "夜来一雨愁思浓，晚看玉露垂庭草。",
            "便须扶杖买兰舟，莫待红粧被霜老。"
        ],
        "notes": "",
        "id": "e9ded34a91b4565e9e93f012404cd42e"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荼䕷  其一",
        "preface": "",
        "paragraphs": [
            "雨后溪流半没沙，粉墙卖酒是谁家。",
            "客中不觉春深浅，开了荼䕷一架花。"
        ],
        "notes": "",
        "id": "b3d2f2dcdbd13616c7c3b1dab96f2c6f"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "荼䕷  其二",
        "preface": "",
        "paragraphs": [
            "一春多雨少晴光，眼底青春去意忙。",
            "已恨点衣红作阵，才怜满架雪生香。"
        ],
        "notes": "",
        "id": "f6c25cf1df97f7df42acf406b994dc63"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "一奁碧玉烟开晓，十里红云风作秋。"
        ],
        "notes": "",
        "id": "013a001560c99b5034022d4fd711e329"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "想得东篱黄已徧，到家及取未凋零。"
        ],
        "notes": "",
        "id": "17e486c6b432005665d598e6337f4ece"
    },
    {
        "author": "湛道山",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "含雨数峰分水墨，著霜千树半丹青。"
        ],
        "notes": "",
        "id": "fca5e5784777ad7ed16a5746e349b5ea"
    }
]