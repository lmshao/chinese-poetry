[
    {
        "author": "张南容",
        "dynasty": "唐",
        "type": "诗",
        "rhythmic": "",
        "title": "静女歌",
        "preface": "",
        "paragraphs": [
            "静女乐于静，动合古人则。",
            "妙年工诗书，弱岁勤组织。",
            "端居愁若痴，谁复理容色。",
            "十五坐幽闺，四邻不相识。",
            "夭夭邻家子，百花装首餙。",
            "日月淇上游，笑人不逾阈。",
            "河水自浊济自清，仙台蛾眉秦镜明。",
            "为照齐王门下丑，何如汉帝掌中轻。"
        ],
        "notes": "",
        "id": "095f94f3f6e554972a40655fff60c95c"
    }
]