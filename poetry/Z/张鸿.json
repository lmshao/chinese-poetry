[
    {
        "author": "张鸿",
        "dynasty": "唐",
        "type": "诗",
        "rhythmic": "",
        "title": "赠乔尊师",
        "preface": "",
        "paragraphs": [
            "长忌时人识，有家云涧深。",
            "性惟耽嗜酒，贫不破除琴。",
            "静鼓三通齿，频汤一味参。",
            "知师最知我，相引坐柽阴。"
        ],
        "notes": "",
        "id": "d53dcebc05cd05b7c36c1929471ee1ae"
    },
    {
        "author": "张鸿",
        "dynasty": "唐",
        "type": "诗",
        "rhythmic": "",
        "title": "贞女石（相传秦时有数女游，卒遇风雨，一女化为石。）",
        "preface": "",
        "paragraphs": [
            "当时非望夫，亦不采蘼芜，自化为贞质，因兹入画图。",
            "风恬潭镜朗，云散石房孤。",
            "寄语郴江妇，初心相似无。",
            "（见清黄子高辑《粤诗搜逸》卷一，注出《连州志》）。"
        ],
        "notes": "",
        "id": "c13b066255e8b95e15cc9cee02a174e0"
    }
]