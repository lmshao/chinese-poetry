[
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "和尹懋登南楼",
        "preface": "",
        "paragraphs": [
            "客来已两春，更瞻韶光早。",
            "花鸟既环合，江山复骈抱。",
            "楼形写北潭，堞势凌青岛。",
            "白云谢归鴈，驰怀洛阳道。"
        ],
        "notes": "",
        "id": "1dd17920ee6909194658efb565cbef53"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "江上逢春",
        "preface": "",
        "paragraphs": [
            "离忧耿未和，春虑忽蹉跎。",
            "择木猿知去，寻泥燕独过。",
            "惊花飜霁日，垂柳拂烟波。",
            "激意屡怡赏，无如乡念何。"
        ],
        "notes": "",
        "id": "3c6249993661663d1003f34315809cd1"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "九日巴丘登高",
        "preface": "",
        "paragraphs": [
            "客心惊暮序，宾鴈下沧洲。",
            "共赏重阳节，言寻戏马游。",
            "湖风扶戍柳，江雨暗山楼。",
            "且酌东篱酒，聊祛南国忧。"
        ],
        "notes": "",
        "id": "2b3c54925b95e96a3bd77b6f9e59ffc6"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖二首 一",
        "preface": "",
        "paragraphs": [
            "远水沈西日，寒沙聚夜鸥。",
            "平湖乘月满，飞棹接星流。",
            "黄叶鸣凄吹，苍葭扫暗洲。",
            "愿移沧浦赏，归待颍川游。"
        ],
        "notes": "",
        "id": "1f9269366f8021298db57cdfed808bd2"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖二首 二",
        "preface": "",
        "paragraphs": [
            "湾潭幽意深，杳霭涌寒岑。",
            "石痕秋水落，岚气夕阳沈。",
            "澄彻天为底，渊玄月作心。",
            "青溪非大隐，归弄白云浔。"
        ],
        "notes": "",
        "id": "a33584ee88108d3d2727e0e01d6696c7"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "岳阳晚景",
        "preface": "",
        "paragraphs": [
            "晚景寒鵶集，秋风旅鴈归。",
            "水光浮日出，霞彩暎江飞。",
            "洲白芦花吐，园红柿叶稀。",
            "长沙卑湿地，九月未成衣。"
        ],
        "notes": "",
        "id": "4af1082f1d9d108c8e9431fbea57e8fb"
    },
    {
        "author": "张均",
        "dynasty": "唐",
        "type": "诗",
        "rhythmic": "",
        "title": "流合浦岭外作",
        "preface": "",
        "paragraphs": [
            "瘴江西去火为山，炎徼南穷鬼作关。",
            "从此更投人境外，生涯应在有无间。"
        ],
        "notes": "",
        "id": "d00707a57ecbea33ee743acf1153bfca"
    }
]