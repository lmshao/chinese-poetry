[
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "溪口云",
        "preface": "",
        "paragraphs": [
            "溶溶溪口云，才向溪中吐。",
            "不复归溪中，还作溪中雨。"
        ],
        "notes": "",
        "id": "bc7cc48c4ab500dd0aede319065e19bc"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "池上竹",
        "preface": "",
        "paragraphs": [
            "此君临此池，枝低水相近。",
            "碧色绿波中，日日流不尽。"
        ],
        "notes": "",
        "id": "14394cb4d736a8861eaabcc7ebdc4d64"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "沙上鹭",
        "preface": "",
        "paragraphs": [
            "沙头一水禽，鼓翼扬清音。",
            "只待高风便，非无云汉心。"
        ],
        "notes": "",
        "id": "46f65924ac88acf9b73d1c3d0e34131b"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "双槿树",
        "preface": "",
        "paragraphs": [
            "绿影竞扶疎，红姿相照灼。",
            "不学桃李花，乱向春风落。"
        ],
        "notes": "",
        "id": "e87c63ccb0b71359b912cd605851f195"
    }
]