[
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "溪口云",
        "preface": "",
        "paragraphs": [
            "溶溶溪口云，才向溪中吐。",
            "不复归溪中，还作溪中雨。"
        ],
        "notes": "",
        "id": "87a9986d4db84e842a216f8ddc8f5e15"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "池上竹",
        "preface": "",
        "paragraphs": [
            "此君临此池，枝低水相近。",
            "碧色绿波中，日日流不尽。"
        ],
        "notes": "",
        "id": "48a1da4c7dd8306141a535e7ae80388c"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "沙上鹭",
        "preface": "",
        "paragraphs": [
            "沙头一水禽，鼓翼扬清音。",
            "只待高风便，非无云汉心。"
        ],
        "notes": "",
        "id": "3c2f6be44b43f38f0a377f1add065f1b"
    },
    {
        "author": "张文姬",
        "dynasty": "唐",
        "type": "诗",
        "rhythmic": "",
        "title": "双槿树",
        "preface": "",
        "paragraphs": [
            "绿影竞扶疎，红姿相照灼。",
            "不学桃李花，乱向春风落。"
        ],
        "notes": "",
        "id": "62737f2bf6392edfa41fd55ebffd87c8"
    }
]