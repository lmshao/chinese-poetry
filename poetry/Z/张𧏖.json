[
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "登单于台",
        "preface": "",
        "paragraphs": [
            "边兵春尽回，独上单于台。",
            "白日地中出，黄河天外来。",
            "沙翻痕似浪，风急响疑雷。",
            "欲向阴关度，阴关晓不开。"
        ],
        "notes": "",
        "id": "0459b36ce31a5221efdf2ea86f9542de"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "恋道欲何如，东西远索居。",
            "长疑即见面，翻致久无书。",
            "甸麦深藏雉，淮苔浅露鱼。",
            "相思不我会，明月几盈虚。"
        ],
        "notes": "",
        "id": "3441bf8241c371e000e090b7ff27c287"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "和崔监丞春游郑仆射东园",
        "preface": "",
        "paragraphs": [
            "春兴随花尽，东园自养闲。",
            "不离三亩地，似入万重山。",
            "白鸟穿萝去，清泉抵石远。",
            "岂同秦代客，无位隐商山。"
        ],
        "notes": "",
        "id": "963fb8e0afb6f51cf3dee7c99cf7000a"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "过萧关",
        "preface": "",
        "paragraphs": [
            "出得萧关北，儒衣不称身。",
            "陇狐来试客，沙鹘下欺人。",
            "晓戍残烽火，晴原起猎尘。",
            "边戎莫相忌，非是霍家亲。"
        ],
        "notes": "",
        "id": "a37d44b5501a15e58d600f6c26902773"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "盆池",
        "preface": "",
        "paragraphs": [
            "圆内陶化功，外绝众流通。",
            "选处离松影，穿时减药丛。",
            "别疑天在地，长对月当空。",
            "每使登门客，烟波入梦中。"
        ],
        "notes": "",
        "id": "55bb08731091e443665e1d74b803db0a"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "野泉",
        "preface": "",
        "paragraphs": [
            "远出白云中，长年听不同。",
            "清声萦乱石，寒色入长空。",
            "挂壁聊成雨，穿林别起风。",
            "温泉非尔数，源发在深空。"
        ],
        "notes": "",
        "id": "c168f36f3104480b602bb2ab85a63ed5"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送成州牧",
        "preface": "",
        "paragraphs": [
            "清时为塞郡，自古有儒流。",
            "素望知难惬，新恩且用酬。",
            "犬牙连蜀国，兵额贯秦州。",
            "秪作三年别，谁能听邑留。"
        ],
        "notes": "",
        "id": "bd35766292c32171e5908082ff060d2c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "蓟北书事",
        "preface": "",
        "paragraphs": [
            "度碛如经海，茫然但见空。",
            "戍楼承落日，沙塞碍惊蓬。",
            "暑过燕僧出，时平虏客通。",
            "逢人皆上将，谁有定边功。"
        ],
        "notes": "",
        "id": "68ef83171919df0877c379b2489d53ae"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送徐州薛尚书",
        "preface": "",
        "paragraphs": [
            "上将出儒中，论诗拟立功。",
            "州从禹后别，军自汉来雄。",
            "远驿销寒日，严城肃暮空。",
            "龙颜有遗庙，犹得奠英风。"
        ],
        "notes": "",
        "id": "3bc605809ed5926260c88e36e154087b"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "贻曹郎中",
        "preface": "",
        "paragraphs": [
            "所作高前古，封章自曲台。",
            "细看明主意，终用出人才。",
            "省印寻僧锁，书楼领鹤开。",
            "南山有旧友，时向白云来。"
        ],
        "notes": "",
        "id": "d361af06fc36d3b9db350f72366eb426"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送缙云尉",
        "preface": "",
        "paragraphs": [
            "释褐从仙尉，之官兴若何。",
            "去程唯水石，公署在云萝。",
            "野饭楼中迥，晴峰案上多。",
            "三年罢趋府，应更战高科。"
        ],
        "notes": "",
        "id": "bbbce03c849f286b51516e1c789b0ebb"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送董卿赴台州",
        "preface": "",
        "paragraphs": [
            "九陌除书出，寻僧问海城。",
            "家从中路挈，吏隔数州迎。",
            "夜蚌侵灯影，春禽杂橹声。",
            "开图见异迹，思上石桥行。"
        ],
        "notes": "",
        "id": "e2a990ece3e8bbe2a23bc8f37d0424b7"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送友人赴泾州幕",
        "preface": "",
        "paragraphs": [
            "杏园沈饮散，荣别就佳招。",
            "日月相期尽，山川独去遥。",
            "府楼明蜀雪，关碛转胡雕。",
            "纵有烟尘动，应随上策销。"
        ],
        "notes": "",
        "id": "3ef897e6ffa86a90ea526ab799a51390"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "逢漳州崔使君北归",
        "preface": "",
        "paragraphs": [
            "在郡多殊称，无人不望回。",
            "离城携客去，度岭担猿来。",
            "障写经冬蘂，瓶缄落暑梅。",
            "长安有归宅，归见锁青苔。"
        ],
        "notes": "",
        "id": "948e4de5e7e023634dde5fcabb42efdc"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "云朔逢山友",
        "preface": "",
        "paragraphs": [
            "会面却生疑，居然似梦归。",
            "塞深行客少，家远识人稀。",
            "战马分旗牧，惊禽曳箭飞。",
            "将军虽异礼，难便脱麻衣。"
        ],
        "notes": "",
        "id": "093cad2738cfd611d655d0d01db49e23"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "别后寄友生",
        "preface": "",
        "paragraphs": [
            "上马如飞鸟，飘然隔去尘。",
            "共看今夜月，独作异乡人。",
            "就养江南熟，移居井赋新。",
            "襄阳曾卜隐，应与孟家邻。"
        ],
        "notes": "",
        "id": "7f4b3f03f4f266d6830bf484ab76893b"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边游别友人",
        "preface": "",
        "paragraphs": [
            "欲别不止泪，当杯难强歌。",
            "家贫随日长，身病涉寒多。",
            "雨雪迷燕路，田园隔楚波。",
            "良时未自致，归去欲如何。"
        ],
        "notes": "",
        "id": "5b5cb705531b31c55d34b84ddc2c07b0"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边庭送别",
        "preface": "",
        "paragraphs": [
            "一生虽达理，远别亦相悲。",
            "白发无修处，青松有老时。",
            "暮烟传戍起，寒日隔沙垂。",
            "若是长安去，何难定后期。"
        ],
        "notes": "",
        "id": "a136fde2ed0ebed8e6b1c0b22fb9669c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "将之京师留别亲友",
        "preface": "",
        "paragraphs": [
            "达命何劳问，西游且自期。",
            "至公如有日，知我岂无时。",
            "野迥蝉相答，堤长柳对垂。",
            "酣歌一举袂，明发不堪思。"
        ],
        "notes": "",
        "id": "6dd309dc41d888fa14c0f0440c536564"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠别山友",
        "preface": "",
        "paragraphs": [
            "从容无限意，不独为离群。",
            "年长惊黄叶，时清厌白云。",
            "旧山回马见，寒瀑别家闻。",
            "相与存吾道，穷通各自分。"
        ],
        "notes": "",
        "id": "10f52878d1c34cfb0954e4984f0047d2"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "途次绩溪先寄陈明府",
        "preface": "",
        "paragraphs": [
            "入境风烟好，幽人不易传。",
            "新居多是客，旧隐半成仙。",
            "山断云冲骑，溪长柳拂船。",
            "何当许过县，闻有箧中篇。"
        ],
        "notes": "",
        "id": "8e2dd12d953a4ac52201f26aa51fd22b"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送友人归武陵",
        "preface": "",
        "paragraphs": [
            "闻近桃源住，无村不是花。",
            "戍旗招海客，庙鼓集江鸦。",
            "别岛垂橙实，闲田长荻[芽]。",
            "游秦未得意，看即更离家。"
        ],
        "notes": "",
        "id": "858c8a1fb0d74274b3c06d78002df7cc"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "乱中寄友人",
        "preface": "",
        "paragraphs": [
            "别来难觅信，何处避艰危。",
            "鬓黑无多日，尘清是几时。",
            "人情将厌武，王泽即兴诗。",
            "若便怀深隐，还应圣主知。"
        ],
        "notes": "",
        "id": "5981209a919ac61ec7a74b062cabb430"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "哭建州李员外",
        "preface": "",
        "paragraphs": [
            "诗名不易出，名出又何为。",
            "捷到重科早，官终一郡卑。",
            "素风无后嗣，遗迹有生祠。",
            "自罢羊公市，溪猿哭旧时。"
        ],
        "notes": "",
        "id": "6f64bb45eb7abed63f91ea5fa4fcbcd1"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "吊孟浩然",
        "preface": "",
        "paragraphs": [
            "每每樵家说，孤坟亦夜吟。",
            "若重生此世，应更苦前心。",
            "名与襄阳远，诗同汉水深。",
            "亲栽鹿门树，犹盖石床阴。"
        ],
        "notes": "",
        "id": "fe68c024575b1ec4b7df56d90f9d9cbb"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送友人及第归",
        "preface": "",
        "paragraphs": [
            "家林沧海东，未晓日先红。",
            "作贡诸蕃别，登科几国同。",
            "远声鱼呷浪，层气蜃迎风。",
            "乡俗稀攀桂，争来问月宫。"
        ],
        "notes": "",
        "id": "2d358e4689d7ab49d9683b549e4a5a0e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "次韵和友人冬月书斋",
        "preface": "",
        "paragraphs": [
            "四季多花木，穷冬亦不凋。",
            "薄冰行处断，残火睡来消。",
            "象版签书帙，蛮藤络酒[瓢]。",
            "公卿有知己，时得一相招。"
        ],
        "notes": "",
        "id": "889bbb7cd8d8c4d2a53ee5fc0c5cf4e8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "过山家",
        "preface": "",
        "paragraphs": [
            "避暑得探幽，忘言遂久留。",
            "云深窗失曙，松合径先秋。",
            "响谷传人语，鸣泉洗客愁。",
            "家山不在此，至此可归休。"
        ],
        "notes": "",
        "id": "fe18caa57e59ce546a1ba2c684d70013"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "宿山驿",
        "preface": "",
        "paragraphs": [
            "驿在千峰里，寒宵独此身。",
            "古坟时见火，荒壁悄无隣。",
            "月白翻惊鸟，云闲欲就人。",
            "秪应明日鬓，更与老相亲。"
        ],
        "notes": "",
        "id": "00f02466a7bbca822d279e6557cb1d6f"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "宿开照寺光泽上人院",
        "preface": "",
        "paragraphs": [
            "静室谭玄旨，清宵独细听。",
            "真身非有像，至理本无经。",
            "钟定遥闻水，楼高别见星。",
            "不教人触秽，偏说此山灵。"
        ],
        "notes": "",
        "id": "1b3ca5b311aa26d10cdd36a69dd1a74e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "宿山寺",
        "preface": "",
        "paragraphs": [
            "中峰半夜起，忽觉有青冥。",
            "此界自生雨，上方犹有星。",
            "楼高钟尚远，殿古像多灵。",
            "好是潺湲水，房房伴诵经。"
        ],
        "notes": "",
        "id": "144c60bb43c8dfc57bac32d80c993ab9"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "题紫阁院",
        "preface": "",
        "paragraphs": [
            "上方人海外，苔径上千层。",
            "洞壑有灵药，房廊无老僧。",
            "古岩雕素像，乔木挂寒灯。",
            "每到思修隐，将回苦不能。"
        ],
        "notes": "",
        "id": "3d9e07d5cf194dcf658608666a6b00e6"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "秋天木叶干，犹有白花残。",
            "举世稀栽得，豪家却画看。",
            "片苔相应绿，诸卉独宜寒。",
            "几度携佳客，登高欲折难。"
        ],
        "notes": "",
        "id": "f5420530e63def8649f4145b3ecff3ab"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "丛苇",
        "preface": "",
        "paragraphs": [
            "丛丛寒水边，曾折打鱼船。",
            "忽与亭台近，翻嫌岛屿偏。",
            "花明无月夜，声急正秋天。",
            "遥忆巴陵渡，残阳一望烟。"
        ],
        "notes": "",
        "id": "1f27fbf49c5158e1bdbb216028fe7c5d"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "郑毂补阙山松",
        "preface": "",
        "paragraphs": [
            "心将积雪欺，根与白云离。",
            "远寄僧犹忆，高看鹤未知。",
            "影交新长叶，皴匝旧生枝。",
            "多少同时种，深山不得移。"
        ],
        "notes": "",
        "id": "ecccdd46fc32c460f2853166000c217b"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "新竹",
        "preface": "",
        "paragraphs": [
            "新鞭暗入庭，初长两三茎。",
            "不是他山少，无如此地生。",
            "垂梢丛上出，柔叶箨间成。",
            "何用高唐峡，风枝埽月明。"
        ],
        "notes": "",
        "id": "f5a8d971eb9ca3d489cc041055d2dd2f"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "和友人送赵能卿东归",
        "preface": "",
        "paragraphs": [
            "一第时难得，归期日已过。",
            "相看玄鬓少，共忆白云多。",
            "楚阔天垂草，吴空月上波。",
            "无人不有遇，之子独狂歌。"
        ],
        "notes": "",
        "id": "6547e535facfbc7c2b4494c22bb29d8c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送人归南中",
        "preface": "",
        "paragraphs": [
            "有家谁不别，经乱独难寻。",
            "远路波涛恶，穷荒雨雾深。",
            "烧惊山象出，雷触海鼇沉。",
            "为问南迁客，何人在瘴林。"
        ],
        "notes": "",
        "id": "dad3ba285fd573d6bf120d1cce5ae10e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "边事多更变，天心亦为忧。",
            "胡兵来作寇，汉将也封侯。",
            "夜烧冲星赤，寒尘翳日愁。",
            "无门展微畧，空上望西楼。"
        ],
        "notes": "",
        "id": "8cb4a2b199f7e4c0bd0cff52284673d8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边将二首 一",
        "preface": "",
        "paragraphs": [
            "历战燕然北，功高劒有威。",
            "闻名外国惧，轻命故人稀。",
            "角怨星芒动，尘愁日色微。",
            "从为汉都护，未得脱征衣。"
        ],
        "notes": "",
        "id": "32700a6572d09d832fd5582593ae4cd4"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边将二首 二",
        "preface": "",
        "paragraphs": [
            "按劒立城楼，西看极海头。",
            "承家为上将，开地得边州。",
            "碛迥兵难伏，天寒马易收。",
            "胡风一度猎，吹裂锦貂裘。"
        ],
        "notes": "",
        "id": "446456df10ac570c4637288930148b9e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "朔方书事",
        "preface": "",
        "paragraphs": [
            "秋尽角声苦，逢人唯荷戈。",
            "城池向陇少，岐路出关多。",
            "雁远行垂地，烽高影入河。",
            "仍闻黑山寇，又觅汉家和。"
        ],
        "notes": "",
        "id": "0799dae10a3c4aa1b34f2e41a3395e37"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "经荒驿",
        "preface": "",
        "paragraphs": [
            "古驿成幽境，云萝隔四隣。",
            "夜灯移宿鸟，秋雨禁行人。",
            "废巷荆丛合，荒庭虎迹新。",
            "昔年经此地，终日是红尘。"
        ],
        "notes": "",
        "id": "17cebf4cc24dc0874a153b3935f6fc49"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠栖白大师",
        "preface": "",
        "paragraphs": [
            "剃发得时名，僧应别应星。",
            "偶题皆有诏，闲论便成经。",
            "埽叶寒烧鼎，融冰晓注瓶。",
            "长因内斋出，多客叩禅扃。"
        ],
        "notes": "",
        "id": "a29c10822a48cb2e2c6de0b7280af839"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠闻一上人",
        "preface": "",
        "paragraphs": [
            "见面虽年少，闻名似白头。",
            "玄谈穷释旨，清思掩诗流。",
            "果落痕生砌，松高影上楼。",
            "坛场在三殿，应召入焚修。"
        ],
        "notes": "",
        "id": "4e2ac1abdef3135a997c317ddb7c9f79"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠可伦上人",
        "preface": "",
        "paragraphs": [
            "师教本于空，流来不自东。",
            "修从多劫后，行出众人中。",
            "衲冷湖山雨，幡轻海甸风。",
            "游吴累夏讲，还与虎溪同。"
        ],
        "notes": "",
        "id": "da6eaae601634092baff1f97ad2ddf51"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "寄法干寺令𬤇太师",
        "preface": "",
        "paragraphs": [
            "师居中禁寺，外请已无缘。",
            "望幸唯修偈，承恩不乱禅。",
            "院多喧种药，池有化生莲。",
            "何日龙宫里，相寻借法船。"
        ],
        "notes": "",
        "id": "9f8ea88b49a21398145e8898f551aa9c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "寄太白禅师",
        "preface": "",
        "paragraphs": [
            "何年万仞顶，独有坐禅僧。",
            "客上应无路，人传或见灯。",
            "斋厨唯有橡，讲石任生藤。",
            "遥想东林社，如师谁复能。"
        ],
        "notes": "",
        "id": "6447954b0214a4ea6f87deec004386ba"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "遇道者",
        "preface": "",
        "paragraphs": [
            "数里白云里，身轻无履踪。",
            "故寻多不见，偶到即相逢。",
            "古井生云水，高坛出异松。",
            "聊看杏花酌，便似换颜容。"
        ],
        "notes": "",
        "id": "1f564783d9fcca404b13eefd2d4766b4"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "得道疑人识，都城独闭关。",
            "头从白后黑，心向闹中闲。",
            "饥渴唯调气，儿孙亦驻颜。",
            "始知仙者隐，殊不在深山。"
        ],
        "notes": "",
        "id": "702722ff72e247dac1f206da776f3647"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "半夜西亭雨，离人独启关。",
            "桑麻荒旧国，雷电照前山。",
            "细滴高槐底，繁声叠漏间。",
            "唯应孤镜里，明月长愁颜。"
        ],
        "notes": "",
        "id": "7de442b62c982bbdd7567867939e1d88"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "长安春望",
        "preface": "",
        "paragraphs": [
            "明时不敢卧烟霞，又见秦城换物华。",
            "残雪未销双凤阙，新春已发五侯家。",
            "甘贫祗拟长缄酒，忍病犹期强采花。",
            "故国别来桑柘尽，十年兵践海西艖。"
        ],
        "notes": "",
        "id": "195c6733fd719e25b46a6b865a5f5387"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "过黄牛峡",
        "preface": "",
        "paragraphs": [
            "黄牛来势泻巴川，叠日孤舟逐峡前。",
            "雷电夜惊猿落树，波涛愁恐客离船。",
            "盘涡逆入嵌空地，断壁高分缭绕天。",
            "多少人经过此去，一生魂梦怕潺湲。"
        ],
        "notes": "",
        "id": "01e7b2e63b68766b96a49d2eed1ac77f"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "逢道者",
        "preface": "",
        "paragraphs": [
            "纵意出山无远近，还如孤鹤在空虚。",
            "昔年亲种树皆老，此世相逢人自疎。",
            "野叶细苞深洞药，岩萝闲束古仙书。",
            "秪寻隐迹归何处，方说烟霞不定居。"
        ],
        "notes": "",
        "id": "6d2149bf7830fcd5d9012af514f65e15"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边情",
        "preface": "",
        "paragraphs": [
            "穷荒始得静天骄，又说天兵拟渡辽。",
            "圣主尚嫌蕃界近，将军莫恨汉庭遥。",
            "草枯朔野春难发，冰结河源夏半销。",
            "惆怅临戎皆効国，岂无人似霍嫖姚。"
        ],
        "notes": "",
        "id": "7cce5014bf6a38b146fbb33f4ffec669"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠李司徒",
        "preface": "",
        "paragraphs": [
            "承家拓定陇关西，勋贵名应上将齐。",
            "金库夜开龙甲冷，玉堂秋闭凤笙低。",
            "欢筵每恕娇娥醉，闲枥犹惊战马嘶。",
            "长怪鲁儒头枉白，不亲弓劒觅丹梯。"
        ],
        "notes": "",
        "id": "43a880e8497c07fb7caadfd518ae1753"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送卢尚书赴灵武",
        "preface": "",
        "paragraphs": [
            "西北正传烽候急，灵州共喜信臣居。",
            "从军尽是清才去，属郡无非大将除。",
            "新地进图移汉界，古城遗碣见蕃书。",
            "山川不异江湖景，宾馆常闻食有鱼。"
        ],
        "notes": "",
        "id": "4a4f57e7a2c725a45de40f5f2a0e393d"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "投翰林张侍郎",
        "preface": "",
        "paragraphs": [
            "举家贫拾海边樵，来认仙宗在碧霄。",
            "丹穴虽无凡羽翼，灵椿还向细枝条。",
            "九衢马识他门少，十载身辞故国遥。",
            "愿与吾君作霖雨，且应平地活枯苗。"
        ],
        "notes": "",
        "id": "1419fac3a7cccaf15725e7aff779ed4c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "投翰林萧侍郎",
        "preface": "",
        "paragraphs": [
            "九仞墙边绝路岐，野才非合自求知。",
            "灵湫岂要鱼栖浪，仙桂那容鸟寄枝。",
            "纤草不销春气力，微尘还助岳形仪。",
            "从来为学投文镜，文镜如今更有谁。"
        ],
        "notes": "",
        "id": "d44d49fd4826ac85036e4e2a3a480271"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "宴驸马宅",
        "preface": "",
        "paragraphs": [
            "牙香禁乐镇相携，日日君恩降紫泥。",
            "红药院深人半醉，绿杨门掩马频嘶。",
            "座中古物多仙意，壁上新诗有御题。",
            "别向庭芜寘吟石，不教宫妓踏成蹊。"
        ],
        "notes": "",
        "id": "751e093b641f3e3c620c5b311571ace4"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "边将",
        "preface": "",
        "paragraphs": [
            "上马乘秋欲建勋，飞弧夜阙出师频。",
            "若无紫塞烟尘事，谁识青楼歌舞人。",
            "战骨沙中金镞在，贺筵花畔玉蝉新。",
            "由来边卒皆如此，只是君门合杀身。"
        ],
        "notes": "",
        "id": "2b881f2536f4897a692e37708b1b81eb"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠水军都将",
        "preface": "",
        "paragraphs": [
            "平生为有安邦术，便别秋曹最上阶。",
            "战舰却容儒客卧，公厅唯伴野僧斋。",
            "裁书榭迥冰胶笔，养药堂深藓惹鞋。",
            "直待门前见幢节，始应高惬圣君怀。"
        ],
        "notes": "",
        "id": "c4f9d52021a49eedab47e89320757d5f"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠九江太守",
        "preface": "",
        "paragraphs": [
            "江头𫏐驻木兰船，渔父来夸太守贤。",
            "二邑旋添新户口，四营渐废旧戈鋋。",
            "笙歌不似经荒后，礼乐犹如未战前。",
            "昨日西亭从游骑，信旗风里说诗篇。"
        ],
        "notes": "",
        "id": "e4d7cf4a2f5648f718c16c979b7333af"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠信安太守",
        "preface": "",
        "paragraphs": [
            "三衢正对福星时，喜得君侯玅抚绥。",
            "甲士散教耕垅亩，书生闲许从旌旗。",
            "条章最是贫家喜，禾黍仍防别郡饥。",
            "昨日中官说天意，即飞丹诏立新碑。"
        ],
        "notes": "",
        "id": "5fee8190f82b1e424906f42667d5b3e9"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠江都郑明府",
        "preface": "",
        "paragraphs": [
            "他人岂是称才术，才术须观力有余。",
            "兵乱几年临剧邑，公清终日似闲居。",
            "床头怪石神仙画，箧里华牋将相书。",
            "更欲栖踪近彭泽，香炉峰下结茅庐。"
        ],
        "notes": "",
        "id": "f8b67d2fb932955b1727251b8cc6c4cc"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠南昌宰",
        "preface": "",
        "paragraphs": [
            "假邑邀真邑命分，明庭元有至公存。",
            "每锄奸弊同荆棘，唯抚孤惸似子孙。",
            "折狱不曾偏下笔，灵襟长是大开门。",
            "新衔便合兼朱绂，应待苍生更举论。"
        ],
        "notes": "",
        "id": "a4776c396b203d4911132e7e7f16fb86"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠丘衙推",
        "preface": "",
        "paragraphs": [
            "仙都高处掩柴扉，人世闻名见者稀。",
            "诗逸不拘凡对属，易穷皆达圣玄微。",
            "偶携童穉离青嶂，便被君侯换白衣。",
            "任醉宾筵莫深隐，绮罗丝竹胜渔矶。"
        ],
        "notes": "",
        "id": "cf25bb5ece8834b5ef209b4fcc7c3860"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "献所知",
        "preface": "",
        "paragraphs": [
            "迹熟荀家见弟兄，九霄同与指前程。",
            "吹嘘渐觉馨香出，梦寐长疑羽翼生。",
            "住僻骅骝皆识路，来频鹦鹉亦知名。",
            "登龙不敢怀他愿，祗望为霖致太平。"
        ],
        "notes": "",
        "id": "f0dc64371a6875c16ef59eb6c88ad6b2"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "投所知",
        "preface": "",
        "paragraphs": [
            "十五年看帝里春，一枝头白未酬身。",
            "自闻离乱开公道，渐数孤平少屈人。",
            "劣马再寻商岭路，扁舟重寄越溪滨。",
            "省郎门似龙门峻，应借风雷变涸鳞。"
        ],
        "notes": "",
        "id": "3e5c0407b18e6ee8b6cc81f3f3a1ffd8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "南康夜宴东溪留别郡守陆郎中",
        "preface": "",
        "paragraphs": [
            "飘然野客才无取，多谢君侯独见知。",
            "竹叶樽前教驻乐，桃花纸上待君诗。",
            "香迷蛱蝶投红烛，舞拂蒹葭倚翠帷。",
            "明发别愁何处去，片帆天际酒醒时。"
        ],
        "notes": "",
        "id": "35ceafcd0f483eb6a5b08e5e9c33bc0b"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "十载声沈觉自非，贱身元合衣荷衣。",
            "岂能得路陪先达，却拟还家望少微。",
            "战马到秋长泪落，伤禽无夜不魂飞。",
            "平生祗学穿杨箭，更向何门是见机。"
        ],
        "notes": "",
        "id": "3cd447fc3080dc38237439c136d81093"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "喜友人日南回",
        "preface": "",
        "paragraphs": [
            "南游曾去海南涯，此去游人不易归。",
            "白日雾昏张夜烛，穷冬气暖著春衣。",
            "溪荒毒鸟随船啅，洞黑冤蛇出树飞。",
            "重入帝城何[寂]寞，共回迁客半轻肥。"
        ],
        "notes": "",
        "id": "fdcbc8692c9732b0554fcc847dfdfbb8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "下第述怀",
        "preface": "",
        "paragraphs": [
            "十载长安迹未安，杏花还是看人看。",
            "名从近事方知险，诗到穷玄更觉难。",
            "世薄不惭云路晚，家贫唯怯草堂寒。",
            "如何直道为身累，坐月眠霜思枉干。"
        ],
        "notes": "",
        "id": "e9f41c9855a3af53941a0db29bfde343"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "华阳道者",
        "preface": "",
        "paragraphs": [
            "华阳洞里持真经，心嫌来客风尘腥。",
            "惟餐白石过白日，拟骑青竹上青冥。",
            "翔螭岂作汉武驾，神娥徒降燕昭庭。",
            "长生不必论贵贱，却是幽人骨主灵。"
        ],
        "notes": "",
        "id": "934f2aa842795503b12790e720ff4672"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "夏日题老将林亭",
        "preface": "",
        "paragraphs": [
            "百战功成翻爱静，侯门渐欲似仙家。",
            "墙头雨细垂纤草，水面风回聚落花。",
            "井放辘轳闲侵酒，笼开鹦鹉报煎茶。",
            "几人图在凌烟阁，曾不交锋向塞沙。"
        ],
        "notes": "",
        "id": "daff8d14a72615900f9ea11376f189de"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "观江南牡丹",
        "preface": "",
        "paragraphs": [
            "北地花开南地风，寄根还与客心同。",
            "群芳尽怯千般态，几醉能消一番红。",
            "举世秪将华胜实，真禅元喻色为空。",
            "近年明主思王道，不许新栽满六宫。"
        ],
        "notes": "",
        "id": "121fb1f46e097e4bde1b52374317231c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "钱塘夜宴留别郡守",
        "preface": "",
        "paragraphs": [
            "四方骚动一州安，夜列罇罍伴客懽。",
            "觱栗调高山阁迥，虾蟆更促海声寒。",
            "屏间佩响藏歌妓，幕外刀光立从官。",
            "沈醉不愁归棹远，晚风吹上子陵滩。"
        ],
        "notes": "",
        "id": "96df89e647bffeca273b3c5e1bbd5da3"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送薛郎中赴江州",
        "preface": "",
        "paragraphs": [
            "几州闻出刺，谣美有江民。",
            "正面传天旨，悬心祷岳神。",
            "尺书先假路，红斾旋烧尘。",
            "郡显山川别，衙开将吏新。",
            "散招僧坐暑，闲载客行春。",
            "听事棋忘着，探题酒乱巡。",
            "好编高隐传，多貌上升真。",
            "近日居清近，求人在此人。"
        ],
        "notes": "",
        "id": "5f4dfc77a4f39e82f2a1dabe5ba86956"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送南海僧游蜀",
        "preface": "",
        "paragraphs": [
            "真修绝故乡，一衲度暄凉。",
            "此世能先觉，他生岂再忘。",
            "定中船过海，腊后路沿湘。",
            "野迥鸦随笠，山深虎背囊。",
            "瀑流垂石室，萝蔓盖铜梁。",
            "却后何年会，西方有上房。"
        ],
        "notes": "",
        "id": "76137a01c20180fc4e0a656e1746834e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "和友人许裳题宣平里古藤",
        "preface": "",
        "paragraphs": [
            "欲结千年茂，生来便近松。",
            "迸根通井润，交叶覆庭秾。",
            "历代频更主，盘空渐变龙。",
            "昼风圆影乱，宵雨细声重。",
            "盖密胜丹桂，层危类远峰。",
            "嫩条悬野鼠，枯节呌秋蛩。",
            "翠老霜难蚀，皴多藓乍封。",
            "几家遥共玩，何寺不堪容。",
            "客对忘离榻，僧看误过钟。",
            "顷因陪预作，终夕遶枝筇。"
        ],
        "notes": "",
        "id": "53ecfcc069ac9b9dc548e510bbd341be"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "十五夜与友人对月",
        "preface": "",
        "paragraphs": [
            "每到月圆思共醉，不宜同醉不成欢。",
            "一千二百如轮夜，浮世谁能得尽看。"
        ],
        "notes": "",
        "id": "eed7e707c57fea8c52fb2bdcba45ff3e"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "青冢",
        "preface": "",
        "paragraphs": [
            "倾国可能胜效国，无劳冥寞更思回。",
            "太真虽是承恩死，祗作飞尘向马嵬。"
        ],
        "notes": "",
        "id": "c5b47c6f07e5239d2fdd6a99da6e5823"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "古战场",
        "preface": "",
        "paragraphs": [
            "荒骨潜销垒已平，汉家曾说此交兵。",
            "如何万古冤魂在，风雨时闻有战声。"
        ],
        "notes": "",
        "id": "a8305e790352b1799615e987f7607e86"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠段逸人",
        "preface": "",
        "paragraphs": [
            "长筇自担药兼琴，话著名山即拟寻。",
            "从听世人权似火，不能烧得卧云心。"
        ],
        "notes": "",
        "id": "582543077d7aa95c54434ffb984817de"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "赠郑司业",
        "preface": "",
        "paragraphs": [
            "晚学更求来世达，正怀非与百邪侵。",
            "古人名在今人口，不合于名不苦心。"
        ],
        "notes": "",
        "id": "1075e0b54a493591da7b10fa325803c7"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "上所知",
        "preface": "",
        "paragraphs": [
            "初向众中留姓氏，敢期言下致时名。",
            "而今马亦知人意，每到门前不肯行。"
        ],
        "notes": "",
        "id": "5276d4aeaf7a5f919b6ca558473232fc"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "别郑仁表",
        "preface": "",
        "paragraphs": [
            "春雷醉别镜湖边，官显才狂正少年。",
            "红烛满汀歌舞散，美人迎上木兰船。"
        ],
        "notes": "",
        "id": "cc99109d0a1ab1ba8ba93a4451cfe085"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "不将高盖竟烟尘，自向蓬茅认此身。",
            "唐祖本来成大业，岂非姚宋是平人。"
        ],
        "notes": "",
        "id": "0ae59ae50e81be1d76c2ebb20a04e585"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "叙怀",
        "preface": "",
        "paragraphs": [
            "月里路从何处上，江边身合几时归。",
            "十年九陌寒风夜，梦扫芦花絮客衣。"
        ],
        "notes": "",
        "id": "a65d26e304a77d58859ae7e85ce6b6d0"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "抒怀",
        "preface": "",
        "paragraphs": [
            "几出东堂谢不才，便甘闲望故山回。",
            "翻思未是离家久，更有人从外国来。"
        ],
        "notes": "",
        "id": "fcf68964209aa4d3328fe1f862e79d70"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "自讽",
        "preface": "",
        "paragraphs": [
            "鹿鸣筵上强称贤，一送离家十四年。",
            "同隐海山烧药伴，不求丹桂却登仙。"
        ],
        "notes": "",
        "id": "291abe4c101194a90590018b57b023e8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "伤贾岛",
        "preface": "",
        "paragraphs": [
            "生为明代苦吟身，死作长江一逐臣。",
            "可是当时少知己，不知知己是何人。"
        ],
        "notes": "",
        "id": "cced3434902a1f1e31357c165c5723f1"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "再游西山赠许尊师",
        "preface": "",
        "paragraphs": [
            "别后已闻师得道，不期犹在此山头。",
            "昔时霜鬓今如漆，疑是年光却倒流。"
        ],
        "notes": "",
        "id": "cb7e1cccba981be5e2cbee04f3a603dd"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "日透珠帘见冕旒，六宫争逐百花毬。",
            "回看不觉君王去，已听笙歌在远楼。"
        ],
        "notes": "",
        "id": "cf706ede3f34f6ff0b381d54373c534c"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "经范蠡旧居",
        "preface": "",
        "paragraphs": [
            "一变姓名离百越，越城犹在范家无。",
            "他人不见扁舟意，却笑轻生泛五湖。"
        ],
        "notes": "",
        "id": "f715f3907fa74ba21860f37cce401eb9"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "题嘉陵驿",
        "preface": "",
        "paragraphs": [
            "嘉陵路恶石和泥，行到长亭日已西。",
            "独倚阑干正惆怅，海棠花里鹧鸪啼。"
        ],
        "notes": "",
        "id": "7aaec00e5d23a012b39648151e8e65e4"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "龟山寺晚望",
        "preface": "",
        "paragraphs": [
            "四面湖光绝路岐，䴙鹈飞起暮钟时。",
            "渔舟不用悬帆席，归去乘风插柳枝。"
        ],
        "notes": "",
        "id": "43d0a291d3d426e42c6628307cfc2f98"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "华山孤松",
        "preface": "",
        "paragraphs": [
            "石罅引根非土力，冒寒犹助岳莲光。",
            "绿槐生在膏腴地，何得无心拒雪霜。"
        ],
        "notes": "",
        "id": "cefcf3643982d8f6a316b01d55961c23"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "吊万人冢",
        "preface": "",
        "paragraphs": [
            "兵罢淮边客路通，乱鸦来去噪寒空。",
            "可怜白骨攒孤冢，尽为将军觅战功。"
        ],
        "notes": "",
        "id": "d3eace851d0e44e9e325c94e4f74f0c7"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "送友尉蜀中",
        "preface": "",
        "paragraphs": [
            "故友汉中尉，请为西蜀吟。",
            "人家多种橘，风土爱弹琴。",
            "水向昆明阔，山通大夏深。",
            "理闲无别事，时寄一登临。"
        ],
        "notes": "",
        "id": "5bd80d1a567fba53585619f8df8043e8"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "长安寓怀",
        "preface": "",
        "paragraphs": [
            "九衢秋雨掩闲扉，不似干名似息机。",
            "贫病却慙墙上土，年来犹自换新衣。"
        ],
        "notes": "",
        "id": "67f4853071f87e7b0e6716553b3411cb"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "费征君旧居",
        "preface": "",
        "paragraphs": [
            "浮世抛身外，栖踪入九华。",
            "遗篇补乐府，旧籍隶仙家。",
            "池静龟升树，庭荒鹤隐花。",
            "古来天子命，还少到烟霞。"
        ],
        "notes": "",
        "id": "64f50cd9ed50cc1e9dd91a64f7b6c5b5"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "社日村居",
        "preface": "",
        "paragraphs": [
            "鹅湖山下稻粱肥，㹠穽鸡栖对掩扉。",
            "桑柘影斜春社散，家家扶得醉人归。"
        ],
        "notes": "",
        "id": "f82cee1a1164d106d4fb37f481b6dbff"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "刺贾岛",
        "preface": "",
        "paragraphs": [
            "少年为理但公清，鸿渐行中是去程。",
            "莫恨长江为短簿，可能胜得贾先生？",
            "（《鉴诫录》八《贾忤旨》）（〖1〗《鉴诫录》云：「后有一少年除长江簿，犹豫不赴，张𧏖先辈为诗刺之。",
            "」此处所拟诗题不允，应作「刺少年」。",
            "）。"
        ],
        "notes": "",
        "id": "b9359400dab211a59400184963678239"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "白首成空事，无欢可替悲。",
            "空余酒中兴，犹似少年时。",
            "（见王安石《唐百宏壮诗选》卷十九。",
            "李壁《王荆公诗笺注》卷四一引前二句。",
            "）（按：《万首唐人绝句》卷九三收此诗于崔橹名下，《全唐诗》卷五六七沿之。",
            "《唐百家诗选》早出，今两存之。",
            "）。"
        ],
        "notes": "",
        "id": "9b9089a4adedda2a81c1a3e4631240b3"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "故人行役向边州。",
            "（《江湖小集》卷二十《梅花衲》引。",
            "）。"
        ],
        "notes": "",
        "id": "5140d2964c83605dfeab3c6526079858"
    },
    {
        "author": "张𧏖",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "上饶多胜景，樽酒不应同。",
            "（《记纂渊海》卷十。",
            "）。"
        ],
        "notes": "",
        "id": "1597bbc0e056da16001b82c84775645a"
    }
]