[
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "荒城",
        "preface": "",
        "paragraphs": [
            "城荒叶落风飕飕，淮水茫茫古渡头。",
            "回首不堪行乐地，黄花点点是离愁。"
        ],
        "notes": "",
        "id": "c05a27dac3f8f70b52212edd2877f57e"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "春  其一",
        "preface": "",
        "paragraphs": [
            "檀板且教停，花娇不耐惊。",
            "日融鶑语滑，风软蝶身轻。",
            "缕篆销春昼，游丝弄晚晴。",
            "谁家杨柳院，笑语杂棋声。"
        ],
        "notes": "",
        "id": "9f13c7140215bfc0148fca6b3b7b24dd"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "春  其二",
        "preface": "",
        "paragraphs": [
            "绿竹移阴抹画墙，倚栏红药殿春光。",
            "风开帘幙催香篆，坐听鶑声春昼长。"
        ],
        "notes": "",
        "id": "587212865d3d94a510f649432d1d4426"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "春  其三",
        "preface": "",
        "paragraphs": [
            "点点残红缬燕泥，画堂春暖日初迟。",
            "绿杨影里鶑声碎，正是南窗梦觉时。"
        ],
        "notes": "",
        "id": "7df357efb93e8fa1e4567feebff4f6aa"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "载酒寻春二月天，子规啼破绿杨烟。",
            "日斜醉倚秋千柱，石上桃花红欲然。"
        ],
        "notes": "",
        "id": "1d6c83ec8694b3932a8bf0e3e83dccfe"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "初夏  其一",
        "preface": "",
        "paragraphs": [
            "院宇沈沈雨四垂，博山香断未多时。",
            "驱除春事风姨怨，贴水新荷又满池。"
        ],
        "notes": "",
        "id": "6ce43293269f9eb70a1b7296b53ba6b8"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "初夏  其二",
        "preface": "",
        "paragraphs": [
            "梅子留酸溅齿牙，芭蕉分绿映窗纱。",
            "日高睡起无情思，闲看儿童捉柳花。"
        ],
        "notes": "",
        "id": "dacd170257667ff9b1c78122759abfe9"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "初夏  其三",
        "preface": "",
        "paragraphs": [
            "樱笋方夭麦报秋，梅黄雨过水平畴。",
            "春归欲带春风韵，枝上一声黄栗留。"
        ],
        "notes": "",
        "id": "73932dbe987925913c31ecd53c2e790d"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "上元",
        "preface": "",
        "paragraphs": [
            "翡翠帘开舞袖轻，寒星万点下蓬瀛。",
            "清尊对月酌不已，也向蓬窗坐到明。"
        ],
        "notes": "",
        "id": "e6447547b02625d6e3ce3a4b846caeec"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "春草平芜烟雨迷，秋千寂寞旧园池。",
            "江南也是东风恶，花骨经寒瘦不支。"
        ],
        "notes": "",
        "id": "7202019f6ca296c33ad1fc3490c1a754"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "雪夜",
        "preface": "",
        "paragraphs": [
            "酒力欺寒浅，心清睡较迟。",
            "梅花擎雪影，和月度疏篱。"
        ],
        "notes": "",
        "id": "2fef9bd2c4de34f201663a7c6b48be63"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "赏花  其一",
        "preface": "",
        "paragraphs": [
            "人乐清明三月天，也随人赏万花园。",
            "偷闲把酒簪花去，不似儿童笑语喧。"
        ],
        "notes": "",
        "id": "cd6b93106ee444d6688fc04f3e1e67b9"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "赏花  其二",
        "preface": "",
        "paragraphs": [
            "昨日新园去看花，路边郎女阿谁家。",
            "香车宝马相追逐，笑语归来日未斜。"
        ],
        "notes": "",
        "id": "ec04b036c2b793686ab7838b021c389c"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "他乡桃李为谁栽，逗晓轻红带露开。",
            "一夜风姨妬颜色，落花无数点苍苔。"
        ],
        "notes": "",
        "id": "fb13d9fcc6257b1fae4fa9511c30fc76"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "十月见桃",
        "preface": "",
        "paragraphs": [
            "匼匝新园一径通，荷经霜尽野塘空。",
            "桃花错认东风暖，却与芙蓉鬭小红。"
        ],
        "notes": "",
        "id": "d988b36f02b5ab08e39fe8a969f79b50"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "十月见菊",
        "preface": "",
        "paragraphs": [
            "落拓山园载酒来，江梅含雪倚春台。",
            "黄花无藉秋光老，犹自离披带雨开。"
        ],
        "notes": "",
        "id": "421a3f26a4b5841a65e064d62fd8aed5"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "玉龙昨夜起天涯，晓看团花一尺围。",
            "莫放妆台帘卷上，怕惊钗畔宝鸾飞。"
        ],
        "notes": "",
        "id": "adaede2b60aaabf14b9fe34e7343005b"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "郊野",
        "preface": "",
        "paragraphs": [
            "白鸟冲烟去，山僧渡水来。",
            "竹篱茅舍外，忽见野梅开。"
        ],
        "notes": "",
        "id": "089c3ea15297fbc32963ac4946543a85"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "霜清月冷雁声秋，今古江流不尽愁。",
            "风卷芦花漫雪里，夜深鼓櫂落汀洲。"
        ],
        "notes": "",
        "id": "e8ac2ffea5a508de8097f086eb93d057"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "舟  其一",
        "preface": "",
        "paragraphs": [
            "雨过平芜带落晖，芦花飘泊点征衣。",
            "舟人忽报东风急，万斛龙骧喷雪飞。"
        ],
        "notes": "",
        "id": "ac729a4e9e7c06593e86459cdca169af"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "舟  其二",
        "preface": "",
        "paragraphs": [
            "橹声伊轧下滩来，惊起沙鸥去又回。",
            "小艇暂停曲江浒，推篷和雪看寒梅。"
        ],
        "notes": "",
        "id": "9032f669d021866cd7147380578bed9c"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "舟  其三",
        "preface": "",
        "paragraphs": [
            "鼓櫂过前湾，推篷破旅颜。",
            "山回流水转，烟逐晓云闲。"
        ],
        "notes": "",
        "id": "bb3df5ade41122111ac14b40c8a260d9"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "楼",
        "preface": "",
        "paragraphs": [
            "等闲携酒上南楼，楼占东州古渡头。",
            "翼瓦拂天翔碧凤，危栏隠雾锁苍虬。",
            "湖山环据三吴会，江汉雄吞四蜀流。",
            "醉里浩歌天地阔，橹声摇月上汀洲。"
        ],
        "notes": "",
        "id": "fe454615df97d8369859db4e417bb312"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "寺  其一",
        "preface": "",
        "paragraphs": [
            "古木萧森映绿苔，嵯峨楼阁倚天开。",
            "山僧不问朝天客，自注冰泉浸野梅。"
        ],
        "notes": "",
        "id": "4dea497107b0c716e49adf7cb95feff2"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "寺  其二",
        "preface": "",
        "paragraphs": [
            "溪绕青山山绕溪，溪山胜处只僧知。",
            "云闲古木禅关静，不到禅关又几时。"
        ],
        "notes": "",
        "id": "c525808d3fe8b7d96c0a7ca4e41a245e"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "墨梅",
        "preface": "",
        "paragraphs": [
            "须知造物元无物，刚被花光强造端。",
            "认得色空都是幻，南枝非暖北枝寒。"
        ],
        "notes": "",
        "id": "91c6a97be34abae6dd220a98a0b7b850"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "丰年",
        "preface": "",
        "paragraphs": [
            "一犁春雨足生涯，黍稷桑麻已满畧。",
            "只愿今年风景好，村村社酒乐农家。"
        ],
        "notes": "",
        "id": "3058f804ae2e557e945e62a94ff13005"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "夜深梅印横窗月，纸帐魂清梦亦香。",
            "莫谓道人无一事，也随疏影伴寒光。"
        ],
        "notes": "",
        "id": "d009bb7e1cc289aeb22f9444d43b3850"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "芍药殿春春几许，帘幙风轻飞絮舞。",
            "昨宵酒醉玉楼春，一声画角吹残雨。"
        ],
        "notes": "",
        "id": "5542bfa6502ead200d31d30dee995ded"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "依依杨柳已藏鸦，风度鶑声到碧纱。",
            "洗尽春光连夜雨，海棠赢得两三花。"
        ],
        "notes": "",
        "id": "290c3dc11d79cd0b0c7a89a01b08ff00"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "桃木",
        "preface": "",
        "paragraphs": [
            "谁家有女腰如束，双眸剪水肌凝玉。",
            "褪红香汗湿鲛绡，低压娇花鬓云绿。",
            "春光潋滟春昼长，春风扑面春花香。",
            "一声环珮鸣丁当，自临鸾镜匀新粧。"
        ],
        "notes": "",
        "id": "0d20c015b79ebc3825b9794e7df0cc2f"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "菊花",
        "preface": "",
        "paragraphs": [
            "黄花照眼又经秋，山自青青江自流。",
            "多谢龙头鳌禁客，年年把酒到江楼。"
        ],
        "notes": "",
        "id": "740ca5e5c1a9a54e90d4709ab201332b"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "三月名园草色青，梦回犹听卖花声。",
            "春光不管人憔悴，飞絮纷纷弄晚晴。"
        ],
        "notes": "",
        "id": "2e7c4a8aa8ed9dc8c5d527f43ab2fc53"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "竹  其一",
        "preface": "",
        "paragraphs": [
            "一抹轻烟隔小桥，新篁摇翠两三梢。",
            "惜春不觉归来晚，花压重门带月敲。"
        ],
        "notes": "",
        "id": "69897a52248e6ddda31e6fab2d78ddb0"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "竹  其二",
        "preface": "",
        "paragraphs": [
            "风竹萧萧梧叶黄，相思寸寸断人肠。",
            "一声塞管来何处，鴈带秋声入故乡。"
        ],
        "notes": "",
        "id": "c52d94088f605d2240f7f8c9254a005e"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "秋浦楼",
        "preface": "",
        "paragraphs": [
            "丽谯岧峣壮城关，万里关河归目睫。",
            "雨余渔钓玉奁开，烟生芙蓉翠屏列。",
            "吴头楚尾二十秋，满耳弦歌声未绝。",
            "不才滥缀鸳鹭行，夜梦时还许归谒。",
            "萧晨振策来翠微，母怜吾儿倍怡悦。",
            "昔偕汝父居是邦，旧事辛苦为儿话。",
            "星星鹤发簪霞冠，笑者朱衣拥金节。",
            "一门和气皆君恩，恩与天同酬未得。",
            "生平区区忠孝心，岁晚愿为松与柏。",
            "可怜清赏属登临，风景不殊人事别。",
            "徘徊徙倚十二阑，啸声吹上梅梢月。"
        ],
        "notes": "",
        "id": "43f08f4cc28fe14de55c47df355feb5e"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "惠山寺",
        "preface": "",
        "paragraphs": [
            "古木森森映碧苔，嵯峨楼阁倚天开。",
            "山僧不问朝天客，自注冰泉浸野梅。"
        ],
        "notes": "",
        "id": "c709da7950f453d0b3712ea541539742"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "贞义女咏",
        "preface": "",
        "paragraphs": [
            "白首辞廊庙，投闲濑水隈。",
            "因观贞女传，深仰谪仙才。",
            "击漂名犹在，沉渊事可哀。",
            "清魂招不得，偷俗挽教回。",
            "直笔遗青史，□矶锁绿苔。",
            "凭将一杯酒，浇向浪花堆。"
        ],
        "notes": "",
        "id": "35018f3ad2a9bb1655111027f056c87e"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "祝融峰",
        "preface": "",
        "paragraphs": [
            "祝融万仞拔地起，欲见不见青霄里。",
            "山翁爱山不肯去，为山醉卧松根底。",
            "家童寻著不敢惊，沉吟恐怕山翁嗔。",
            "梦回抖擞下山去，一径萝月松风清。"
        ],
        "notes": "",
        "id": "91d5072d5e4da618c449a5cea402f88a"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "荒城  其一",
        "preface": "",
        "paragraphs": [
            "万里黄云冻不飞，碛烟烽火夜深微。",
            "胡儿移帐寒笳绝，云路时闻探马归。"
        ],
        "notes": "",
        "id": "8d35261b8feb013efc0f866da1ee694f"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "荒城  其二",
        "preface": "",
        "paragraphs": [
            "乌桓城下雨初晴，紫菊金莲漫地生。",
            "最爱多情白翎雀，一双飞近马边鸣。"
        ],
        "notes": "",
        "id": "8085711b1629d56f86f0b2a52df89dbd"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "塞曲",
        "preface": "",
        "paragraphs": [
            "鸿传霜信入边州，目障烟尘昏戍楼。",
            "多少征夫南北恨，玉关人老玉关秋。"
        ],
        "notes": "",
        "id": "4458207501fba7fa07b628db99d22021"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "过小浆市",
        "preface": "",
        "paragraphs": [
            "人生南北与东西，几度云山几度溪。",
            "我亦欲归归未得，子规从此不须啼。"
        ],
        "notes": "",
        "id": "0269dde682017a23d325d6d4ae4b1b97"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "题金山",
        "preface": "",
        "paragraphs": [
            "紫金千仞鬰崔嵬，四面惊涛卷雪堆。",
            "屹立中流天柱壮，高标双阙海门开。",
            "江流今古几分合，日月东西自往来。",
            "一览象山皆㟝嵝，不知身世是蓬莱。"
        ],
        "notes": "",
        "id": "1fe3628e26682b163692c916bffed592"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "避暑水亭作",
        "preface": "",
        "paragraphs": [
            "水亭四面朱阑绕，簇簇游鱼戏萍藻。",
            "六龙畏热不敢行，海波煎彻蓬莱岛。",
            "身眠七尺白虾须，头枕一枚红玛瑙。",
            "公子犹嫌扇力微，行人多在红尘道。"
        ],
        "notes": "",
        "id": "db4592fa26b41d2764b6538ab0b66611"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "赠石牛上人",
        "preface": "",
        "paragraphs": [
            "万里江山万里天，疏钟半夜落渔船。",
            "老来羡杀禅关客，一枕江声抱月眠。"
        ],
        "notes": "",
        "id": "719c2541ff38000ff40137912caec58d"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "不问春归自放花。"
        ],
        "notes": "",
        "id": "14a7a578860fdb64673bd11357ec6ea0"
    },
    {
        "author": "赵葵",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "多谢君恩好归去，夜来小泊小孤山。"
        ],
        "notes": "",
        "id": "80e2f814d3615fe405d943e88a0cecb1"
    }
]