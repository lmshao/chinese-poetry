[
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其一",
        "preface": "",
        "paragraphs": [
            "先帝收士，惟公最妙年。",
            "清班依日月，谠论薄标云天。",
            "终赖高名重，来扶大业全。",
            "谁提太史笔，臣主颂俱贤。"
        ],
        "notes": "",
        "id": "f6e4d1e50f9b5fdd00d4ec1a4b6b465d"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其二",
        "preface": "",
        "paragraphs": [
            "太上初传位，安危俛仰间。",
            "从容回万乘，指顾复三关。",
            "汉北尘沙迥，闽中日月桨。",
            "谁知千载后，遗恨在燕山。"
        ],
        "notes": "",
        "id": "e94874fdeb9e6b0bdb6832b157a867f1"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其三",
        "preface": "",
        "paragraphs": [
            "追数中兴相，公居第一人。",
            "初期从北伐，宁料久南巡。",
            "此日劳明主，他年忆旧臣。",
            "东都朝万国，不复见簪绅。"
        ],
        "notes": "",
        "id": "92318a4cd0ee4d089fb98db4c16ea7d9"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其四",
        "preface": "",
        "paragraphs": [
            "昔造东都第，斯文得典型。",
            "谬蒙蕃下榻，亲见鲤趋庭。",
            "雁序相先后，鸿飞独杳冥。",
            "至今鸾鹄峙，梧竹养修翎。"
        ],
        "notes": "",
        "id": "92bdf766456c0d15d322cb87dcbc6fdb"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗  其五",
        "preface": "",
        "paragraphs": [
            "一别睢阳后，风霜十五年。",
            "劳生俱老矣，流涕独潸然。",
            "丹井秋来就，心灯夜半传。",
            "定应真不死，归卧白云边。"
        ],
        "notes": "",
        "id": "51423c67c40e0f2e6cdc199bf10cdeae"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "咄哉瞎驴，丛林妖孽。",
            "震地一声，天机漏泄。",
            "有人更问意如何，拈起拂子劈口截。"
        ],
        "notes": "",
        "id": "74a9d8a228101d7f154d054b28b44354"
    },
    {
        "author": "曾开",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "翠幕管弦三市晓，画堂烟雨五峰秋。"
        ],
        "notes": "",
        "id": "9088f59ec4993a3ce9d158aa25e74585"
    }
]