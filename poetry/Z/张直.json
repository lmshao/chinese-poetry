[
    {
        "author": "张直",
        "dynasty": "唐",
        "type": "诗",
        "rhythmic": "",
        "title": "宿顾城二首 一",
        "preface": "",
        "paragraphs": [
            "绿草展青裀，樾影连春树。",
            "茅屋八九家，农器六七具。",
            "主人有好怀，搴衣留我住。",
            "春酒新泼醅，香美连糟滤。",
            "一醉卧花阴，明朝送君去。"
        ],
        "notes": "",
        "id": "9c27c7cf1044b35edf2d902748bbdd54"
    },
    {
        "author": "张直",
        "dynasty": "唐",
        "type": "诗",
        "rhythmic": "",
        "title": "宿顾城二首 二",
        "preface": "",
        "paragraphs": [
            "醉卧夜将半，土底闻鸡啼。",
            "惊骇问主人，为我剖荒迷。",
            "武汤东伐韦，固君含悲凄。",
            "神夺悔悟魄，幻化为石鸡。",
            "形骸仅盈寸，咿喔若啁蜺。",
            "吾村耕耘叟，多获于锄犂。"
        ],
        "notes": "",
        "id": "28c37026f38cae77957db0fa7d0eae6d"
    }
]