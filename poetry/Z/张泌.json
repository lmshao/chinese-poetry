[
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "蝶散莺啼尚数枝，日斜风定更离披。",
            "看多记得伤心事，金谷楼前委地时。"
        ],
        "notes": "",
        "id": "77354ace05f89a9de0b4e540864da722"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "寄人 一",
        "preface": "",
        "paragraphs": [
            "别梦依依到谢家，小廊回合曲阑斜。",
            "多情只有春庭月，犹为离人照落花。"
        ],
        "notes": "",
        "id": "8fff20e7534df863c48bfa0182c54ee9"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "寄人 二",
        "preface": "",
        "paragraphs": [
            "酷怜风月为多情，还到春时别恨生。",
            "倚柱寻思倍惆怅，一场春梦不分明。"
        ],
        "notes": "",
        "id": "a22abc594a10b1ed3bfc6db27b9e46b3"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "边上",
        "preface": "",
        "paragraphs": [
            "戍楼吹角起征鸿，猎猎寒旌背晚风。",
            "千里暮烟愁不尽，一川秋草恨无穷。",
            "山河惨澹关城闭，人物萧条市井空。",
            "只此旅魂招未得，更堪回首夕阳中。"
        ],
        "notes": "",
        "id": "c4e2506989f32e6d923cdc5d5d83b5b1"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "长安道中早行",
        "preface": "",
        "paragraphs": [
            "客离孤馆一灯残，牢落星河欲曙天。",
            "鸡唱未沈函谷月，鴈声新度灞陵烟。",
            "浮生已悟庄周蝶，壮志仍输祖逖鞭。",
            "何事悠悠策羸马，此中辛苦过流年。"
        ],
        "notes": "",
        "id": "7f2ad5432f72ddbf80ee4f8769263260"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "洞庭阻风",
        "preface": "",
        "paragraphs": [
            "空江浩荡景萧然，尽日菰蒲泊钓船。",
            "青草浪高三月渡，绿杨花扑一溪烟。",
            "情多莫举伤春目，愁极兼无买酒钱。",
            "犹有渔人数家住，不成村落夕阳边。"
        ],
        "notes": "",
        "id": "0ca5f72d59941137a6f2f8c6712e1462"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "春日旅泊桂州",
        "preface": "",
        "paragraphs": [
            "暖风芳草竟芊绵，多病多愁负少年。",
            "弱柳未胜寒食雨，好花争奈夕阳天。",
            "溪边物色堪图画，林畔莺声似管弦。",
            "独有离人开泪眼，强凭杯酒亦澘然。"
        ],
        "notes": "",
        "id": "5097fa553e33566e456034bd865cf1ac"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "晚次（一作「歇」）湘源县",
        "preface": "",
        "paragraphs": [
            "烟郭遥闻向晚鸡，水平舟静浪声齐。",
            "高林带雨杨梅熟，曲岸笼云谢豹啼。",
            "二女庙荒汀（一作「宫」）树老，九疑山碧楚天低。",
            "湘南自古多离怨，莫动哀吟易惨凄。"
        ],
        "notes": "",
        "id": "92638842b8b665d050287f8a3a2151df"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "惆怅吟",
        "preface": "",
        "paragraphs": [
            "秋风丹叶动荒城，惨澹云遮日半明。",
            "昼梦却因惆怅得，晚愁多为别离生。",
            "江淹彩笔空留恨，庄叟玄谭未及情。",
            "千古怨魂销不得，一江寒浪若为平。"
        ],
        "notes": "",
        "id": "b4794e84654889d49021fbbe67c43927"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "秋晚过洞庭",
        "preface": "",
        "paragraphs": [
            "征帆初挂酒初酣，暮景离情两不堪。",
            "千里晚霞云梦北，一洲霜橘洞庭南。",
            "溪风送雨过秋寺，磵石惊龙落夜潭。",
            "莫把羁魂吊湘魄，九疑愁绝销烟岚。"
        ],
        "notes": "",
        "id": "15a6167852e550bd8686542ff6c8e205"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "题华严寺木塔",
        "preface": "",
        "paragraphs": [
            "六街晴色动秋光，雨霁凭高只易伤。",
            "一曲晚烟浮渭水，半桥斜日照咸阳。",
            "休将世路悲尘事，莫指云山认故乡。",
            "回首汉宫楼阁暮，数声钟鼓自微茫。"
        ],
        "notes": "",
        "id": "17c9f38d83ee082fea2ca7f40f1363e0"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "经旧游",
        "preface": "",
        "paragraphs": [
            "暂到高唐晓又还，丁香结梦水潺潺。",
            "不知云雨归何处，历历空留十二山。"
        ],
        "notes": "",
        "id": "2aba2762bf9d105e7620bfd5f1aed864"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "碧户",
        "preface": "",
        "paragraphs": [
            "碧户扃鱼鏁，兰窗掩镜台。",
            "落花疑怅望，归燕自裴回。",
            "咏絮知难敌，伤春不易裁。",
            "恨从芳草起，愁为晚风来。",
            "衣惹湘云薄，眉分楚岫开。",
            "香浓眠旧枕，梦好醉春杯。",
            "小障明金凤，幽屏点翠苔。",
            "宝筝横塞鴈，怨笛落江梅。",
            "卓氏仍多酒，相如正富才。",
            "莫教琴上意，翻作鹤声哀。"
        ],
        "notes": "",
        "id": "796b6fde6a6b4bf2a6aafe081d140342"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "香清粉澹怨残春，蝶翅蜂须恋蘂尘。",
            "闲倚晚风生怅望，静留迟日学因循。",
            "休将薜荔为青琐，好与玫瑰作近邻。",
            "零落若教随暮雨，又应愁杀别离人。"
        ],
        "notes": "",
        "id": "64dc93f50ac5095de6b95d46d20faaab"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "春晚谣",
        "preface": "",
        "paragraphs": [
            "雨微微，烟霏霏，小庭半拆红蔷薇。",
            "钿筝斜倚画屏曲，零落几行金鴈飞。",
            "萧关梦断无寻处，万叠春波起南浦。",
            "凌乱杨花扑绣帘，晚窗时有流莺语。"
        ],
        "notes": "",
        "id": "03aeb56a505639f87db30acb9e51645e"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "所思",
        "preface": "",
        "paragraphs": [
            "空塘水碧春雨微，东风散漫杨柳飞。",
            "依依南浦梦犹在，脉脉高唐云不归。",
            "江头日暮多芳草，极目伤心烟悄悄。",
            "隔江红杏一枝明，似玉佳人俯清沼。",
            "休向春台更回望，销魂自古因惆怅。",
            "银河碧海共无情，两处悠悠起风浪。"
        ],
        "notes": "",
        "id": "0e1040cac9f029c957996eab860c3a16"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "春夕言怀",
        "preface": "",
        "paragraphs": [
            "风透疎帘月满庭，倚栏无事倍伤情。",
            "烟垂柳带纤腰软，露滴花房怨脸明。",
            "愁逐野云销不尽，情随春浪去难平。",
            "幽窗谩结相思梦，欲化西园蝶未成。"
        ],
        "notes": "",
        "id": "d7712422b3b2fdd9a05fb46008af4ab6"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "春江雨",
        "preface": "",
        "paragraphs": [
            "雨溟溟，风泠泠，老松瘦竹临烟汀。",
            "空江冷落野云重，村中鬼火微如星。",
            "夜惊溪上渔人起，滴沥篷声满愁耳。",
            "子规叫断独未眠，罨岸春涛打船尾。"
        ],
        "notes": "",
        "id": "7c7cd27b92ba68b9ef29554579ab1134"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "送容州中丞赴镇",
        "preface": "",
        "paragraphs": [
            "交趾同星坐，龙泉佩斗文。",
            "烧香翠羽帐，看舞郁金裙。",
            "鹢首冲泷浪，犀渠拂岭云。",
            "莫教铜柱北，祗说马将军。"
        ],
        "notes": "",
        "id": "ebe9aae1aca9a8d7fcd7c98bc0c54c62"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "赠韩道士",
        "preface": "",
        "paragraphs": [
            "日暮秋风吹野花，上清归客意无涯。",
            "桃源寂寂烟霞闭，天路悠悠星汉斜。",
            "还似世人生白发，定知仙骨变黄芽。",
            "东城南陌频相见，应是壶中别有家。"
        ],
        "notes": "",
        "id": "bd453d22051cdccec488f7e52f201734"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "钿毂香车过柳堤，桦烟分处马频嘶，为他沈醉不成泥。",
            "花满驿亭香露细，杜鹃声断玉蟾低，含情无语倚楼西。"
        ],
        "notes": "",
        "id": "bb8e48df4471c17df621067079de15a1"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "马上凝情忆旧游，照花淹竹小溪流，钿筝罗幕玉搔头。",
            "早是出门长带月，可堪分袂又经秋，晚风斜日不胜愁。"
        ],
        "notes": "",
        "id": "bd93ea562ba8328683d181be4561375c"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "独立寒堦望月华，露浓香泛小庭花，绣屏愁背一灯斜。",
            "云雨自从分散后，人间无路到仙家，但凭魂梦访天涯。"
        ],
        "notes": "",
        "id": "57edd19fb4423d255dfa858d07e78ce3"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "依约残眉理旧黄，翠鬟抛掷一簪长，暖风晴日罢朝妆。",
            "闲折海棠看又撚，玉纤无力惹余香，此情谁会倚斜阳。"
        ],
        "notes": "",
        "id": "1de681580363eaf6934bbfcb4b0d9386"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 五",
        "preface": "",
        "paragraphs": [
            "翡翠屏开绣幄红，谢娥无力晓妆慵，锦帷鸳被宿香浓。",
            "微雨小庭春寂寞，燕飞莺语隔帘栊，杏花凝恨倚东风。"
        ],
        "notes": "",
        "id": "e33155ec4a01b3339b6c0f9d63e55a66"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 六",
        "preface": "",
        "paragraphs": [
            "花月香寒悄夜尘，绮筵幽会暗伤神，婵娟依约画屏人。",
            "人不见时还暂语，令才抛后爱微嚬，越罗巴锦不胜春。"
        ],
        "notes": "",
        "id": "5212eda94b3bba9ef9b08841222bc480"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 七",
        "preface": "",
        "paragraphs": [
            "偏戴花冠白玉簪，睡容新起意沈吟，翠钿金缕镇眉心。",
            "小槛日斜风悄悄，隔帘零落杏花阴，断香轻碧锁愁深。"
        ],
        "notes": "",
        "id": "6d972f7376bf9b26c8d6cd80dad57c7e"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 八",
        "preface": "",
        "paragraphs": [
            "晚逐香车入凤城，东风斜揭绣帘轻，慢回娇眼笑盈盈。",
            "消息未通何计是，便须佯醉且随行，依稀闻道太狂生。"
        ],
        "notes": "",
        "id": "82660377d1da089b5ad48c678b13c54d"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙 九",
        "preface": "",
        "paragraphs": [
            "小市东门欲雪天，众中依约见神仙，蘂黄香画贴金蝉。",
            "饮散黄昏人草草，醉容无语立门前，马嘶尘烘一街烟。"
        ],
        "notes": "",
        "id": "ab22c1d0f85cbfa4704ae5c33a3e6c56"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "临江仙",
        "preface": "",
        "paragraphs": [
            "烟收湘渚秋江静，蕉花露泣愁红。",
            "五云双鹤去无踪，几回魂断，凝望向长空。",
            "翠竹暗留珠泪怨，闲调宝瑟波中。",
            "花鬟月鬓绿云重，古祠深殿，香冷雨和风。"
        ],
        "notes": "",
        "id": "9dbece30efc46ddc8ba48eb0ac3e242d"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "女冠子",
        "preface": "",
        "paragraphs": [
            "露花烟草，寂寞五云三岛。",
            "正春深，貌减潜销玉，香残尚惹襟。",
            "竹疎虚槛静，松密醮坛阴。",
            "何事刘郎去，信沈沈。"
        ],
        "notes": "",
        "id": "c2136879355ccc5e1d9d5b13114ad37d"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "河传 一",
        "preface": "",
        "paragraphs": [
            "渺莽云水，惆怅暮帆。",
            "去程迢递，夕阳芳草。",
            "千里万里，雁声无限起。",
            "梦魂悄断烟波里，心如醉。",
            "相见何处是，锦屏香冷无睡，被头多少泪。"
        ],
        "notes": "",
        "id": "26da28cc2d4ff6f7f4a9d1515243c310"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "河传 二",
        "preface": "",
        "paragraphs": [
            "红杏，交枝相映，密密蒙蒙。",
            "一庭浓艳倚东风，香融，透帘栊。",
            "斜阳似共春光语，蝶争舞，更引流莺妒。",
            "魂销千片玉罇前，神仙，瑶池醉暮天。"
        ],
        "notes": "",
        "id": "d505deeba2481a0c2b92ffd33bf64be1"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "春雨打窗，惊梦觉来天气晓。",
            "画堂深，红燄小，背兰缸。",
            "酒香喷鼻嬾开缸，惆怅更无人共醉。",
            "旧巢中，新燕子，语双双。"
        ],
        "notes": "",
        "id": "506883c0778750ac7c49d628aec842c2"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "紫陌青门，三十六宫春色。",
            "御沟辇路暗相通，杏园风。",
            "咸阳沽酒宝钗空，笑指未央归去。",
            "插花走马落残红，月明中。"
        ],
        "notes": "",
        "id": "8c5f80950ad0d903431dbf1cb60aa797"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "生查子",
        "preface": "",
        "paragraphs": [
            "相见稀，喜相见，相见还相远。",
            "檀画荔支红，金蔓蜻蜓輭。",
            "鱼雁疎，芳信断，花落庭阴晚。",
            "可惜玉肌肤，消瘦成慵嬾。"
        ],
        "notes": "",
        "id": "58288bfe7785925a90011143c6228a4a"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "思越人",
        "preface": "",
        "paragraphs": [
            "燕双飞，莺百转，越波堤下长桥。",
            "鬬钿花筐金匣恰，舞衣罗薄纤腰。",
            "东风澹荡慵无力，黛眉愁聚春碧。",
            "满地落花无消息，月明肠断空忆。"
        ],
        "notes": "",
        "id": "9d87194124bf755cca4721c0b36bbe30"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "满宫花",
        "preface": "",
        "paragraphs": [
            "花正芳，楼似绮，寂寞上阳宫里。",
            "钿笼金锁睡鸳鸯，帘冷露华珠翠。",
            "娇艳轻盈香雪腻，细雨黄莺双起。",
            "东风惆怅欲清明，公子桥边沈醉。"
        ],
        "notes": "",
        "id": "76b716e5a8b8c6a0cfaf763e369fae7e"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "柳枝",
        "preface": "",
        "paragraphs": [
            "腻粉琼妆透碧纱，雪休夸。",
            "金凤搔头坠鬓斜，发交加。",
            "倚著云屏新睡觉，思梦笑。",
            "红顋隐出枕函花，有些些。"
        ],
        "notes": "",
        "id": "29fb0c939d580d247146ff7bfe236186"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "南歌子 一",
        "preface": "",
        "paragraphs": [
            "柳色遮楼暗，桐花落砌香。",
            "画堂开处远风凉，高卷水精帘额，衬斜阳。"
        ],
        "notes": "",
        "id": "bbbbefddf8a372b1b7d9a9f3f8f0fad1"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "南歌子 二",
        "preface": "",
        "paragraphs": [
            "岸柳拖烟绿，庭花照日红。",
            "数声蜀魄入帘栊，惊断碧窗残梦，画屏空。"
        ],
        "notes": "",
        "id": "d6e234b63f11356b4a05fcc2cc44e79b"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "南歌子 三",
        "preface": "",
        "paragraphs": [
            "锦荐红㶉𫛶，罗衣绣凤皇。",
            "绮疎飘雪北风狂，帘幕尽垂无事，郁金香。"
        ],
        "notes": "",
        "id": "33133f84c251478fccdc208f06e53743"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "江城子 一",
        "preface": "",
        "paragraphs": [
            "碧阑干外小中庭，雨初晴，晓莺声。",
            "飞絮落花，时节近清明。",
            "睡起卷帘无一事，匀面了，没心情。"
        ],
        "notes": "",
        "id": "e6f2670dbeefacae3acf00ae3f22a808"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "江城子 二",
        "preface": "",
        "paragraphs": [
            "浣花溪上见卿卿，脸波秋水明，黛眉轻。",
            "绿云高绾，金簇小蜻蜓。",
            "好[是]问他来得么，和笑道，莫多情。"
        ],
        "notes": "",
        "id": "2f88b70e5c9e8d35d3baeda1dc86bd8a"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "江城子 三",
        "preface": "",
        "paragraphs": [
            "窄罗衫子薄罗裙，小腰身，晚妆新。",
            "每到花时，长是不宜春。",
            "蚤是自家无气力，更被你，恶怜人。"
        ],
        "notes": "",
        "id": "a3853932ffade7ed8382f5f0cb6af346"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "河渎神",
        "preface": "",
        "paragraphs": [
            "古树噪寒鸦，满庭枫叶芦花。",
            "昼灯当午隔轻纱，画阁珠帘影斜。",
            "门外往来祈赛客，翩翩帆落天涯。",
            "回首隔江烟火，渡头三两人家。"
        ],
        "notes": "",
        "id": "6e5f9d20767038b862b22eed93538429"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "胡蝶儿",
        "preface": "",
        "paragraphs": [
            "胡蝶儿，晚春时。",
            "阿娇初著淡黄衣，倚窗学画伊。",
            "还似花间见，双双对对飞。",
            "无端和泪拭燕脂，惹教双翅垂。"
        ],
        "notes": "",
        "id": "54f1e9eceffd2f3850702274e838e9ed"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "岳阳楼（句）",
        "preface": "",
        "paragraphs": [
            "槛外有天皆在照，望中无物敢潜行。",
            "（《舆地纪胜》六九《岳州》）。"
        ],
        "notes": "",
        "id": "fd05635ebf788b8eda59eb744ec5c6e7"
    },
    {
        "author": "张泌",
        "dynasty": "唐",
        "type": "诗",
        "rhythmic": "",
        "title": "浣溪沙（〖1〗词《全唐诗》八九一作张曙词，第二句「苦」，《花间集》作「两」。○《花间集》〖2〗《北梦琐言》卷八作张曙词，《全唐诗》沿之。或疑张曙、张泌为同一人。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]