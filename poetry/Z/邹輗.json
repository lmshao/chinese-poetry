[
    {
        "author": "邹輗",
        "dynasty": "宋",
        "type": "诗",
        "rhythmic": "",
        "title": "道谒朱晦庵先生  其一",
        "preface": "",
        "paragraphs": [
            "武夷洞前皎月生，归人近得坦途行。",
            "阴霾涤尽无纤翳，远彻乾坤一样明。"
        ],
        "notes": "",
        "id": "21a807716d17723a45d1596f1de7dc62"
    },
    {
        "author": "邹輗",
        "dynasty": "宋",
        "type": "诗",
        "rhythmic": "",
        "title": "道谒朱晦庵先生  其二",
        "preface": "",
        "paragraphs": [
            "野意凄凉远俗情，出门一笑乱山青。",
            "痴儿白昼犹鼾睡，可是无人会唤醒。"
        ],
        "notes": "",
        "id": "19c730487209947ce1d4dc43fa6c5ae0"
    },
    {
        "author": "邹輗",
        "dynasty": "宋",
        "type": "诗",
        "rhythmic": "",
        "title": "谒毛竹间先生",
        "preface": "",
        "paragraphs": [
            "不辱其身不辱亲，要明圣学尽人伦。",
            "岂为媚世文章士，养就中和万古春。"
        ],
        "notes": "",
        "id": "c7724b63c96d386dc6ec9e4970c1869d"
    },
    {
        "author": "邹輗",
        "dynasty": "宋",
        "type": "诗",
        "rhythmic": "",
        "title": "题读书林",
        "preface": "",
        "paragraphs": [
            "诸君著意读书林，好去鸢鱼个里寻。",
            "不必浪浮空记诵，且须识取各人心。"
        ],
        "notes": "",
        "id": "b22aaf5399c1f14547ad1bd9e8eb3db6"
    },
    {
        "author": "邹輗",
        "dynasty": "宋",
        "type": "诗",
        "rhythmic": "",
        "title": "山居寓兴",
        "preface": "",
        "paragraphs": [
            "花阴不正月将西，欲到溪边步懒移。",
            "坐对前山无一语，此心惟有古人知。"
        ],
        "notes": "",
        "id": "c2fab0eb45eb4b07e2105eb10c3be9e9"
    }
]