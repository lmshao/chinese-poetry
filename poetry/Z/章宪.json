[
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "登齐云楼",
        "preface": "",
        "paragraphs": [
            "飞楼缥缈瞰吴邦，表里江湖自一方。",
            "曲槛高窗云细薄，落霞孤鹜水苍茫。",
            "固知兴废因时有，独觉江山共古长。",
            "回首中原正愁思，不堪残日半规黄。"
        ],
        "notes": "",
        "id": "056249cd7415fd5b23216ab7fe10d6be"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "漫庄",
        "preface": "",
        "paragraphs": [
            "何许明人眼，松间见古堂。",
            "泉声到棐几几，山影覆绳床。",
            "爱酒陶元亮，听蛙孔德璋。",
            "纷战蛮触，丘壑信难忘。"
        ],
        "notes": "",
        "id": "7c35e7e85dc817d469c52a539b80af9b"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "复轩歌",
        "preface": "",
        "paragraphs": [
            "洞视兮八荒，了无物兮往无旁。",
            "往古来今兮无际，起复代谢兮不失吾常。",
            "复乎，复乎。",
            "吾所寓兮广莫之野，而无何有之乡。"
        ],
        "notes": "",
        "id": "1e7ed2bd7c5fc92b251b634a773a3eb4"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "清旷堂",
        "preface": "",
        "paragraphs": [
            "吾慕仲公理，卜居乐清旷。",
            "兹焉惬吾愿，名堂以自况。",
            "我无适俗韵，且乏肉食相。",
            "何许寄吾生，栖迟翳穷巷。",
            "境幽有经行，心远无得丧。",
            "从容大化中，信是羲皇上。"
        ],
        "notes": "",
        "id": "b3713f71d6b9db863496112ab4bb39a9"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "永归亭",
        "preface": "",
        "paragraphs": [
            "吾慕曾夫子，舍瑟言所志。",
            "所志则非邦，独契圣者意。",
            "暮春春服成，从我才一二。",
            "风乎林岫间，所乐有余味。",
            "邈兮千载上，神交得冥契。",
            "当知结驷非，不易穷阎是。"
        ],
        "notes": "",
        "id": "85e9b41b0afda0bf1bbbe655b4c8b76f"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "清閟亭",
        "preface": "",
        "paragraphs": [
            "吾慕韩昌黎，文章妙百世。",
            "体物语尤工，赋竹夸清闷。",
            "唯我独好之，则亦有深意。",
            "虚中可受道，贯时无险易。",
            "复苦魏文贞，直节而妩媚。",
            "伊余清閟中，赏玩有遗味。"
        ],
        "notes": "",
        "id": "40c58fa9a7299f1fa391594d6c4620ce"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "遐观亭",
        "preface": "",
        "paragraphs": [
            "吾慕陶靖节，处约而平宽。",
            "涉园自成趣，矫首复遐观。",
            "我亦散游目，俛仰天地间。",
            "云烟自舒卷，湖岭相回环。",
            "永与形役谢，岂有俗虑干。",
            "想像斜川游，千载乃相关。"
        ],
        "notes": "",
        "id": "7070b4fde065a20bc8ed46868daa921b"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "松江谒王文孺令宰",
        "preface": "",
        "paragraphs": [
            "暑退凉生过雨天，凫飞鹭浴暮江前。",
            "秋风小浪鸭头水，斜日轻帆燕尾船。",
            "青眼却欣逢地主，白头相对耸诗肩。",
            "林塘胜处开樽俎，只欠冰轮特地圆。"
        ],
        "notes": "",
        "id": "cee2a91d44d437988507b4da4501e75b"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "晚泊松江",
        "preface": "",
        "paragraphs": [
            "长堤牵百丈，舴艋溯清漪。",
            "山与残霞暝，水将秋色宜。",
            "江寒征雁度，天远暮帆迟。",
            "賸欲浮家去，烟波学子皮。"
        ],
        "notes": "",
        "id": "bd9cda207cc70d61fde1051ed59abc93"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "挽著作王先生苹  其一",
        "preface": "",
        "paragraphs": [
            "伊洛流风在，丘轲道德尊。",
            "遗经启幽眇，后学有渊源。",
            "钻仰知由户，衰迟阻及门。",
            "三年思晬面，一旦绝微言。"
        ],
        "notes": "",
        "id": "2837c320e09122bb4a89cd6f12f07385"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "挽著作王先生苹  其二",
        "preface": "",
        "paragraphs": [
            "行义时逢可，泽民事却睽。",
            "斯文犹有寄，俗学岂终迷。",
            "不复等三鳣，空闻见白鸡。",
            "诛茅方檇李，卜葬已苕溪。"
        ],
        "notes": "",
        "id": "49e008ac2d75f2e3612e2a9f71a7212f"
    },
    {
        "author": "章宪",
        "dynasty": "宋",
        "type": "诗",
        "rhythmic": "",
        "title": "挽著作王先生苹  其三",
        "preface": "",
        "paragraphs": [
            "西观才黔突，题舆却佐州。",
            "济时卑管晏，赍志在春秋。",
            "暧暧孤云没，沈沈厚夜幽。",
            "升堂闻礼乐，终觉愧程仇。"
        ],
        "notes": "",
        "id": "74a9c58f46838b4b7639844987246ae5"
    }
]