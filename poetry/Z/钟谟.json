[
    {
        "author": "钟谟",
        "dynasty": "唐",
        "type": "诗",
        "rhythmic": "",
        "title": "贻耀州将",
        "preface": "",
        "paragraphs": [
            "翩翩归尽塞垣鸿，隐隐惊开蛰户虫。",
            "渭北离愁春色里，江南家事战尘中。",
            "还同逐客纫兰佩，谁听缧囚奏土风。",
            "多谢贤侯振吾道，免令搔首泣途穷。"
        ],
        "notes": "",
        "id": "5231d1051cf96e663973fba5347d3cec"
    },
    {
        "author": "钟谟",
        "dynasty": "唐",
        "type": "诗",
        "rhythmic": "",
        "title": "献周世宗",
        "preface": "",
        "paragraphs": [
            "三年耀武群雄服，一日回銮万国春。",
            "南北通欢永无事，谢恩归去老陪臣。"
        ],
        "notes": "",
        "id": "feaea7fd45a903e25f9498b736595422"
    },
    {
        "author": "钟谟",
        "dynasty": "唐",
        "type": "诗",
        "rhythmic": "",
        "title": "代京妓越宾荅徐铉",
        "preface": "",
        "paragraphs": [
            "一幅轻绡寄海滨，越姑长感昔时恩。",
            "欲知别后情多少，点点凭君看泪痕。"
        ],
        "notes": "",
        "id": "93f9e3168dd06d3ab3097d601e068b40"
    },
    {
        "author": "钟谟",
        "dynasty": "唐",
        "type": "诗",
        "rhythmic": "",
        "title": "招徐鼎臣（题拟）",
        "preface": "",
        "paragraphs": [
            "看看潘鬓二毛生，昨日林梢又转鸎。",
            "欲对春风忘世虑，敢言尊酒召时英。",
            "假中西阁幸无事，筵中南威幸有情。",
            "不得车公终不乐，已教红袖出门迎。",
            "（《徐公文集》卷二。",
            "）（按：《徐公文集》此诗题作《寄钟谟》，其次为《正初答钟郎中见招》，二诗皆用「鸎」、「英」、「情」、「迎」四韵。",
            "详诗意，前诗为春初招人过访之作，后诗为答前诗之作。",
            "因此，前诗应为钟谟作，后诗始为徐铉作。",
            "《全唐诗》卷七五二以二诗皆归徐铉，未允，今为移正。",
            "以上参《文史》二十五期曹汛先生文。",
            "）。"
        ],
        "notes": "",
        "id": "3268cad1aa1fff5115386b5d58191414"
    }
]