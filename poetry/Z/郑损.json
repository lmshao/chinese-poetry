[
    {
        "author": "郑损",
        "dynasty": "宋",
        "type": "诗",
        "rhythmic": "",
        "title": "琼花  其一",
        "preface": "",
        "paragraphs": [
            "琼花今日多从辩，玉蘂唐人早有诗。",
            "天上神仙曾枉驾，世间草木敢连枝。",
            "无风亦识飘香处，有眼谁看堕地时。",
            "三十年来成一梦，摩挲石刻鬓添丝。"
        ],
        "notes": "",
        "id": "28c78aa709c3dfb95cdf089d8c429264"
    },
    {
        "author": "郑损",
        "dynasty": "宋",
        "type": "诗",
        "rhythmic": "",
        "title": "琼花  其二",
        "preface": "",
        "paragraphs": [
            "春晚驱车到古祠，看花复诵旧题诗。",
            "少年尝记六七月，大暑曾开三五枝。",
            "酹酒辄来思往事，凭阑欲去立多时。",
            "八仙仿佛多疑似，相隔仙凡只一丝。"
        ],
        "notes": "",
        "id": "f6994d8ee3cc6232af388ea879ed413a"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "星精亭",
        "preface": "",
        "paragraphs": [
            "星沈万古痕，孤绝势无邻。",
            "地窄少留竹，空多剩占云。",
            "钓篷和雨看，樵斧带霜闻。",
            "莫惜寻常到，清风不负人。"
        ],
        "notes": "",
        "id": "78ce83b326d2e07d6a514bf1488f8533"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "钓阁",
        "preface": "",
        "paragraphs": [
            "小阁惬幽寻，周遭万竹森。",
            "谁知一沼内，亦有五湖心。",
            "钓直鱼应笑，身闲乐自深。",
            "晚来春醉熟，香饵任浮沈。"
        ],
        "notes": "",
        "id": "ec1f39cb87e139dee0e7984be1ee7d24"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "玉声亭",
        "preface": "",
        "paragraphs": [
            "世间泉石本无价，那更天然落景中。",
            "汉佩琮琤寒溜雨，秦箫缥缈夜敲风。",
            "一方清气群阴伏，半局闲棋万虑空。",
            "借问主人能住久，后来好事有谁同。"
        ],
        "notes": "",
        "id": "9a1ba7cb274aa63e5174c6615675bc9d"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "艺堂",
        "preface": "",
        "paragraphs": [
            "堂开冻石千年翠，艺讲秋胶百步威。",
            "揖让未能忘典礼，英雄孰不惯戎衣。",
            "风波险似金机骇，日月忙如雪羽飞。",
            "莫怪尊前频浩叹，男儿志愿与时违。"
        ],
        "notes": "",
        "id": "9af18b29e9e95dd9a2ed5f533c91c26d"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "星精石",
        "preface": "",
        "paragraphs": [
            "突险呀空龙虎蹲，由来英气蓄寒根。",
            "苍苔点染云生靥，老雨淋漓铁渍痕。",
            "松韵远趋疑认祖，山阴轻覆似怜孙。",
            "孤岩恰恰容幽搆，可爱江南释子园。"
        ],
        "notes": "",
        "id": "b1b41cdcb82735bdb8bcefe075e14232"
    },
    {
        "author": "郑损",
        "dynasty": "唐",
        "type": "诗",
        "rhythmic": "",
        "title": "泛香亭",
        "preface": "",
        "paragraphs": [
            "流杯处处称佳致，何似斯亭出自然。",
            "山溜穿云来几里，石盘和藓凿何年。",
            "声交鸣玉歌沈板，色幌寒金酒满船。",
            "莫怪坐中难得醉，醒人心骨有潺湲。"
        ],
        "notes": "",
        "id": "e3a384f90adef43f76b29c1bb09b0167"
    }
]