[
    {
        "author": "张齐贤",
        "dynasty": "唐",
        "type": "诗",
        "rhythmic": "",
        "title": "仪坤庙乐章",
        "preface": "",
        "paragraphs": [
            "祼圭既濯，郁鬯既陈。",
            "画幕云举，黄流玉醇。",
            "仪充献酌，礼盛众禋。",
            "地察惟孝，愉焉飨亲。"
        ],
        "notes": "",
        "id": "34d8aa43195f58c15ae28bca02cbebaf"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "致仕后戏赠故人",
        "preface": "",
        "paragraphs": [
            "午桥今得晋公庐，花竹烟云兴有余。",
            "师亮白头心已足，四登两府九尚书。"
        ],
        "notes": "",
        "id": "152320944bb32327b5d435a4830d7629"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "自警诗",
        "preface": "",
        "paragraphs": [
            "慎言浑不畏，忍事又何妨。",
            "国法须遵守，人非莫举扬。",
            "无私仍克己，直道更和光。",
            "此个如端的，天应降吉祥。"
        ],
        "notes": "",
        "id": "b9725c38c3b92eb34b43d71d801871eb"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "当时不是不穷奢，民乐升平少叹嗟。",
            "姚宋未亡妃子在，尘埃那得到中华。"
        ],
        "notes": "",
        "id": "3af9a291f0d9b77858b0137d337a72ba"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "豫章胡氏华林书堂",
        "preface": "",
        "paragraphs": [
            "一百年来烟爨同，衣冠江左慕家风。",
            "儿孙歌舞诗书内，乡党优游礼让中。",
            "孝弟筠编争纪录，门闾天语赐褒崇。",
            "莫将六阙方朱氏，叶叶蒸尝奉始终。"
        ],
        "notes": "",
        "id": "df1a12ac8fee27d271378198c36cf532"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "御书飞白玉堂之署三体宸章并宣禁苑睹兹盛事辄动斐然",
        "preface": "",
        "paragraphs": [
            "宠深仙署降新牌，御笔亲题重俊才。",
            "四字千龄悬日月，两篇三体琢琼环。",
            "登科郄桂皆同树，入室丘门尽仰回。",
            "寓直静封芝检去，密宣荣对玉泉来。",
            "职清望峻人稀见，地贵扃严画罕开。",
            "多幸谬持黄阁柄，烟霄时得遂游陪。"
        ],
        "notes": "",
        "id": "14f9fd5c96f1ed127ed9058c2da927b5"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "答西京留守惠花酒",
        "preface": "",
        "paragraphs": [
            "有花无酒头慵举，有酒无花眼倦开。",
            "好是西园无事日，洛阳花酒一齐来。"
        ],
        "notes": "",
        "id": "00f1a89dbd47192742e489f31dcf3b6f"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "石将军南征赋赠",
        "preface": "",
        "paragraphs": [
            "五花密布生门出，三令重宣夙将听。",
            "划地岂能容贼窟，指天不许见妖星。",
            "醪投汉水期分饮，石削巴丘待勒铭。",
            "洗尽甲兵安草木，君山依旧望中青。"
        ],
        "notes": "",
        "id": "fb9e6aa0909510637f5d311c331f0148"
    },
    {
        "author": "张齐贤",
        "dynasty": "宋",
        "type": "诗",
        "rhythmic": "",
        "title": "赠贺兰栖真",
        "preface": "",
        "paragraphs": [
            "日耕云耨杂芝田，洞府游多隠奉仙。",
            "耸秀万寻连翠峤，澄明一派接灵泉。",
            "凤书昔降幽居侧，鹤驾曾朝瑞日边。",
            "四海高名谁可并，赤松黄石好齐眉。"
        ],
        "notes": "",
        "id": "a49b5810c899891a820585a5bf989d78"
    }
]