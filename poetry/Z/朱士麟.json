[
    {
        "author": "朱士麟",
        "dynasty": "宋",
        "type": "诗",
        "rhythmic": "",
        "title": "光福寺  其一",
        "preface": "",
        "paragraphs": [
            "不辞暑汗透冠裳，亟拜灵祠为亢阳。",
            "与佛有缘凭佛力，于心无愧𦶟心香。",
            "崇朝霶霈施霖雨，千里欢欣饱稻粱。",
            "老吏两年蒙润泽，诗成借笔记僧房。"
        ],
        "notes": "",
        "id": "f6df84e8248e99e78dc0135c19969a09"
    },
    {
        "author": "朱士麟",
        "dynasty": "宋",
        "type": "诗",
        "rhythmic": "",
        "title": "光福寺  其二",
        "preface": "",
        "paragraphs": [
            "乍和便觉怯衣裳，且驻归舟傍夕阳。",
            "连日雨花多听雨，今年香积又炊香。",
            "幸凭佛力成因果，消得诗人咏稻粱。",
            "殽核已无尊有酒，就溪带水擘莲房。"
        ],
        "notes": "",
        "id": "70b14634e3e918bd87f94d759070a40e"
    }
]