[
    {
        "author": "张咸",
        "dynasty": "唐",
        "type": "诗",
        "rhythmic": "",
        "title": "题黎少府宅红蕉花",
        "preface": "",
        "paragraphs": [
            "不争桃李艳阳天，真对群芳想更妍。",
            "秋卷火旗闲度日，昼凝红烛静无烟。",
            "肯于萍实夸颜色，要与芙蓉较后先。",
            "须信晚成翻有遇，赤心偏得主人怜。",
            "（见同治十一年刊锡荣纂《萍乡县志》卷六）（按：《萍乡县志》同卷有唐廪《夏日书黎少府山斋》，因知咸与唐廪为同时人。",
            "唐为干宁元年进士。",
            "今人张彦生《善本碑帖录》第三卷记曲阜博物馆藏《唐兖公颂碑》碑侧刻大和九年张咸题名，与此诗作者恐非一人。",
            "）。"
        ],
        "notes": "",
        "id": "9e1b06e5aa5b8ba60a9fb4f15cb41080"
    }
]