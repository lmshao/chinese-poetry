[
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "贫居",
        "preface": "",
        "paragraphs": [
            "茅檐月有千金税，稻饭年无一粒租。",
            "生事萧条人问我，水芭蕉与石菖蒲。"
        ],
        "notes": "",
        "id": "2f607dccfa8c1e5eab6cbabe06294a43"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "送朱天锡童子",
        "preface": "",
        "paragraphs": [
            "黄金满籯富有余，一经教子金不如。",
            "君家有儿不肯娱，口诵七经随卷舒。",
            "渥洼从来产龙驹，𬸚𬸦乃是真凤雏。",
            "一朝过我父子俱，自称穷苦世为儒。",
            "雪窗夜映孙康书，春陇昼荷儿宽锄。",
            "翻然西入天子都，出门慷慨曳长裾。",
            "神童之科今有无，谈经射策皆壮夫。",
            "古来取士凡数涂，但愿一一令吹竽。",
            "甘罗相秦理不诬，世人看取掌中珠。",
            "折腰未便赋归欤，待君释褐还乡闾。"
        ],
        "notes": "",
        "id": "ab4e169c6bbe5d4562f51c53b8f5b0a7"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "睡香花",
        "preface": "",
        "paragraphs": [
            "曾向庐山睡里闻，香风占断世间春。",
            "窃花莫扑枝头蝶，惊觉南窗半梦人。"
        ],
        "notes": "",
        "id": "2bd1a01e43f57f7c7906b0514ac73445"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "宿清溪安乐山",
        "preface": "",
        "paragraphs": [
            "映窗犹剩雪余痕，瓶里梅花枕上闻。",
            "一椀镫寒听夜雨，半床毡暖卧春云。",
            "诗成始觉茶销睡，香尽翻嫌酒带醺。",
            "我是挂冠林下客，山中安乐合平分。"
        ],
        "notes": "",
        "id": "3df5a53258791e79decda01df1cb14b7"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "过桐庐邑二首  其一",
        "preface": "",
        "paragraphs": [
            "隠君无姓字，何代至今存。",
            "数里山为宅，两株桐是孙。",
            "人烟半峰碧，溪水带潮浑。",
            "多少来游客，茫茫蹋药根。"
        ],
        "notes": "",
        "id": "ecb9e87f81407f9ce8740ee30ff50cf4"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "过桐庐邑二首  其二",
        "preface": "",
        "paragraphs": [
            "三载江南客，还吴东复西。",
            "潮贪两溪尽，云截众山齐。",
            "舟楫无空日，楼台半上梯。",
            "桐庐隠君子，应笑只留题。"
        ],
        "notes": "",
        "id": "5dadfca1d47dd0baa16e815e6eb65332"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "羊裘东汉客，归隠钓鱼滩。",
            "天子不能屈，先生非苟难。",
            "云藏古石在，风激世人寒。",
            "祠下青青竹，何妨把钓竿。"
        ],
        "notes": "",
        "id": "18bc4c34e4a4ff1c5168b7d3a296caf8"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "清芬阁",
        "preface": "",
        "paragraphs": [
            "严子钓台畔，犹闻吟啸声。",
            "荣华付诸弟，萧洒继先生。",
            "自制茶枪嫩，新开酒面清。",
            "红尘不抛摆，那得白云名。"
        ],
        "notes": "",
        "id": "13bcd59a1b12674e69a45a5d74ae3479"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题永庆览胜亭",
        "preface": "",
        "paragraphs": [
            "衙城直上有烟峦，亭在悬崖绝壁间。",
            "几个白头忘岁月，一生青眼看江山。",
            "秋风落木楼台出，暮雨笼沙鸥鹭闲。",
            "珍重京西绣衣使，作书题榜许追攀。"
        ],
        "notes": "",
        "id": "92bb02340f63c9038b76eab28559413d"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题北山松轩",
        "preface": "",
        "paragraphs": [
            "雪天苍翠暑天风，珍重僧轩十八公。",
            "不是时人少吟咏，世闲花草易为工。"
        ],
        "notes": "",
        "id": "ddaaed07ef92cafe99d12f0915e7800c"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题竹轩",
        "preface": "",
        "paragraphs": [
            "种竹才添十数竿，题诗已仅百余篇。",
            "有时碎影摇金地，尽日清风伴玉泉。",
            "不与爱鱼人把钓，肯教骑马客求鞭。",
            "平生最喜此君子，一洒何当听雨眠。"
        ],
        "notes": "",
        "id": "a4e83794252aa11da656ebffe3d50d9e"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题玉泉",
        "preface": "",
        "paragraphs": [
            "长疑数尺玉，乃是一方泉。",
            "粉色和云汲，茶香带石煎。",
            "鉴来诚美矣，闻处合铿然。",
            "白首惠山客，也须吟此篇。"
        ],
        "notes": "",
        "id": "3b6295e86a4cee40d24951edd249ef5d"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "游栖霞宫",
        "preface": "",
        "paragraphs": [
            "偶先诸邑过栖霞，恰费卢仝七碗茶。",
            "此会果然□邂逅，转相寻觅到仙家。"
        ],
        "notes": "",
        "id": "364234a47f0ab571295b2acdc79a8c6f"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题宁国县十全堂",
        "preface": "",
        "paragraphs": [
            "医莫以人试，药能生死人。",
            "十失为一次，望而知谓神。",
            "尝闻秦医和，诊君知其臣。",
            "岂无肘后方，埋没随埃尘。",
            "韫师以愈疾，犹如臂屈伸。",
            "华佗医之良，思邈医之真。",
            "谁能不服药，一一如朱云。",
            "斯堂名十全，全人亦全身。",
            "方公谙药性，勇退盖此因。",
            "金玉不足宝，人生系悲忻。"
        ],
        "notes": "",
        "id": "bccb957d544358e0790827faaa9146a0"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "寄题开福院白莲堂",
        "preface": "",
        "paragraphs": [
            "玉色荷花自是仙，道人更慕远公贤。",
            "此生欲结东林社，求取新诗十八篇。"
        ],
        "notes": "",
        "id": "c3ff123b713d3cbf32e5b3e1d21a3726"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "题无垢寺",
        "preface": "",
        "paragraphs": [
            "禅房闭深花，锡杖生古藓。",
            "秋山翡翠寒，春水玻瓈软。",
            "无嫌墙太低，但恐路不远。",
            "何人坐长松，令我思韦偃。"
        ],
        "notes": "",
        "id": "2127016fcec12904890da2fe567d4427"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "福应山",
        "preface": "",
        "paragraphs": [
            "南亭不减北邙高，美景因公见一朝。",
            "已看溪山如在画，更传风雅似闻韶。",
            "栽桃定有仙家住，种竹宁无隠者招。",
            "秀气当为多士福，未应都放与渔樵。"
        ],
        "notes": "",
        "id": "cf8617e6a1dad213bc80ab61ba9dd02a"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "三贤堂",
        "preface": "",
        "paragraphs": [
            "如是国清寺，宜乎天下闻。",
            "水声常夜雨，山气即朝云。",
            "今古三贤隠，仙凡两路分。",
            "唐人书画在，明日更慇懃。"
        ],
        "notes": "",
        "id": "bb0d4cdf893c43958ea8bca7d7de6d88"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "崇教寺筠轩",
        "preface": "",
        "paragraphs": [
            "碧玉窗棂三四闲，一溪流水伴君闲。",
            "雪中惜取青青节，不用开林自见山。"
        ],
        "notes": "",
        "id": "964b65e56826f42cda3e2e107e16cf60"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "天与晴来抵万金，更逢诗伯共登临。",
            "辍公一夜楞严讲，慰我十年方广心。",
            "白雪阳春虽寡和，高山流水有知音。",
            "石桥天下无双景，好尽平生得处吟。"
        ],
        "notes": "",
        "id": "968b0f5efad621a7b5d9f99ab65c00c8"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "樽前从客笑，梦里任花飞。",
            "野鸟唤不醒，家童扶未归。",
            "有荣还有辱，无是即无非。",
            "万事藏于酒，先生亦见机。"
        ],
        "notes": "",
        "id": "45807204927e695ca5bc86e1610f91ec"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "寄湖南宪请祠叶公",
        "preface": "",
        "paragraphs": [
            "闻说年来请洞霄，江湖奉使久勤劳。",
            "有神仙处闲方得，用老成时退更高。",
            "借宅但知新种竹，寻真想见旧栽桃。",
            "浮梁居士尘埃甚，须发而今已二毛。"
        ],
        "notes": "",
        "id": "dcddf263a51f491d14fd5afa86b7c35b"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "游九锁山",
        "preface": "",
        "paragraphs": [
            "九锁山中多隠仙，洞门终古掩云烟。",
            "茶生东坞偏迎日，松老西巌不记年。",
            "翠箬久藏千岁药，碧池深纳半山泉。",
            "苍崖纵使秦驱得，未信能移一柱天。"
        ],
        "notes": "",
        "id": "b060e188cc06ac50d4db2a3d4872e648"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "九月望夜与诗僧可久泛西湖",
        "preface": "",
        "paragraphs": [
            "山风猎猎酿寒威，林下山僧见亦稀。",
            "怪得题诗无俗语，十年肝鬲湛清辉。"
        ],
        "notes": "",
        "id": "c9ad042da5c9a904e53aacf0dbc9233e"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "湖州觉海弥陀阁",
        "preface": "",
        "paragraphs": [
            "仙潭觉海唐兴善，像设𪻺琦古至今。",
            "殿柱倒书雷部火，市桥横渡木观音。",
            "窗前竹影摇金翠，风外莲香散水沉。",
            "况有弥陀新建阁，动人无限往生心。"
        ],
        "notes": "",
        "id": "78fe4554c45cdcc473ed47a45542b27c"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "更高亭",
        "preface": "",
        "paragraphs": [
            "稚子山妻伴老翁，重阳寻遍菊花丛。",
            "明年把酒知何处，却忆高亭是梦中。"
        ],
        "notes": "",
        "id": "a4a3330872d619dee81e421a80fc3c16"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "延真秋屏轩",
        "preface": "",
        "paragraphs": [
            "鸟回山色隠如城，碧落人归依旧青。",
            "好向中间安一榻，何须更画绕床屏。"
        ],
        "notes": "",
        "id": "705e6160cbb3e2aaaadc92f2ee2b0e64"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "别后遥知倚门母，老来偏忆出家儿。"
        ],
        "notes": "",
        "id": "0c5df3aedc356d3190294461500bd698"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "洗竹放教风自在，傍溪看得月分明。"
        ],
        "notes": "",
        "id": "39c4faedabbcd26d1c7d3d23797d0f9f"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白快近来逢素鬓，赤穷今日得朱袍。"
        ],
        "notes": "",
        "id": "88a9eb330d926deec46e7ef21254e2d7"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "何妨包裹如风药，且免淋漓似水鸡。"
        ],
        "notes": "",
        "id": "e30f99cf3ae9d77fcc3e986c97e76f61"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "修水引来双瀑布，长松留住半天风。"
        ],
        "notes": "",
        "id": "4a8adbbf7621760750273de2c6b84ddb"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "来恨不逢池水满，屏风围住芰荷香。"
        ],
        "notes": "",
        "id": "d6bbffde0996bb3e21988779ab14c1f2"
    },
    {
        "author": "张景修",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "但令陶令长为主，莫遣灵芸错认伊。"
        ],
        "notes": "",
        "id": "80131b246a01690b2b41952c2cf71989"
    }
]