[
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "凭虚蝃𬟽逼人寒，中有危亭百尺宽。",
            "天接水腰呈绝景，风回帆脚涨狂澜。",
            "半篙落日吟将就，一抹晴烟画亦难。",
            "不是酒杯今日窄，直须邀月上栏干。"
        ],
        "notes": "",
        "id": "568781a83a4811f712cf86f890b96454"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "舟行过平江",
        "preface": "",
        "paragraphs": [
            "踪迹平生马少游，功名外物等虚舟。",
            "不多饮酒常成醉，自在吟诗祇遣愁。",
            "已幸一帆离锡邑，更宽两日到杭州。",
            "晓来忽见盘门塔，疑是西湖大佛头。"
        ],
        "notes": "",
        "id": "6e4a334b69970a56f124cdb4e92fe910"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "枫桥湾酒家有枫桥千古压波光之句用韵以纪所见",
        "preface": "",
        "paragraphs": [
            "枫桥酒味胜官坊，随分红裙取次粧。",
            "月照乍圆新气象，僧闲不减旧风光。",
            "一桥地势横分水，两岸人家竞采桑。",
            "惟有塔铃太多管，笑人来往自玎珰。"
        ],
        "notes": "",
        "id": "43c10d0aa5b61461d8fdfb974eb01e44"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "出嘉兴",
        "preface": "",
        "paragraphs": [
            "舟出嘉禾五里城，僧楼山塔互峥嵘。",
            "酒旗密比随风舞，渔网横拖漾日晴。",
            "画舫贵人帆去稳，单衣游女著来轻。",
            "山歌已接长河堰，到得临平月又明。"
        ],
        "notes": "",
        "id": "0319795448c505ef118ed30e06919698"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "过长河堰",
        "preface": "",
        "paragraphs": [
            "帆指长河风力微，渔舟个个有鱼归。",
            "一声水际笛三弄，几处梅边竹四围。",
            "桑伐远扬蚕事熟，花消浓艳柳绵飞。",
            "西湖只在钱塘外，又见孤山梅子肥。"
        ],
        "notes": "",
        "id": "807a68d424eb320cb9fe3c7b92c32e05"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "同刘朋山游湖边作",
        "preface": "",
        "paragraphs": [
            "谁立西湖造化功，峰分南北境相通。",
            "四时风物弦歌里，两岸人家图画中。",
            "堤柳送迎忘尔汝，棹声来往自西东。",
            "风波便作恩波看，此乐君王与众同。"
        ],
        "notes": "",
        "id": "c31ba777ee9edd4381448b2fe94ab835"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "同陈明叔游湖作",
        "preface": "",
        "paragraphs": [
            "四月湖边冷若秋，先贤堂下系扁舟。",
            "山头积翠来新意，波面飘红忆旧游。",
            "无柰杨花欺倦客，已多荷叶护轻鸥。",
            "堤边谁道春归了，犹有一声黄栗留。"
        ],
        "notes": "",
        "id": "9c8b248ca817f391897413a4bde755ab"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "和吴𡼣岩韵",
        "preface": "",
        "paragraphs": [
            "春回笔底露潜机，为怯高吟且遯肥。",
            "又见牛鞭春到日，羞披鹑结旧来衣。",
            "雪随著处分单厚，梅不关人自密稀。",
            "归计商量今始定，乐哉心事看云飞。"
        ],
        "notes": "",
        "id": "3e4b347d5ae35f02c5784edd4e41c7f1"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "春日呈𡼣岩",
        "preface": "",
        "paragraphs": [
            "朝来惭愧又逢春，总把官身换客身。",
            "堤柳未归新气象，窗梅犹带旧精神。",
            "村居牢落谁沽我，吏醉清闲却笑人。",
            "打叠故书排日去，一樽随意踏芳尘。"
        ],
        "notes": "",
        "id": "477cd25c38710ad87c754a6865e7d128"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "张玉轩南园",
        "preface": "",
        "paragraphs": [
            "南园不与昔时同，绵亘规模十里通。",
            "万石倚山如踞虎，一亭跨水似垂虹。",
            "虚堂旧占梅边月，曲径新添竹外风。",
            "诗料满前吟不尽，主人樽酒未应空。"
        ],
        "notes": "",
        "id": "2a34a253aa728fd742efc7b84ce56815"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "寿实斋侍郎王先生",
        "preface": "",
        "paragraphs": [
            "崧高维岳诵生申，整顿乾坤属旧臣。",
            "天下安危关出处，性中存养自真纯。",
            "便归紫橐酬公论，已草黄麻授正人。",
            "天为皇家锡难老，愿将霖雨福斯民。"
        ],
        "notes": "",
        "id": "c212d3ae184f8ac63d2025ec888958b5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "七夕呈坐间诸友时留平江宿和靖书院次日",
        "preface": "",
        "paragraphs": [
            "叶已鸣秋夜渐长，年年织女会牛郎。",
            "龙梭暂歇七襄驾，云袖轻飘百和香。",
            "输我晚凉和月饮，任渠明发渡河忙。",
            "要知工巧元无用，乐得身闲拙不妨。"
        ],
        "notes": "",
        "id": "f3841ea5abd51669fbd280b7a0ab1687"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "和吴梅庵同登白龙对月韵",
        "preface": "",
        "paragraphs": [
            "秋容满目带微寒，帆稳兰舟驾碧澜。",
            "照我湖光天共色，袭人花气露初干。",
            "笑谈红袖日中舞，惊动苍龙水底蟠。",
            "最是一清无著处，却惭狼籍草杯盘。"
        ],
        "notes": "",
        "id": "eb65bd3115315fc516c91e0a9c349b42"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "饯徐衍道知县",
        "preface": "",
        "paragraphs": [
            "事业文章属当家，刃游余地宰金沙。",
            "挽回凶岁作丰稔，安集流民绝叹嗟。",
            "两载秋霜威盗贼，一犂春雨沃桑麻。",
            "宽民实意言难尽，胜种河阳满县花。"
        ],
        "notes": "",
        "id": "ebbc484cffdb5302da417dbba8673311"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "饯海盐史后乐",
        "preface": "",
        "paragraphs": [
            "秦溪邑大号难治，后乐三年以德为。",
            "海阔有楼还旧观，堂深无日不新诗。",
            "虚舟祇载来时物，实惠常教去后思。",
            "相业真传公不忝，苍生况是望霖时。"
        ],
        "notes": "",
        "id": "877ef1225860d328a2c70d100d7d16dc"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "朱知镇戎服警盗不惮雪夜酒库在镇外不得与戏呈",
        "preface": "",
        "paragraphs": [
            "戎装元不碍儒冠，盗贼潜窥胆自寒。",
            "金鼓声闻三里外，旌旗影庇四民安。",
            "肯从叶力多君子，愧不同盟是酒官。",
            "龢气酿成年可卜，晓来喜见雪漫漫。"
        ],
        "notes": "",
        "id": "2124c73411cf25ca25fca628b8e40ea8"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "除夜怀刘朋山为坑司干官",
        "preface": "",
        "paragraphs": [
            "失脚糟丘又一春，岁除牢落颇关情。",
            "谁家不换桃符句，比屋相闻竹爆声。",
            "旧友未知能铸冶，新年宜入孰陶成。",
            "来朝无甚人交往，乐得齁齁睡到明。"
        ],
        "notes": "",
        "id": "d9b14de2e577db33bc7cb03bfd0d90ae"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "夜坐书怀",
        "preface": "",
        "paragraphs": [
            "挑灯看彻后村诗，忽尔憧憧百所思。",
            "不待人言已知错，要知分定盍如斯。",
            "但求甘旨安无事，浪说荣华自有时。",
            "倒指新𥬠当已熟，且煨闽芋一中之。"
        ],
        "notes": "",
        "id": "f3358eaebaf9d39e867eeb32bfbc564c"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "晓发嘉兴府",
        "preface": "",
        "paragraphs": [
            "晓发嘉兴府，人家门未开。",
            "闸关船侧过，水涨堰平推。",
            "浓绿暗官柳，肥红绽野梅。",
            "城中箫鼓发，知是使君回。"
        ],
        "notes": "",
        "id": "c302419e4089235b680aead2f54cdfa9"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "舟过吴江县",
        "preface": "",
        "paragraphs": [
            "寺满吴江县，钟声两岸分。",
            "买鱼嫌少室，沽酒欠文君。",
            "平地桥边浪，无心岭外云。",
            "篙人添德色，为策过湖勋。"
        ],
        "notes": "",
        "id": "b131b0c7813397246d68f27b7dd747a4"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "泊崇德",
        "preface": "",
        "paragraphs": [
            "堰未抵长河，先从古县过。",
            "诗舟寻旧岸，酒市鬻新歌。",
            "傍水人家密，依山僧寺多。",
            "夷犹观未足，无柰月明何。"
        ],
        "notes": "",
        "id": "8db23791c8c008eb91015507e8557ff3"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "东新桥值雪",
        "preface": "",
        "paragraphs": [
            "间关入帝乡，飞雪断覊肠。",
            "天地皆明白，山川忽老苍。",
            "柳眉遮旧影，梅额上新粧。",
            "客里急先务，湖边问短航。"
        ],
        "notes": "",
        "id": "69d7646a679c9d6b0236e96d13df78f4"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "甲辰入京春深犹雪和吴𡼣岩二首  其一",
        "preface": "",
        "paragraphs": [
            "岁事客里过，今年祇去年。",
            "甘贫常寂寂，知己孰拳拳。",
            "花艳卑崇帐，江流羡祖鞭。",
            "家山芳意动，野骑盍言还。"
        ],
        "notes": "",
        "id": "1bf574c385ddcbb46432cde5749ce3cb"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "甲辰入京春深犹雪和吴𡼣岩二首  其二",
        "preface": "",
        "paragraphs": [
            "掀髯论时事，莫问是邪非。",
            "绿句池边得，青阳柳外归。",
            "夜深嫌薄酒，春浅怯单衣。",
            "门巷雪撩乱，低头且掩扉。"
        ],
        "notes": "",
        "id": "9b638cf31c1dfd05bf1b6cffbae61d4f"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "富民犯米四十字以喻之",
        "preface": "",
        "paragraphs": [
            "彼此有人心，人心即讼庭。",
            "初无深利害，倒自费调亭。",
            "私意生荆棘，公家有典刑。",
            "落便宜是益，座右可刊铭。"
        ],
        "notes": "",
        "id": "19426ad5620933f64f99db0d1696c711"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "孤山观梅",
        "preface": "",
        "paragraphs": [
            "费尽年年造化功，精神全在雪霜中。",
            "一枝映带窗前月，消得逋仙作主翁。"
        ],
        "notes": "",
        "id": "f0dbc82d326dd7bcc771b7742e93b001"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "陈梅隠求诗",
        "preface": "",
        "paragraphs": [
            "旱岁走江湖，那堪又岁除。",
            "隠梅非活计，行李盍宁居。",
            "自有珠玑集，不携朝贵书。",
            "酬君无好语，索笑谩踌躇。"
        ],
        "notes": "",
        "id": "84322615575430bb561108fc2a1d9496"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "林竹翁求跋",
        "preface": "",
        "paragraphs": [
            "何物耐交情，林翁竹借名。",
            "霜严不改操，风劲镇长清。",
            "袖里森珠玉，胸中富甲兵。",
            "江湖莫相笑，已播逸民声。"
        ],
        "notes": "",
        "id": "daaedc148dd214a23cec6372113ab428"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "书考",
        "preface": "",
        "paragraphs": [
            "人说宦途好，元来是险途。",
            "不亲真利害，难话细工夫。",
            "下考初书一，中心有愧无。",
            "官卑何展布，三载且糊涂。"
        ],
        "notes": "",
        "id": "4090384846fe51166169119cffc79888"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "刘直孺示拙逸诗编且命著语",
        "preface": "",
        "paragraphs": [
            "拙自愚中来，逸与怠相比。",
            "限界固分明，差忒亦容易。",
            "人心自有机，天下本无事。",
            "更参大学章，终始一诚意。"
        ],
        "notes": "",
        "id": "de0d1d18321ed5c8e1821403d973ea19"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "尹楼岩久留华亭",
        "preface": "",
        "paragraphs": [
            "风雷昨夜揭窗纱，未信楼岩不忆家。",
            "和靖山头春到了，莫因寻鹤负梅花。"
        ],
        "notes": "",
        "id": "91f39c548f01a924746293b11ce7b219"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "摄事华亭归舟口占",
        "preface": "",
        "paragraphs": [
            "挈来司市正花时，补陋支倾费品题。",
            "顾影自惭身是客，片帆又逐晓风西。"
        ],
        "notes": "",
        "id": "eea770471a089db419abe8cacf5c1bcd"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其一",
        "preface": "",
        "paragraphs": [
            "笋舆取道自吴干，东作村村喜一般。",
            "已拜劝农田畯赐，旧租何似放令宽。"
        ],
        "notes": "",
        "id": "42bfc3c66141fc02bf231c2335eeff42"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其二",
        "preface": "",
        "paragraphs": [
            "人家密簇近溪旁，旧袂青裙竞采桑。",
            "相唤相呼相叹息，茧丝岁岁为官忙。"
        ],
        "notes": "",
        "id": "51f70279af7792f847be7c715834c76b"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其三",
        "preface": "",
        "paragraphs": [
            "小立青帘卖酒家，味虽薄薄胜空茶。",
            "今年春满疎篱外，数朶轻红出杏花。"
        ],
        "notes": "",
        "id": "79a1250a62ca24866815187fad5a103a"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "题吴梅庵和靖索句图",
        "preface": "",
        "paragraphs": [
            "童寒鹤冷雪霏霏，正是先生得句时。",
            "一段孤清图不尽，梅花从此厌人诗。"
        ],
        "notes": "",
        "id": "41d42ba73349885cd7d183b3a419f6f5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "入京",
        "preface": "",
        "paragraphs": [
            "客怀醉杀也醒醒，昨夜思家梦几惊。",
            "道阻且长无信息，只将喜鹊验安平。"
        ],
        "notes": "",
        "id": "b6f7f95c28c080ab24918f296cfae0ff"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "横林遇雨  其一",
        "preface": "",
        "paragraphs": [
            "断当篙师到锡山，片云尼我竹林间。",
            "短篷展转浑无寐，祇听邮铃去复还。"
        ],
        "notes": "",
        "id": "2c61e097cbabfa0cfb22fc47bb2922cc"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "横林遇雨  其二",
        "preface": "",
        "paragraphs": [
            "雨湿桅竿风飐帆，不禁篷漏滴衣单。",
            "苍头更说无眠处，始信人生行路难。"
        ],
        "notes": "",
        "id": "eadf58bf95ee6cd07eabcdfebbb14c37"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "自库入镇十二里皆山径邢侯以马相招道间口占问梅",
        "preface": "",
        "paragraphs": [
            "蹇馿突兀万山间，欲雨还晴雪又悭。",
            "一路梅花寻不见，多应开向小溪湾。"
        ],
        "notes": "",
        "id": "46a229581890cdc322298cdbae5bd164"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "烟雨楼",
        "preface": "",
        "paragraphs": [
            "锦绣囊开城角东，规模绵亘境相通。",
            "一亭旧占梅边月，两径新添竹外风。",
            "山色有无烟变态，湖光浓淡雨收功。",
            "凭栏正好催归去，横笛数声芦苇中。"
        ],
        "notes": "",
        "id": "e0224082120e0d0f2f4c05e8d7ce7d70"
    }
]