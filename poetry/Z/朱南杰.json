[
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "凭虚蝃𬟽逼人寒，中有危亭百尺宽。",
            "天接水腰呈绝景，风回帆脚涨狂澜。",
            "半篙落日吟将就，一抹晴烟画亦难。",
            "不是酒杯今日窄，直须邀月上栏干。"
        ],
        "notes": "",
        "id": "63f7daecf897387cc8bf3ce1c9dee6ec"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "舟行过平江",
        "preface": "",
        "paragraphs": [
            "踪迹平生马少游，功名外物等虚舟。",
            "不多饮酒常成醉，自在吟诗祇遣愁。",
            "已幸一帆离锡邑，更宽两日到杭州。",
            "晓来忽见盘门塔，疑是西湖大佛头。"
        ],
        "notes": "",
        "id": "1f7b2155d92706513b18fd9a66847dfd"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "枫桥湾酒家有枫桥千古压波光之句用韵以纪所见",
        "preface": "",
        "paragraphs": [
            "枫桥酒味胜官坊，随分红裙取次粧。",
            "月照乍圆新气象，僧闲不减旧风光。",
            "一桥地势横分水，两岸人家竞采桑。",
            "惟有塔铃太多管，笑人来往自玎珰。"
        ],
        "notes": "",
        "id": "0d7972ca98f1989afc4f034a24f05dd2"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "出嘉兴",
        "preface": "",
        "paragraphs": [
            "舟出嘉禾五里城，僧楼山塔互峥嵘。",
            "酒旗密比随风舞，渔网横拖漾日晴。",
            "画舫贵人帆去稳，单衣游女著来轻。",
            "山歌已接长河堰，到得临平月又明。"
        ],
        "notes": "",
        "id": "c490aaafd338a6df95203599647f40c5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "过长河堰",
        "preface": "",
        "paragraphs": [
            "帆指长河风力微，渔舟个个有鱼归。",
            "一声水际笛三弄，几处梅边竹四围。",
            "桑伐远扬蚕事熟，花消浓艳柳绵飞。",
            "西湖只在钱塘外，又见孤山梅子肥。"
        ],
        "notes": "",
        "id": "e475b7df3fedcf80fc40ac0e8b29f8c1"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "同刘朋山游湖边作",
        "preface": "",
        "paragraphs": [
            "谁立西湖造化功，峰分南北境相通。",
            "四时风物弦歌里，两岸人家图画中。",
            "堤柳送迎忘尔汝，棹声来往自西东。",
            "风波便作恩波看，此乐君王与众同。"
        ],
        "notes": "",
        "id": "4eb6669be7d349ed6440a8a335bc806e"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "同陈明叔游湖作",
        "preface": "",
        "paragraphs": [
            "四月湖边冷若秋，先贤堂下系扁舟。",
            "山头积翠来新意，波面飘红忆旧游。",
            "无柰杨花欺倦客，已多荷叶护轻鸥。",
            "堤边谁道春归了，犹有一声黄栗留。"
        ],
        "notes": "",
        "id": "68f21c24b6714e22727fa01e88c04bdc"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "和吴𡼣岩韵",
        "preface": "",
        "paragraphs": [
            "春回笔底露潜机，为怯高吟且遯肥。",
            "又见牛鞭春到日，羞披鹑结旧来衣。",
            "雪随著处分单厚，梅不关人自密稀。",
            "归计商量今始定，乐哉心事看云飞。"
        ],
        "notes": "",
        "id": "71024b3df8ebc19f0d64fbfe1b542a46"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "春日呈𡼣岩",
        "preface": "",
        "paragraphs": [
            "朝来惭愧又逢春，总把官身换客身。",
            "堤柳未归新气象，窗梅犹带旧精神。",
            "村居牢落谁沽我，吏醉清闲却笑人。",
            "打叠故书排日去，一樽随意踏芳尘。"
        ],
        "notes": "",
        "id": "a6ffdde12885d22c8ff629319f5a7d7c"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "张玉轩南园",
        "preface": "",
        "paragraphs": [
            "南园不与昔时同，绵亘规模十里通。",
            "万石倚山如踞虎，一亭跨水似垂虹。",
            "虚堂旧占梅边月，曲径新添竹外风。",
            "诗料满前吟不尽，主人樽酒未应空。"
        ],
        "notes": "",
        "id": "91da7e28e004e2b6c9af2c71033cefd5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "寿实斋侍郎王先生",
        "preface": "",
        "paragraphs": [
            "崧高维岳诵生申，整顿乾坤属旧臣。",
            "天下安危关出处，性中存养自真纯。",
            "便归紫橐酬公论，已草黄麻授正人。",
            "天为皇家锡难老，愿将霖雨福斯民。"
        ],
        "notes": "",
        "id": "cafdedbc2d835b460c82cd9ad5f3e61e"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "七夕呈坐间诸友时留平江宿和靖书院次日",
        "preface": "",
        "paragraphs": [
            "叶已鸣秋夜渐长，年年织女会牛郎。",
            "龙梭暂歇七襄驾，云袖轻飘百和香。",
            "输我晚凉和月饮，任渠明发渡河忙。",
            "要知工巧元无用，乐得身闲拙不妨。"
        ],
        "notes": "",
        "id": "25aab9fdea120a6b5405a1a5d8496447"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "和吴梅庵同登白龙对月韵",
        "preface": "",
        "paragraphs": [
            "秋容满目带微寒，帆稳兰舟驾碧澜。",
            "照我湖光天共色，袭人花气露初干。",
            "笑谈红袖日中舞，惊动苍龙水底蟠。",
            "最是一清无著处，却惭狼籍草杯盘。"
        ],
        "notes": "",
        "id": "7a2d88470a8a914b763315a373dddfa0"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "饯徐衍道知县",
        "preface": "",
        "paragraphs": [
            "事业文章属当家，刃游余地宰金沙。",
            "挽回凶岁作丰稔，安集流民绝叹嗟。",
            "两载秋霜威盗贼，一犂春雨沃桑麻。",
            "宽民实意言难尽，胜种河阳满县花。"
        ],
        "notes": "",
        "id": "d7b68e000e18a4a64e18fcaafef60f08"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "饯海盐史后乐",
        "preface": "",
        "paragraphs": [
            "秦溪邑大号难治，后乐三年以德为。",
            "海阔有楼还旧观，堂深无日不新诗。",
            "虚舟祇载来时物，实惠常教去后思。",
            "相业真传公不忝，苍生况是望霖时。"
        ],
        "notes": "",
        "id": "6f3e9f3fd057dddedf800cbd65ad35b1"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "朱知镇戎服警盗不惮雪夜酒库在镇外不得与戏呈",
        "preface": "",
        "paragraphs": [
            "戎装元不碍儒冠，盗贼潜窥胆自寒。",
            "金鼓声闻三里外，旌旗影庇四民安。",
            "肯从叶力多君子，愧不同盟是酒官。",
            "龢气酿成年可卜，晓来喜见雪漫漫。"
        ],
        "notes": "",
        "id": "9fb00c017d8ee063af0c6138b1dee00f"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "除夜怀刘朋山为坑司干官",
        "preface": "",
        "paragraphs": [
            "失脚糟丘又一春，岁除牢落颇关情。",
            "谁家不换桃符句，比屋相闻竹爆声。",
            "旧友未知能铸冶，新年宜入孰陶成。",
            "来朝无甚人交往，乐得齁齁睡到明。"
        ],
        "notes": "",
        "id": "54ddd7870de1f4903b9a22a7ad88bcd5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "夜坐书怀",
        "preface": "",
        "paragraphs": [
            "挑灯看彻后村诗，忽尔憧憧百所思。",
            "不待人言已知错，要知分定盍如斯。",
            "但求甘旨安无事，浪说荣华自有时。",
            "倒指新𥬠当已熟，且煨闽芋一中之。"
        ],
        "notes": "",
        "id": "6c5fb8b5c6f1f2af568dd4e86da1c17a"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "晓发嘉兴府",
        "preface": "",
        "paragraphs": [
            "晓发嘉兴府，人家门未开。",
            "闸关船侧过，水涨堰平推。",
            "浓绿暗官柳，肥红绽野梅。",
            "城中箫鼓发，知是使君回。"
        ],
        "notes": "",
        "id": "e068674d4a703d660c345047fbd8025c"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "舟过吴江县",
        "preface": "",
        "paragraphs": [
            "寺满吴江县，钟声两岸分。",
            "买鱼嫌少室，沽酒欠文君。",
            "平地桥边浪，无心岭外云。",
            "篙人添德色，为策过湖勋。"
        ],
        "notes": "",
        "id": "2d93f5a492095b0b2fa671cc888b2854"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "泊崇德",
        "preface": "",
        "paragraphs": [
            "堰未抵长河，先从古县过。",
            "诗舟寻旧岸，酒市鬻新歌。",
            "傍水人家密，依山僧寺多。",
            "夷犹观未足，无柰月明何。"
        ],
        "notes": "",
        "id": "537ce76b88db2fdc4475a49c3bebe9a2"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "东新桥值雪",
        "preface": "",
        "paragraphs": [
            "间关入帝乡，飞雪断覊肠。",
            "天地皆明白，山川忽老苍。",
            "柳眉遮旧影，梅额上新粧。",
            "客里急先务，湖边问短航。"
        ],
        "notes": "",
        "id": "942cebc07bd17c23e5b7fd8f226f8cd4"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "甲辰入京春深犹雪和吴𡼣岩二首  其一",
        "preface": "",
        "paragraphs": [
            "岁事客里过，今年祇去年。",
            "甘贫常寂寂，知己孰拳拳。",
            "花艳卑崇帐，江流羡祖鞭。",
            "家山芳意动，野骑盍言还。"
        ],
        "notes": "",
        "id": "0d772f4740523cfd4d8a8e92f34f3795"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "甲辰入京春深犹雪和吴𡼣岩二首  其二",
        "preface": "",
        "paragraphs": [
            "掀髯论时事，莫问是邪非。",
            "绿句池边得，青阳柳外归。",
            "夜深嫌薄酒，春浅怯单衣。",
            "门巷雪撩乱，低头且掩扉。"
        ],
        "notes": "",
        "id": "031f447acc9ba0e1a54f9785e3b7e4b1"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "富民犯米四十字以喻之",
        "preface": "",
        "paragraphs": [
            "彼此有人心，人心即讼庭。",
            "初无深利害，倒自费调亭。",
            "私意生荆棘，公家有典刑。",
            "落便宜是益，座右可刊铭。"
        ],
        "notes": "",
        "id": "82cbc9ef7e684d9a21b42ee10c495017"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "孤山观梅",
        "preface": "",
        "paragraphs": [
            "费尽年年造化功，精神全在雪霜中。",
            "一枝映带窗前月，消得逋仙作主翁。"
        ],
        "notes": "",
        "id": "a04851c6cf1b46218ff78b424f8be18e"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "陈梅隠求诗",
        "preface": "",
        "paragraphs": [
            "旱岁走江湖，那堪又岁除。",
            "隠梅非活计，行李盍宁居。",
            "自有珠玑集，不携朝贵书。",
            "酬君无好语，索笑谩踌躇。"
        ],
        "notes": "",
        "id": "66be9e04695e7176440337c7a598ee2c"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "林竹翁求跋",
        "preface": "",
        "paragraphs": [
            "何物耐交情，林翁竹借名。",
            "霜严不改操，风劲镇长清。",
            "袖里森珠玉，胸中富甲兵。",
            "江湖莫相笑，已播逸民声。"
        ],
        "notes": "",
        "id": "617884b6d8ee1f675db3fe89a526dcd7"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "书考",
        "preface": "",
        "paragraphs": [
            "人说宦途好，元来是险途。",
            "不亲真利害，难话细工夫。",
            "下考初书一，中心有愧无。",
            "官卑何展布，三载且糊涂。"
        ],
        "notes": "",
        "id": "35e65f5bfcda9971ab741f384f7602ee"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "刘直孺示拙逸诗编且命著语",
        "preface": "",
        "paragraphs": [
            "拙自愚中来，逸与怠相比。",
            "限界固分明，差忒亦容易。",
            "人心自有机，天下本无事。",
            "更参大学章，终始一诚意。"
        ],
        "notes": "",
        "id": "5378b40f15fab40b73711b4008bb6154"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "尹楼岩久留华亭",
        "preface": "",
        "paragraphs": [
            "风雷昨夜揭窗纱，未信楼岩不忆家。",
            "和靖山头春到了，莫因寻鹤负梅花。"
        ],
        "notes": "",
        "id": "4337f265c35f85f5d5d1a0e5d7ce2915"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "摄事华亭归舟口占",
        "preface": "",
        "paragraphs": [
            "挈来司市正花时，补陋支倾费品题。",
            "顾影自惭身是客，片帆又逐晓风西。"
        ],
        "notes": "",
        "id": "f592b345f2ad2a232bc7af94799685a9"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其一",
        "preface": "",
        "paragraphs": [
            "笋舆取道自吴干，东作村村喜一般。",
            "已拜劝农田畯赐，旧租何似放令宽。"
        ],
        "notes": "",
        "id": "53b45bda6114341560a9827c1210105b"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其二",
        "preface": "",
        "paragraphs": [
            "人家密簇近溪旁，旧袂青裙竞采桑。",
            "相唤相呼相叹息，茧丝岁岁为官忙。"
        ],
        "notes": "",
        "id": "92dd52c23216e4eeaff7c2cd2291eacf"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "延陵道中即事三绝  其三",
        "preface": "",
        "paragraphs": [
            "小立青帘卖酒家，味虽薄薄胜空茶。",
            "今年春满疎篱外，数朶轻红出杏花。"
        ],
        "notes": "",
        "id": "e3eef70014ae0b65175cc3166a17f754"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "题吴梅庵和靖索句图",
        "preface": "",
        "paragraphs": [
            "童寒鹤冷雪霏霏，正是先生得句时。",
            "一段孤清图不尽，梅花从此厌人诗。"
        ],
        "notes": "",
        "id": "fd96e5a5f49d6baee1a2386840653bca"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "入京",
        "preface": "",
        "paragraphs": [
            "客怀醉杀也醒醒，昨夜思家梦几惊。",
            "道阻且长无信息，只将喜鹊验安平。"
        ],
        "notes": "",
        "id": "43c57fa4b612167f35b59b7936e1ddf5"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "横林遇雨  其一",
        "preface": "",
        "paragraphs": [
            "断当篙师到锡山，片云尼我竹林间。",
            "短篷展转浑无寐，祇听邮铃去复还。"
        ],
        "notes": "",
        "id": "ad41e9b945c42bb0f45c13d87be8b5a1"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "横林遇雨  其二",
        "preface": "",
        "paragraphs": [
            "雨湿桅竿风飐帆，不禁篷漏滴衣单。",
            "苍头更说无眠处，始信人生行路难。"
        ],
        "notes": "",
        "id": "f8899ca342e9e80863ea9bd3b649caec"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "自库入镇十二里皆山径邢侯以马相招道间口占问梅",
        "preface": "",
        "paragraphs": [
            "蹇馿突兀万山间，欲雨还晴雪又悭。",
            "一路梅花寻不见，多应开向小溪湾。"
        ],
        "notes": "",
        "id": "a18893229fe181c5a7824689c2f4cab8"
    },
    {
        "author": "朱南杰",
        "dynasty": "宋",
        "type": "诗",
        "rhythmic": "",
        "title": "烟雨楼",
        "preface": "",
        "paragraphs": [
            "锦绣囊开城角东，规模绵亘境相通。",
            "一亭旧占梅边月，两径新添竹外风。",
            "山色有无烟变态，湖光浓淡雨收功。",
            "凭栏正好催归去，横笛数声芦苇中。"
        ],
        "notes": "",
        "id": "b32926ab93530610245329f92c458915"
    }
]