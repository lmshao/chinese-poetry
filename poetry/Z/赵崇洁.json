[
    {
        "author": "赵崇洁",
        "dynasty": "宋",
        "type": "诗",
        "rhythmic": "",
        "title": "读书趣",
        "preface": "",
        "paragraphs": [
            "溪流静阅万签书，未许传讹杂鲁鱼。",
            "洙泗渊源应出活，宫墙高大独生虚。",
            "乾坤容我承三极，造化凭谁托一嘘。",
            "从此已知身即道，便便熟路驾轻车。"
        ],
        "notes": "",
        "id": "a1dfcaeb6a0df7b0181723ba10ecee4a"
    },
    {
        "author": "赵崇洁",
        "dynasty": "宋",
        "type": "诗",
        "rhythmic": "",
        "title": "游亭晚酌",
        "preface": "",
        "paragraphs": [
            "一樽对酌晚临溪，诗景撩人兴不迷。",
            "风约滩声侵座冷，月移花影落簷低。",
            "银笺白雪心先吐，玉斝黄流手漫提。",
            "自庆一时文物会，肯拚身世醉如泥。"
        ],
        "notes": "",
        "id": "9b47743110ed92d51f5c0eaf64b4ff27"
    }
]