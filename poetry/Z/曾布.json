[
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "二月",
        "preface": "",
        "paragraphs": [
            "二月春华已半归，江天况值雨垂垂。",
            "山梅倏忽花经眼，园杏须臾子满枝。"
        ],
        "notes": "",
        "id": "7c8a3afc226f18004715c17835a843cb"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "晓出东郊信马蹄，青梅墙角两三枝。",
            "竹鸡啼罢雨来急，杜宇声干月落迟。",
            "山店煮烟缫丝日，野田锄水插秧时。",
            "农桑劝课非无力，为报新安太守知。"
        ],
        "notes": "",
        "id": "a1a6156a93dbabe1548043790defeb55"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "表海亭",
        "preface": "",
        "paragraphs": [
            "表海风流旧所闻，青冥飞观一番新。",
            "山河十二名空在，簪履三千迹已陈。",
            "极目烟岚九霄近，满州楼阁万家春。",
            "由来兴废南柯梦，且喜登临属后人。"
        ],
        "notes": "",
        "id": "b0d765066191b796140ab1192f1e44b4"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "布作高阳台众乐园成被命与金陵易地兄弟待罪侍从对更方面实为私门之庆走笔记子开弟",
        "preface": "",
        "paragraphs": [
            "楼台丹碧照天涯，塞北江南未足夸。",
            "十里烟波新种柳，万株桃李未开花。",
            "一麾同下西清路，两镇高迎上将牙。",
            "回首林塘莫留恋，风光还属阿连家。"
        ],
        "notes": "",
        "id": "9b07eaa560a9f459571e0ee8cf63b668"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "灵泉寺",
        "preface": "",
        "paragraphs": [
            "一掬寒泉照眼明，冰霜凛凛坐中清。",
            "生刍想见当时客，华屋空留后世名。",
            "晓日净涵金碧影，秋风暗动佩环声。",
            "他年卜筑南山下，白首何人共濯缨。"
        ],
        "notes": "",
        "id": "fcf53a77a685729ae02d594dc0e4b894"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "盱江",
        "preface": "",
        "paragraphs": [
            "军山流泉初滥觞，缭绕东山为盱江。",
            "峰峦隐映渊源长，地灵物秀雄吾邦。",
            "麻源三谷神仙乡，高林远岫长相望。",
            "岿然飞观临沧浪，凝岚净练罗轩窻。"
        ],
        "notes": "",
        "id": "d44eb094fc15419d1add510b9c06221a"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "和陈倩游曾公岩韵",
        "preface": "",
        "paragraphs": [
            "从事区区厌独贤，寻幽深入翠微间。",
            "旋开榛莽东郊路，偶得神仙旧隐山。",
            "都峤三天临瘴水，灵岩十里接溪蛮。",
            "何如咫尺邻风穴，杖履时时一往还。"
        ],
        "notes": "",
        "id": "514359d686a75eec346821d41933c2fe"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "和刘谊留题融州老君岩  其一",
        "preface": "",
        "paragraphs": [
            "神仙遗像出天真，造化胚浑岂易言。",
            "访古寻幽空有意，白头轩冕感君恩。"
        ],
        "notes": "",
        "id": "719fe63813da9b8f67082eac2c307476"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "和刘谊留题融州老君岩  其二",
        "preface": "",
        "paragraphs": [
            "鹿龙高蹑九霄难，共驾仙车去不还。",
            "遗迹至今空有桧，不知蝉蜕此山间。"
        ],
        "notes": "",
        "id": "b244eb42c271c602f54972df467950b0"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "真仙岩",
        "preface": "",
        "paragraphs": [
            "凿成岩穴鬼工难，中有神仙自往还。",
            "不见桃花开落处，祗随流水到人间。"
        ],
        "notes": "",
        "id": "8dc7b6fe1f1d9bce7529ae50811865ea"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "惊嗟怪怪文人奇，缟衣蓝缕冰断肌。",
            "莓苔雪片冻不飞，玉饰其末玑衡欹。",
            "藐姑之仙下缥缈，苍虬为驾羽荷希。"
        ],
        "notes": "",
        "id": "c455d3b07bf24ab9aae786737019681b"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "海边憔悴多情客，想见一枝寒玉色。",
            "愿君攀折赠余香，勿使随风自狼籍。"
        ],
        "notes": "",
        "id": "6c278ea861046b5b39b82bb0145d56a2"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "天际林峦压寿邱，夹江旁瞰两三州。"
        ],
        "notes": "",
        "id": "09ffd8bc4bda2def848ce3266b5d5d83"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "海门西北起崇邱，极目参差见五州。"
        ],
        "notes": "",
        "id": "e575abf04dd8ac2654af622ac9927ae4"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "自惭太守非何武，得向河阳见两龚。"
        ],
        "notes": "",
        "id": "5047a282543a4b4efee1f916e967ba62"
    },
    {
        "author": "曾布",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "家住城南千石泉。"
        ],
        "notes": "",
        "id": "d297ad7d71f53f09f4a2d0a37b7b409a"
    }
]