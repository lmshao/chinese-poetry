[
    {
        "author": "张光朝",
        "dynasty": "唐",
        "type": "诗",
        "rhythmic": "",
        "title": "荻塘西庄赠房元垂",
        "preface": "",
        "paragraphs": [
            "门在荻塘西，塘高何联联。",
            "往昔分地利，远近无闲田。",
            "水国信污下，霖霪即成川。",
            "苗稼尽湮没，兹乡独丰年。",
            "家肥待亲懿，人乐思管弦。",
            "日晏始能起，盥漱看厨烟。",
            "酝酒寒正熟，养鱼长食鲜。",
            "黄昏钟未鸣，偃息早已眠。",
            "何意久城市，寂寥丘中缘。",
            "俯仰在颜色，区区人事间。",
            "忆昔炎汉时，乃知绮季贤。",
            "静默不能仕，养老终南山。"
        ],
        "notes": "",
        "id": "97790f00a2c726f30f57e3bcea750efb"
    },
    {
        "author": "张光朝",
        "dynasty": "唐",
        "type": "诗",
        "rhythmic": "",
        "title": "天门街西观荣王聘妃",
        "preface": "",
        "paragraphs": [
            "仙媛来朱邸，名山出紫微。",
            "三周初展义，百两遂言归。",
            "郑国通梁苑，天津接帝畿。",
            "桥成乌鹊助，盖转凤皇飞。",
            "霜仗迎秋色，星缸满夜辉。",
            "从兹磐石固，应为得贤妃。"
        ],
        "notes": "",
        "id": "03588ff7b3b6f5be303dc55c09a45fd6"
    }
]