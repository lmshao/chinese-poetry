[
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "均佚归来一品崇，赤城新野焕仙风。",
            "功存社稷今全德，身佩安危本至公。",
            "宁似乐天丹灶破，不令北海酒樽空。",
            "中原未靖戎氛恶，会有𬣙谟沃舜聪。"
        ],
        "notes": "",
        "id": "60e2778448802ec4007296628ec5764f"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "背郭堂成乐趣真，碧油幢下海山春。",
            "谁知种木十年手，元是擎天一柱人。",
            "久矣威名彰草木，行须谈笑静风尘。",
            "宁容巾屦长闲逸，即看金瓯宠数新。"
        ],
        "notes": "",
        "id": "8e71b216b94c5abe7c41e6a7c1fcf056"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "青云亭",
        "preface": "",
        "paragraphs": [
            "昔者青云亭，位置直巽隅。",
            "旴江入怀抱，灵谷当襟裾。",
            "百年但草茀，兔葵杂榛芜。",
            "我登问安堂，凝睇爽气俱。",
            "相将还绝赏，翚飞接云凫。",
            "却望州郭盛，五峰画不如。"
        ],
        "notes": "",
        "id": "1e74765e5f361e84b5b58abeec0c39a2"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "雷公山",
        "preface": "",
        "paragraphs": [
            "年大嗜烟壑，心鄙城郭近。",
            "篮舆践晨霜，峭蒨入云畛。",
            "病衰风见乘，放浪顾难忍。",
            "驾言小玩愒，微尚希遯隐。",
            "隐沦著扁舟，欲济江无流。",
            "岧嶤雷公山，信美惭薄游。",
            "夕烟散林谷，暮钟鸣寺楼。",
            "抚事百感集，聊兹兼夕留。",
            "留情不复懽，恻恻抱悲叹。",
            "何以纾拂鬰，曳策青云端。",
            "雷祠蔽深莽，灵宫俯层峦。",
            "下视万壑趋，遥见千峰攒。",
            "攒峰娱余心，领略悟山阴。",
            "平生一丘壑，何须故山岑。",
            "放怀白鸟盟，斯焉得重寻。",
            "题诗谢灵山，勿閟金玉音。"
        ],
        "notes": "",
        "id": "cb10d19c1b5fbd435a36f8d8241fde88"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "嵯峨岭",
        "preface": "",
        "paragraphs": [
            "晨登嵯峨岭，危欲搏春冥。",
            "安得秦六甲，锤凿使之平。"
        ],
        "notes": "",
        "id": "ceb7b369bb3de48f2073c6c9775e2630"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "虾蟆石",
        "preface": "",
        "paragraphs": [
            "千峰来南兮万马奔，翠麓却立兮如饮江之鼋。",
            "湫灵沸黑兮神物生，云雾昼晦兮风憀栗而凄清。",
            "我爱滩泷㶁㶁兮寒濑齿齿，浮我江䑳兮岁不知其几。",
            "石中之人兮喜我不屑，华我以春花兮食我以秋实。",
            "我弃而不即兮独不清冷弄明月。"
        ],
        "notes": "",
        "id": "aeaf6c6bd1916f305f918cc71eb43138"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "凿石潭",
        "preface": "",
        "paragraphs": [
            "船去临川郭，江深凿石潭。",
            "梅花如庾岭，客路厌江南。",
            "晚日明深谷，长烟缭翠岚。",
            "极知江路近，终约舣浮骖。"
        ],
        "notes": "",
        "id": "014e12bb93068bb4e23bc7940e1b72b4"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "源潭",
        "preface": "",
        "paragraphs": [
            "露桨依滩急，霜飚入鬓清。",
            "秋痕到晴树，江势拥孤城。",
            "野鹤疑仙分，樯乌伴水程。",
            "故园千嶂外，白首不胜情。"
        ],
        "notes": "",
        "id": "3fe9b2af429bd68191bd4a7b9c48d760"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "述陂橘",
        "preface": "",
        "paragraphs": [
            "述陂元是一沧州，四绕澄江璧水流。",
            "肥腴不但便黍麦，清瘦尤宜橘柚秋。",
            "秋风篱落青间黄，王孙金弹天雨霜。",
            "甘寒入齿冰浆冷，气馥吴姬翠袖香。",
            "我衰不办作李衡，木奴千户供我耕。",
            "但爱洞庭春色好，细酿只许幽人倾。",
            "传柑酷忆风光里，怀橘真成泪如洗。",
            "陂傍傥种三百栽，商山之乐吾得矣。"
        ],
        "notes": "",
        "id": "b60aad58a66e9369001dac46da168471"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "椑侯柿",
        "preface": "",
        "paragraphs": [
            "家山谬说冷糖霜，未若椑侯远擅场。",
            "甘似醍醐成蜜汁，寒于玛瑙贮冰浆。",
            "学书博士空题叶，病渴文园却屡尝。",
            "不识梁侯底处所，虎贲要是似中郎。"
        ],
        "notes": "",
        "id": "60d277959aef5d15a9b19ac2009d9a48"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "文昌轩",
        "preface": "",
        "paragraphs": [
            "峭蒨云烟晓骑迷，地偏心远爱林扉。",
            "人家岁晏川坻静，场圃功成鴈鹜肥。",
            "雷岭泉深方泽润，井山丹就已空飞。",
            "经行不为山林约，结臆烟霞自翠微。"
        ],
        "notes": "",
        "id": "6618e5b6a85e807fed62168911824226"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "孝义寺",
        "preface": "",
        "paragraphs": [
            "城东孝义寺，仍说卧冰池。",
            "虽赝犹堪训，前贤况可师。",
            "香销春殿冷，楼压暮钟嘶。",
            "末俗逾偷薄，哀怀欲涕洟。"
        ],
        "notes": "",
        "id": "3f25241c6ebe499dc163781e2732fd7a"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "清沼寺",
        "preface": "",
        "paragraphs": [
            "野山萦小树，翠麓访禅家。",
            "殿古灯无焰，霜浓菊自花。",
            "寒烟深橘柚，杂树矫龙蛇。",
            "归路绵冈陇，寒风舞冻鸦。"
        ],
        "notes": "",
        "id": "d394e6d6b85dbac19f5c7f9b6b91ad88"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "诗铭",
        "preface": "",
        "paragraphs": [
            "桂岭摩天滩波经地两磅礴，尽石之变穷神之秘禹所凿。",
            "故其高者峭拔排空砺矛槊，而其下者宏旷洞达侔观阁。",
            "瞻彼龙岩穹窿巃嵷跨寥廓，发地百尺蜿蜒躨跜势拏攫。",
            "骑风乘云去为膏泽起焦涸，或为至人老子孔明世程彟。",
            "结融肖像彩介朱鬣宛如昨，风醒雨涩森然向人恐遂跃。",
            "豢龙不官孔甲刘累失其学，亦复舞湫号蚓生物困陵轹。",
            "我昔笠泽览观湖海天一握，正见神物下饮涛波酾瀺灂。",
            "苍鳞修尾其大环臂烟雾薄，须臾上征疾雷迅雨间飞雹。",
            "自喜壮观光绝后前邈霄堮，岂知白首炎陬水石穷脉络。",
            "雄姿伟态摩挲沈叹窘扬搉，潭湫涵泹尚其来游醉牷犦。",
            "山空月寒风露凄然谁与乐，却视陈迹感郗陵谷眙以愕。",
            "我作铭诗赘牙嚄唶嫓灏噩，琢之嵌岩日月齐光万古托。"
        ],
        "notes": "",
        "id": "fb14cb0c9c0cdd81101f2446701697f4"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "仰山",
        "preface": "",
        "paragraphs": [
            "萧寺藏幽谷，溪流燕尾分。",
            "松萝诸洞合，钟鼓上方闻。",
            "宝塔开晴日，空潭隔暮云。",
            "跻攀穷胜境，猿鹤自为群。"
        ],
        "notes": "",
        "id": "b9c29e4c6f479ddcdc650fdd6582b62d"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "铸金像出开元末，检玉书藏景祐间。"
        ],
        "notes": "",
        "id": "b2f90f35c286ff4c80b18d46a9f59d20"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "漳南周匡物，竞秀元和年。",
            "作句诧亲友，进为乡党先。"
        ],
        "notes": "",
        "id": "f7f11e65b5e5cbbffa8f495ac6b16e23"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "述陂蹲鸱瘦如鹤，味美浑疑齐酥酪。"
        ],
        "notes": "",
        "id": "b36afd0f329f5ef03be5ae57c83926f2"
    },
    {
        "author": "张澂",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "汝水秋橙大如杯。"
        ],
        "notes": "",
        "id": "c3ce1b11c33d85b2990309db6e529048"
    }
]