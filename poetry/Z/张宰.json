[
    {
        "author": "张宰",
        "dynasty": "宋",
        "type": "诗",
        "rhythmic": "",
        "title": "翠云山",
        "preface": "",
        "paragraphs": [
            "未了人间朱墨缘，强颜荒邑又三年。",
            "填胸眯目皆尘土，直到峰头始豁然。"
        ],
        "notes": "",
        "id": "2ed035250279edf2e5790e53e5806fbe"
    },
    {
        "author": "张宰",
        "dynasty": "宋",
        "type": "诗",
        "rhythmic": "",
        "title": "秋日陪郡侯游贤山和眼听和尚韵",
        "preface": "",
        "paragraphs": [
            "澹澹秋林挂夕晖，红尘扫尽白云飞。",
            "不嫌月到常开牖，一任风来自掩扉。",
            "啸木山猿如唤梦，啣花石鹿总忘机。",
            "何人参透其中味，野鹤舒翎天际归。"
        ],
        "notes": "",
        "id": "4fd0a187537122db876b9b27425b5775"
    }
]