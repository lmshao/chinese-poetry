[
    {
        "author": "张叔良",
        "dynasty": "唐",
        "type": "诗",
        "rhythmic": "",
        "title": "长至日上公献寿",
        "preface": "",
        "paragraphs": [
            "凤阙晴钟动，鸡人晓漏长。",
            "九重初启钥，三事正称觞。",
            "日至龙颜近，天旋圣历昌。",
            "休光连雪净，瑞气杂炉香。",
            "化被君臣洽，恩沾士庶康。",
            "不因稽旧典，谁得纪朝章。"
        ],
        "notes": "",
        "id": "7b8ab8ae38daee953b4cef301d736e70"
    },
    {
        "author": "张叔良",
        "dynasty": "唐",
        "type": "诗",
        "rhythmic": "",
        "title": "寄姜窈窕诗",
        "preface": "",
        "paragraphs": [
            "几上博山静不焚，匡床愁卧对斜曛。",
            "犀梳宝镜人何处？半枕兰香空绿云。",
            "（《瑯嬛记》卷上引《本传》）。"
        ],
        "notes": "",
        "id": "b30a5b1acd62810ae815ccede478e659"
    }
]