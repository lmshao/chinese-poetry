[
    {
        "author": "曾旼",
        "dynasty": "宋",
        "type": "诗",
        "rhythmic": "",
        "title": "次韵赵仲美表弟西斋自遣",
        "preface": "",
        "paragraphs": [
            "谪守凄凉卧郡斋，夫君失意偶同来。",
            "海边故国渺何许，城上新楼空几回。",
            "宁羡一囊供鹤料，会看千里跃龙媒。",
            "清吟未免萦机虑，只恐飞鸥便见猜。"
        ],
        "notes": "",
        "id": "f524c110148695161e931f09a6b38cab"
    },
    {
        "author": "曾旼",
        "dynasty": "宋",
        "type": "诗",
        "rhythmic": "",
        "title": "统军池",
        "preface": "",
        "paragraphs": [
            "长山谩刻金芝颂，宫相空吟石竹诗。",
            "事往岁深无处问，北园唯见孟家池。"
        ],
        "notes": "",
        "id": "77e5e53dba86e8e2a7862dc4f31d7357"
    },
    {
        "author": "曾旼",
        "dynasty": "宋",
        "type": "诗",
        "rhythmic": "",
        "title": "游九锁",
        "preface": "",
        "paragraphs": [
            "山势盘纡是几重，溪行乱石水溶溶。",
            "东西路口分双洞，苍翠群中起一峰。",
            "石上仙翁留去迹，壁间羽客有吟踪。",
            "夜分不是红尘境，清梦回时晓殿钟。"
        ],
        "notes": "",
        "id": "82e213256ec2b2eb85ea1b1f17034fa5"
    }
]