[
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "摇摇花行",
        "preface": "",
        "paragraphs": [
            "摇摇花，长安城南道。",
            "小草欣欣造物匀，三月来来野田好。",
            "女郎厌踏王孙园，出郊更觉春嫣然。",
            "五家蹙成锦绣谷，双鬟妙舞玳瑁筵。",
            "合欢扇裁七宝月，荫步盖簇空青天。",
            "分司自讼狂惊坐，拾遗劝我莫近前。",
            "此时摇摇绝低小，媚紫得映车闲钿。",
            "幸承踏歌罗袜暖，偶荷细摘春心怜。",
            "岂如黄土冈头古柟树，花开花落无人觑。",
            "一枝折顿固弗班，五陵隽赏初何预。",
            "呜呼世无赏音兮竟大奇，古柟苍苍云雨垂。"
        ],
        "notes": "",
        "id": "7280bb49e6497d60b8eb7a80087d0e33"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "秋日过清江傅聘君石溪隠居",
        "preface": "",
        "paragraphs": [
            "有美人如玉，招寻故意长。",
            "山衣犹芰制，野饭只菰粱。",
            "秋入遥空白，霜飞一叶黄。",
            "年年三径里，来往有求羊。"
        ],
        "notes": "",
        "id": "6dc7f5e11c22acc7932cef193402ab27"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "九江庾楼作  其一",
        "preface": "",
        "paragraphs": [
            "去晋千年后，风流尚庾郎。",
            "地收三楚大，天过两淮长。",
            "北望惊尘暗，西归短发苍。",
            "空留江上月，夜夜照兴亡。"
        ],
        "notes": "",
        "id": "8d11ce56aad99e86e0a38b724deaa988"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "九江庾楼作  其二",
        "preface": "",
        "paragraphs": [
            "结架思梁日，登临忆汉年。",
            "佳游惊我老，孤思为谁牵。",
            "春水江湖大，夕阳天地偏。",
            "萋萋青草外，何处是秦川。"
        ],
        "notes": "",
        "id": "49deedfb315603fc8b82b37b505dc8a7"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "发兴",
        "preface": "",
        "paragraphs": [
            "主静观心妙，耽奇发兴长。",
            "兰边招翡翠，梧下待鸾凰。",
            "天地东风绿，江湖西日黄。",
            "灵修犹浩荡，谁与玩琼芳。"
        ],
        "notes": "",
        "id": "9d4dd193351cd6eab950e9b1016e6773"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "武昌南楼怀古",
        "preface": "",
        "paragraphs": [
            "青虬修士去遒遒，黄鹤飞仙苒苒游。",
            "北望日边秦树远，西来雪外蜀江浮。",
            "吴时宫殿千年梦，晋国风尘万里愁。",
            "今古茫茫无限事，月明倚遍庾公楼。"
        ],
        "notes": "",
        "id": "38ef9ee48fece1e79e680421ca197d33"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "佩玉鸣銮一笑空，至今华观叠青穹。",
            "西山残雨虹腰白，南浦骄阳雁背红。",
            "几度登临添感慨，半生漂泊老英雄。",
            "槛前犹是唐年水，曾见王郎泛短篷。"
        ],
        "notes": "",
        "id": "3a010511405b63df025913fb265ca7a4"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "武昌江汉亭忆南轩",
        "preface": "",
        "paragraphs": [
            "亭下双来绿玉虬，岷嶓万里会吴头。",
            "江穿南北天心过，汉接东西地脉流。",
            "水上龙争方一梦，山中鹊起已千秋。",
            "张刘精爽知何在，安得同来赋远游。"
        ],
        "notes": "",
        "id": "59f5d22bee68706fd869ce02a3adc181"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "别鄂倅赵有孚",
        "preface": "",
        "paragraphs": [
            "芙蓉花下把离觞，江汉秋生夕涨凉。",
            "騕褭神驹行地急，迢遥仙鹤去天长。",
            "蜀兵未解星辰赤，淮哨将来日月黄。",
            "近世平戎无好手，请陈上策献君王。"
        ],
        "notes": "",
        "id": "795c470b77c9e908dea8dafad788898c"
    },
    {
        "author": "章采",
        "dynasty": "宋",
        "type": "诗",
        "rhythmic": "",
        "title": "花树",
        "preface": "",
        "paragraphs": [
            "风吹花树昨朝红，今日看花树已空。",
            "可惜天高花薄命，年年开落只由风。"
        ],
        "notes": "",
        "id": "5ccf4ae645fb48f517a7d8da9d6bddec"
    }
]