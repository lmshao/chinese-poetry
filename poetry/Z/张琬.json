[
    {
        "author": "张琬",
        "dynasty": "宋",
        "type": "诗",
        "rhythmic": "",
        "title": "和孙莘老题召伯斗野亭",
        "preface": "",
        "paragraphs": [
            "维舟得古寺，望完多天四平。",
            "晴日晖晖散，晚风泠泠清。",
            "危亭下瞰野，层阁高连甍。",
            "起望斗与牛，淮海相奔倾。",
            "往来谁百年，今昔我平生。",
            "悠悠何所寓，台上多化城。",
            "与其逐影死，宁似不鸣烹。",
            "咄哉应有止，老矣将安行。",
            "中庭柜子落，丈室霜月明。",
            "此意竟萧条，犹然笑安荣。"
        ],
        "notes": "",
        "id": "eefcb9579b5c0f1e6d2d67ca37eeabcd"
    },
    {
        "author": "张琬",
        "dynasty": "宋",
        "type": "诗",
        "rhythmic": "",
        "title": "南楼寺",
        "preface": "",
        "paragraphs": [
            "仙去不留丹灶药，诗成惟记御园柑。",
            "休夸巨镇来天北，且得奇峰在岭南。",
            "已见二楼开石路，可无双鲤起龙潭。",
            "政当九月黄茅里，喜作清商洗瘴岚。"
        ],
        "notes": "",
        "id": "acfcc29439a22a99d9e4405821e08055"
    }
]