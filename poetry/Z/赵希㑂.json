[
    {
        "author": "赵希㑂",
        "dynasty": "宋",
        "type": "诗",
        "rhythmic": "",
        "title": "效王建诗体三首  其一",
        "preface": "",
        "paragraphs": [
            "玉钗半落珊瑚枕，金屋低垂翡翠帘。",
            "莫唤女医来问病，逢春自是可曾忺。"
        ],
        "notes": "",
        "id": "17c334aa673b11e8906a63b397c51154"
    },
    {
        "author": "赵希㑂",
        "dynasty": "宋",
        "type": "诗",
        "rhythmic": "",
        "title": "效王建诗体三首  其二",
        "preface": "",
        "paragraphs": [
            "从渠罗袜印香泥，偷乡阶前问柳枝。",
            "昨日看郎来系马，杏花亭北立多时。"
        ],
        "notes": "",
        "id": "0f2e3d913ae104574fa037ad2cff76a2"
    },
    {
        "author": "赵希㑂",
        "dynasty": "宋",
        "type": "诗",
        "rhythmic": "",
        "title": "效王建诗体三首  其三",
        "preface": "",
        "paragraphs": [
            "银钉未彻碧纱窗，秋入楼心送断肠。",
            "谁念缬花帘不卷，簷前收下玉玎珰。"
        ],
        "notes": "",
        "id": "6445e200ec70b1db187fec16d16092d1"
    },
    {
        "author": "赵希㑂",
        "dynasty": "宋",
        "type": "诗",
        "rhythmic": "",
        "title": "旴江山寺",
        "preface": "",
        "paragraphs": [
            "寺古钟鱼在，林深麋鹿游。",
            "乱云从地涌，野水接天流。",
            "树老半粘屋，山狂欲入楼。",
            "无人话心事，黄叶自吟秋。"
        ],
        "notes": "",
        "id": "1d234679f5e993f6fed0ceb0912b75a7"
    },
    {
        "author": "赵希㑂",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "芭蕉自作抽书样，不与行人寄短愁。"
        ],
        "notes": "",
        "id": "b430d3ff1272c41dd2fffdb0c8b12438"
    }
]