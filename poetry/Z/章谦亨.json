[
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "云岩",
        "preface": "",
        "paragraphs": [
            "造化雕镌巧，真成一洞天。",
            "曾将修蟒逐，却许蛰龙眠。",
            "石现金刚足，泉流仙客田。",
            "炷香吾道者，色体尚依然。"
        ],
        "notes": "",
        "id": "95bde9ab2d5a2f84cdda23c66134ca94"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "章岩",
        "preface": "",
        "paragraphs": [
            "杰石何空洞，中藏一寺幽。",
            "不须补天漏，时觉有云浮。",
            "蟾吐半轮月，鲸吞万斛舟。",
            "兹岩本同姓，欲去且迟留。"
        ],
        "notes": "",
        "id": "974cbcb5271c09eb922811eee8bb1b10"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其一",
        "preface": "",
        "paragraphs": [
            "梅在西湖上，精神别一般。",
            "喜供诗客赏，怕与俗人看。",
            "映水林文瘦，依山范叔寒。",
            "生平逢此友，更觉酒肠宽。"
        ],
        "notes": "",
        "id": "194e46de32cc686ba3755c1962142f6b"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其二",
        "preface": "",
        "paragraphs": [
            "不费东君力，常先草木荣。",
            "魏征元娬媚，夷甫太鲜明。",
            "有色谁同洁，无香可比清。",
            "飘零惟不恶，羌笛任渠横。"
        ],
        "notes": "",
        "id": "f45b96c377c765e1232653d22e40e685"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "西湖观梅三首  其三",
        "preface": "",
        "paragraphs": [
            "腊寒彻骨越精神，吐尽清香不待春。",
            "华屋芳筵犹恶俗，竹篱茅舍只安贫。",
            "湖烟笼处难藏艳，窗月飞来为写真。",
            "自得孤山题品后，至今偏解恼诗人。"
        ],
        "notes": "",
        "id": "5fef5cd59c4a4a23587ac84358f4f79a"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "祖教寺  其一",
        "preface": "",
        "paragraphs": [
            "出郭寻芳作野行，岩高墅旷水流声。",
            "草亭日午鹦啼巧，竹院更深月色明。",
            "宝殿鳞鳞章佛界，珠帘卷卷向山清。",
            "悠然一榻浑无梦，时有溪声枕外生。"
        ],
        "notes": "",
        "id": "fe5471cfe48ce2d142171b73ab2e8fc0"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "祖教寺  其二",
        "preface": "",
        "paragraphs": [
            "飞鸟遗音入翠林，转教柳外和鶑吟。",
            "岩留云雨过朝暮，寺枕溪流亘古今。",
            "客过端阳欣采艾，僧嫌破衲懒缝针。",
            "杯中蒲酒休辞醉，目断青山有远心。"
        ],
        "notes": "",
        "id": "f24f2c4c71cd14e9dd6825cc04945e51"
    },
    {
        "author": "章谦亨",
        "dynasty": "宋",
        "type": "诗",
        "rhythmic": "",
        "title": "浄惠院",
        "preface": "",
        "paragraphs": [
            "浄惠荒凉寺，平林浅阜闲。",
            "殿存碧支佛，门对赭亭山。",
            "遶屋竹阴翠，沿阶苔晕斑。",
            "雨中来托宿，却羡白鸥闲。"
        ],
        "notes": "",
        "id": "c165344af8fdfe0197ab009fd8577f2d"
    },
    {
        "author": "章谦亨",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "久雨初晴天气佳。",
            "远峰犹□被，乱峰遮。",
            "更无一朵路旁花。",
            "春归也，光景只桑麻。",
            "山径曲如蛇。",
            "□□□□□，□□□。",
            "薄醪邀客去程赊。",
            "都输与，鷖鹭立平沙。"
        ],
        "notes": "",
        "id": "11f3234900df4df2df92dce017d367c7"
    },
    {
        "author": "章谦亨",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "画楼侧畔，试与君、管领南枝风物。",
            "影浸西湖清浅水，旁倚云崖烟壁。",
            "艾纳全披，檀心俱露，一片前村雪。",
            "碧松修竹，岁寒真是三杰。",
            "长向酒欲冰时，魁英相放，不待阳和发。",
            "一任无情风又雨，毕竟清香难灭。",
            "幻玉精神，添酥标致，羞上萧萧发。",
            "脆圆可爱，更看春二三月。"
        ],
        "notes": "",
        "id": "e0f867140c0784a8735cfc5c59f67348"
    },
    {
        "author": "章谦亨",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "垂杨得地，在楼台侧畔，无人攀折。",
            "不似津亭舟系处，只伴客愁离别。",
            "丝过摇金，带铺新翠，雅称莺调舌。",
            "芳筵相映，最宜斜挂残月。",
            "却得连日春寒，未教轻滚，一片庭前雪。",
            "应恨张郎今老去，难比风流时节。",
            "醉眼浑醒，愁眉都展，舞困腰肢怯。",
            "有时微笑，把伊绾个双结。"
        ],
        "notes": "",
        "id": "9c87a3e6f662da2c942c7db6115ed9c7"
    },
    {
        "author": "章谦亨",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "想先生、跨鹤归去。",
            "依然上界官府。",
            "胸中邱壑经营巧，留下午桥别墅。",
            "堪爱处。",
            "山对起、飞来万马平坡驻。",
            "带湖鸥鹭。",
            "犹不忍寒盟，时寻门外，一片芰荷浦。",
            "秋水观，环绕滔滔瀑布。",
            "参天林木奇古。",
            "云烟只在阑干角，生出晚来微雨。",
            "东道主。",
            "爱宾客、梅花烂漫开樽俎。",
            "满怀尘土。",
            "扫荡已无馀，□□时上，玉峤翠瀛语。"
        ],
        "notes": "",
        "id": "1fb9b25fcf600bebff25ca1f23637951"
    },
    {
        "author": "章谦亨",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "团圞小酌醺醺醉。",
            "厮捱著、没人肯睡。",
            "呼卢直到五更头，便铺了妆台梳洗。",
            "庭前鼓吹喧人耳。",
            "蓦忽地、又添一岁。",
            "休嫌不足少年时，有多少、老如我底。"
        ],
        "notes": "",
        "id": "0a3de6ea8139023a8e1f2a9faa8b068f"
    },
    {
        "author": "章谦亨",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "解变西崑体，一赋冠群英。",
            "清风峡畔，至今堂以读书名。",
            "富贵轻於尘土，孝义重於山岳，惜不大其成。",
            "陵谷纵迁改，草木亦光荣。",
            "与仇香，穿阮屐，试同登。",
            "石龛虽窄，可容一几短檠灯。",
            "千仞苍崖如削，四面翠屏不断，云雾镇长生。",
            "最爱岩前水，犹作诵弦声。"
        ],
        "notes": "",
        "id": "26b48582272a419010da7a3f10a64c43"
    },
    {
        "author": "章谦亨",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "台上凭阑干。",
            "犹怯春寒。",
            "被谁偷了最高山。",
            "将谓六丁移取去，不在人间。",
            "却是晓云闲。",
            "特地遮拦。",
            "与天一样白漫漫。",
            "喜得东风收卷尽，依旧追还。"
        ],
        "notes": "",
        "id": "ffdf9f643409ea4aefa160c565998c5d"
    },
    {
        "author": "章谦亨",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "连朝檐溜几曾乾。",
            "韶华一似衰颜。",
            "牡丹开尽木香残。",
            "忆家山，愁倚危阑。"
        ],
        "notes": "",
        "id": "ea7ae396129aa6e2e7cfbf9cd3339b3f"
    },
    {
        "author": "章谦亨",
        "dynasty": "宋",
        "type": "词",
        "rhythmic": "石州引・石州慢",
        "title": "",
        "preface": "",
        "paragraphs": [
            "半角庭阴，弓月映眉，珠露侵靸。",
            "花棚倒挂风枝，低罥鬓唇ぢ叶。",
            "凭肩笑问，甚日罢织流黄，泥人无语吟虫答。",
            "灯近悄分携，溜钗钿犀合。",
            "一霎。",
            "莲丝易折。",
            "未稳栖鸳，陡惊弹鸭。",
            "几度空阶，宵永笛声孤擫。",
            "玉腰烟瘦，□□梨梦香消，醒来凉袖阑干压。",
            "不尽度檐云，写闲愁千叠。"
        ],
        "notes": "",
        "id": "66a2d1cf74e36910bc9d9bbaeb904d9b"
    }
]