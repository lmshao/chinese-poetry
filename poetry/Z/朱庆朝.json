[
    {
        "author": "朱庆朝",
        "dynasty": "宋",
        "type": "诗",
        "rhythmic": "",
        "title": "登雁门山绝顶",
        "preface": "",
        "paragraphs": [
            "万丈仙山望欲寒，白云中断出栏干。",
            "登登忽向峰头立，好与凡人地上看。"
        ],
        "notes": "",
        "id": "95226401025457893b2075af6b9dc88e"
    },
    {
        "author": "朱庆朝",
        "dynasty": "宋",
        "type": "诗",
        "rhythmic": "",
        "title": "赤壁观泉",
        "preface": "",
        "paragraphs": [
            "渺渺长流自古今，凭高凝眸几回深。",
            "欲知最上源头处，只在工夫着意寻。"
        ],
        "notes": "",
        "id": "7ef57b50ddba39fc8958d74bb7cc6b73"
    },
    {
        "author": "朱庆朝",
        "dynasty": "宋",
        "type": "诗",
        "rhythmic": "",
        "title": "应试渡江",
        "preface": "",
        "paragraphs": [
            "旭日澄江新气齐，登舟直上武林西。",
            "桂花香发正秋月，隔岸渔歌相唤啼。"
        ],
        "notes": "",
        "id": "375a3c831eb904a1c3936f71a1a1a063"
    }
]