[
    {
        "author": "查元方",
        "dynasty": "唐",
        "type": "诗",
        "rhythmic": "",
        "title": "查公山诗",
        "preface": "",
        "paragraphs": [
            "大道贵知止，昔贤称二疏。",
            "今来我季方，退身兹有余。",
            "潇洒去桎梏，放荡狎樵渔。",
            "疏泉离远窦，凿石构层庐。",
            "溪禽拂窗牖，山花满庭除。",
            "寒藤系舴艋，碧潭澄素舒。",
            "覩兹尘𡏖，始见仁智居。",
            "痛哉方散适，溘然归丘墟。",
            "恨不同老彭，其乐永只且。",
            "自古干禄辈，知进不知退。",
            "立事名虽扬，全身理何昧。",
            "茂先赋《鹪鹩》，体物知显晦。",
            "一旦悔自速，临刑无以对。",
            "李斯恋富贵，下包周身智。",
            "及忆东门犬，已弃咸阳市。",
            "平子著《归田》，渊明舍彭泽，后来区区人，谁复挂书册。",
            "我喜从今去，吾宗有逋客。",
            "山号查公山，𫶇嵲云汉间。",
            "山下查公冢，溪声长潺潺。",
            "高台好怅望，绝磴堪跻攀。",
            "他年谢簪绂，永此继闲闲。",
            "（见弘治《徽州府志》卷二、《新安文献志》卷五十一、《宋诗纪事补遗》卷二。",
            "）。"
        ],
        "notes": "",
        "id": "bf8047e14dc7caf7eacc43a77fb87e1a"
    }
]