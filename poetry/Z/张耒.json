[
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "君家诚易知曲",
        "preface": "",
        "paragraphs": [
            "君家诚易知，易知独难忘。",
            "西风墙头吹叶黄，虫丝当户理秋光。",
            "翠屏碧簟生朝凉，床头蟋蟀见焚香。",
            "鲛绡缬，双凤凰，上元绿鬓遮耳珰。",
            "来车去马官道旁，碧云传情何处郎，相望玉树啼寒螀。"
        ],
        "notes": "",
        "id": "53052729565baa918a77203300882e1d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "于湖曲",
        "preface": "",
        "paragraphs": [
            "武昌云旗蔽天赤，夜筑于湖洗锋镝。",
            "巴滇𫘧骏风作蹄，去如灭没来不嘶。",
            "日围万里缠孤壁，虏气如霜已潜释。",
            "蛇矛贱士识天颜，玉帐髯奴落妖魄。",
            "君不见铜驼陌上尘沙起，胡骑春来饮瀍水。",
            "浮江天马是龙儿，蹙踏扬州开帝里。",
            "王气高悬五百秋，弄兵老濞空白头。",
            "石城战骨卧秋草，更欲君王分上流。"
        ],
        "notes": "",
        "id": "380dfdf3ababeac515e1af5c4beabd26"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "襄阳曲",
        "preface": "",
        "paragraphs": [
            "西津折苇鸣策策，蟾蜍光入芙蓉白。",
            "山头不雨贾船稀，日日门前江水窄。",
            "将欲烜赫招行人，旋起丹楼照长陌。",
            "银屏深蔽玉笙闲，自擘新橙饮北客。",
            "倏离暂合心未果，泪莹双眸为谁堕。"
        ],
        "notes": "",
        "id": "eeeb78d8c131299d853e3e5c3eece043"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄衣曲",
        "preface": "",
        "paragraphs": [
            "秋风西来入庭树，攀条正念征人苦。",
            "空窗自织不敢任，鸣机愁寂如鸣𫇛。",
            "练成欲裁新丝香，抱持含愁叔姑堂。",
            "别来不见衣觉窄，试比小郎身更长。"
        ],
        "notes": "",
        "id": "9f74260d70bb7780715890c336a27b0d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "江蒲芽白江水绿，江头花开自幽淑。",
            "人家晨炊欲熟时，旋去网鱼惟所欲。",
            "往来送租只用船，未省泥沙曾污足。",
            "有钱买酒醉邻畔，终日数口常在目。",
            "不学长安贵公卿，每念离心寄朱毂。",
            "朝游岩廊暮海岛，谴人未归身自到。"
        ],
        "notes": "",
        "id": "eb4a8b59310c9ca288cd8cf61e691cda"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怨曲二首  其一",
        "preface": "",
        "paragraphs": [
            "白首南朝女，愁听异域歌。",
            "收兵颉利国，饮马胡卢河。",
            "毳布腥膻久，穹庐岁月多。",
            "雕窠城上宿，吹笛泪滂沱。"
        ],
        "notes": "",
        "id": "8f0b23c308f3cb19c204709703d4e3ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怨曲二首  其二",
        "preface": "",
        "paragraphs": [
            "祖席驻征桡，开帆复信潮。",
            "隔筵桃叶泣，吹管杏花飘。",
            "船去鸥飞阁，人归鹿上桥。",
            "别离惆怅泪，江鹭宿红蕉。"
        ],
        "notes": "",
        "id": "bcbc7fdfe2ca5ca8bb2ee4c10264765c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寿阳歌",
        "preface": "",
        "paragraphs": [
            "寿阳楼前淮水碧，寿阳美女如脂白。",
            "李郎青鬓照青衫，曾在花前作狂客。",
            "伯劳睡重花枝晚，时许蜻蜓一偷眼。",
            "欢娱虽少恨已多，纤手红笺挥翠管。",
            "淮阳归来春已暮，夜夜梦魂淮上去。",
            "欲歌旧曲只添愁，画得双蛾不能语。",
            "有客南来从寿春，众人笑问动精神。",
            "自从柳别章台后，攀折风光知几人。",
            "已伴春衫辞侧帽，不怕娇啼随意笑。",
            "嗟君耿耿独相思，须信多情是年少。"
        ],
        "notes": "",
        "id": "49fa1d7f1fc04427f75db6a725bce57b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "劳歌",
        "preface": "",
        "paragraphs": [
            "暑天三月元无雨，云头不合惟飞土。",
            "深堂无人午睡余，欲动身先汗如雨。",
            "忽怜长街负重民，筋骸长彀十石弩。",
            "半衲遮背是生涯，以力受金饱儿女。",
            "人家牛马系高木，惟恐牛躯犯炎酷。",
            "天工作民良久艰，谁知不如牛马福。"
        ],
        "notes": "",
        "id": "4322e1b6a6031d4f31642a3c3b38379d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨谣",
        "preface": "",
        "paragraphs": [
            "晚云欲著树，中夜一犂雨。",
            "老农呼子孙，力作莫辞苦。",
            "风吹润土如炊香，烹鸡为黍饷南冈。",
            "我知圣人在明堂，元年已是丰年祥。"
        ],
        "notes": "",
        "id": "8b6c4d30ed8a91388a7b517349de8acb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "少年行三首  其一",
        "preface": "",
        "paragraphs": [
            "骍弓鹊角苍雕羽，金错旗竿画貔虎。",
            "长驱直踏老上庭，手拔干将斩狂虏。",
            "归来解甲见天子，金印悬腰封万户。",
            "自为大汉上将军，高揖群公佐明主。"
        ],
        "notes": "",
        "id": "0a0178ff7e50e73f252c4f8a52828f2c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "少年行三首  其二",
        "preface": "",
        "paragraphs": [
            "人生岂合长贫贱，师事黄公曾习战。",
            "英雄天子伐匈奴，初拜将军二十余。",
            "黄尘昼飞羽如插，身射单于碎弓甲。",
            "从来书生轻武夫，坐遣挥毫写勋业。"
        ],
        "notes": "",
        "id": "c3ad65ccbfaf899ae209fbc8f9b01305"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "少年行三首  其三",
        "preface": "",
        "paragraphs": [
            "少年卖珠登主门，主家千金惜一身。",
            "绿鞲请罪见天子，尚得君王呼主人。",
            "鬭鸡走马长安道，豪杰驱来奉谈笑。",
            "汉庭碌碌公与侯，畏祸忧诛先白头。"
        ],
        "notes": "",
        "id": "ed1b2b7fa9780ec0611d9cbd862d6e48"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谪官黄州至南顿驿同李从圣叔姪小饮",
        "preface": "",
        "paragraphs": [
            "共饭何草草，客来从远道。",
            "倾壶得残酒，聊以开怀抱。",
            "年将半百两鬓华，谪官憔悴来天涯。",
            "神理可冯吾道在，不应长遣路人嗟。"
        ],
        "notes": "",
        "id": "46cdadea917038ea643299e45bb0cf0a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "代赠",
        "preface": "",
        "paragraphs": [
            "洞房飞香作春雾，仙人劝酒香中语。",
            "明眸第二紫云娘，莺学歌声柳如舞。",
            "蹙眉长歌澧有兰，银钩请君春草篇。",
            "繁弦高张烛烧夜，玉壶未尽参在天。",
            "春泥雪消淮上路，东风浪头惊客𫇛。",
            "恼公旧事几梦魂，过眼相逢一风雨。",
            "黄流清洛上天汉，吴山洞庭藏水府。",
            "谩题诗句寄归舟，江口风狂那得渡。"
        ],
        "notes": "",
        "id": "30c4f6d8d81672443364db56d77ba240"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "代嘲",
        "preface": "",
        "paragraphs": [
            "过作抛人去，非真我独知。",
            "如何立不定，却有独来时。"
        ],
        "notes": "",
        "id": "9e607e212574009ec29d8a78dc27018f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "牧牛儿",
        "preface": "",
        "paragraphs": [
            "牧牛儿，远陂牧。",
            "远陂牧牛芳草绿，儿怒掉鞭牛不触。",
            "涧边古柳南风清，麦深蔽日野田平。",
            "乌犍砺角逐春行，老牸卧噍饥不鸣。",
            "犊儿跳梁没草去，隔林应母时一声。",
            "老翁念儿自携饷，出门先上冈头望。",
            "日斜风雨湿蓑衣，拍手唱歌寻伴归。",
            "远村放牧风日薄，近村牧牛泥水恶。",
            "珠玑燕赵儿不知，儿生但知牛背乐。"
        ],
        "notes": "",
        "id": "7b235496ce71f4cc6ec430b88b42d40b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠人三首次韵道卿  其一",
        "preface": "",
        "paragraphs": [
            "未必蝤蛴如素领，故应新月学蛾眉。",
            "引成密约因言笑，试得真情是别离。",
            "罇酒且倾寒琥珀，泪妆更看薄臙脂。",
            "北城月落乌啼后，便是孤舟肠断时。"
        ],
        "notes": "",
        "id": "8aa66cd04c561a6accfd659d005340c7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠人三首次韵道卿  其二",
        "preface": "",
        "paragraphs": [
            "醉里纷纷散别筵，醒来客枕一灯前。",
            "黄茅野岸三更月，春水长亭十里船。",
            "一点泪凭谁寄与，十年香在恨依然。",
            "空疑窗外梅花发，珠箔青楼若个边。"
        ],
        "notes": "",
        "id": "ad9363e3651860d9de6f6d39f64837bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠人三首次韵道卿  其三",
        "preface": "",
        "paragraphs": [
            "可是相逢意便深，为郎巧笑不须金。",
            "门前一尺春风髻，窗外三更夜雨衾。",
            "别燕从教灯见泪，夜窗惟有月知心。",
            "东西芳草浑相似，欲望高城何处寻。"
        ],
        "notes": "",
        "id": "9fc900c80d847c2e218f7676cd315249"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "采莲子",
        "preface": "",
        "paragraphs": [
            "菡萏香莲十顷陂，小姑贪戏采莲池。",
            "晚来弄水船头湿，更脱新裙裹鸭儿。"
        ],
        "notes": "",
        "id": "0fd0be4e93b17d36639e3e396e58890b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "倚声制曲三首  其一",
        "preface": "",
        "paragraphs": [
            "春丝惹恨鬓云垂，媚态愁容半在眉。",
            "早是思深难语别，可堪肌瘦不胜衣。",
            "眼前有恨景尤速，门外无情车载脂。",
            "自笑不如天上月，尊前犹有见郎时。"
        ],
        "notes": "",
        "id": "8d028a9a51fe1fddc47b36ef77c32175"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "倚声制曲三首  其二",
        "preface": "",
        "paragraphs": [
            "不恨因缘不恨天，强持牙板向罇前。",
            "阳关一曲动山月，别泪千行盈酒船。",
            "薄命有情今已矣，傍人无意亦凄然。",
            "愿君学取梁间燕，秋去春来到妾边。"
        ],
        "notes": "",
        "id": "d58920ed8bb65e07c26d919b0ac79636"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "倚声制曲三首  其三",
        "preface": "",
        "paragraphs": [
            "山未高兮水不深，此情此意薄千金。",
            "今朝酒伴双垂泪，明夜灯前独拥衾。",
            "玉筯异时空见迹，麈犀千里亦通心。",
            "桃源路绝无人到，应许刘郎再访寻。"
        ],
        "notes": "",
        "id": "008d7922e5a907bfc1e09c6f9653b19d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "刘壮舆是是堂歌",
        "preface": "",
        "paragraphs": [
            "读堂中之书兮，以致子之眠。",
            "饮堂中之酒兮，以休子之言。",
            "是非杂然于子之耳兮，付庭中之叹蚓，与夫木上之鸣蝉。",
            "庶几养生而保和兮，穷子之年。"
        ],
        "notes": "",
        "id": "b0b4acb53e057bf706f5c7081b9a67a3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "独处愁",
        "preface": "",
        "paragraphs": [
            "高高花飞惊愁颜，珠帘昼锁春风闲。",
            "少年金鞍照秦地，玉巵双覆尘埃间。",
            "花间蝴蝶双飞舞，感触深心心更苦。",
            "昨夜阴云数尺许，连宵变作西窗雨。"
        ],
        "notes": "",
        "id": "95f8d1244c6c14d248164e2bd5ba1fe5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "远别离",
        "preface": "",
        "paragraphs": [
            "远别离，明当入蜀去。",
            "酒酣日落客心惊，起与仆夫先议路。",
            "引车在庭牛在槽，桐枝袅袅秋风豪。",
            "别情惆怅气不下，酒觞翻污麒麟袍。",
            "缓缓清歌慰幽独，不惜更长更烧烛。",
            "赠君发上古搔头，莫易此心如此玉。",
            "平生每笑花飞片，东家吹落西家怨。",
            "但得归时似别时，相知何必长相见。"
        ],
        "notes": "",
        "id": "bcb86e6c58147ff2e5da0df7a6969959"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "人生动与衣食关，百年役役谁为闲。",
            "四时睡足鞍马上，去岁钱塘今长安。",
            "车愁羊肠夜险折，船畏人鲊晨惊湍。",
            "九州一身恨自惜，使我颜色常鲜欢。",
            "天地一气成万象，融即是江结是山。",
            "再愿洪罏泻融结，万世更无行路难。"
        ],
        "notes": "",
        "id": "4747eebaa298e4b406ce85ac8e4bc882"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白纻词二首效鲍照  其一",
        "preface": "",
        "paragraphs": [
            "摇轻裾，曳长袖，为楚舞，千万寿。",
            "新词白纻声按旧。",
            "朔风卷地来峥嵘，燕雁避霜饥不鸣。",
            "高堂酒多华灯明。"
        ],
        "notes": "",
        "id": "34377eff4ddb08620eea321ff3cca689"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白纻词二首效鲍照  其二",
        "preface": "",
        "paragraphs": [
            "回纤腰，出素手，髻堕鬓倾钗欲溜，为君歌舞君饮酒。",
            "岁云暮矣七泽空，汤汤汉沔天北风。",
            "玉壶之酒乐未终。"
        ],
        "notes": "",
        "id": "b25e585597ded2e87c6ac4c096dcf82a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七夕歌",
        "preface": "",
        "paragraphs": [
            "人间一叶梧桐飘，蓐收行秋回斗杓。",
            "神官召集役灵鹊，直渡银河云作桥。",
            "河东美人天帝子，机杼年年劳玉指。",
            "纤成云雾紫星衣，辛苦无欢容不理。",
            "帝怜独居无与娱，河西嫁与牵牛夫。",
            "自从嫁得废织纴，绿鬓云鬟朝暮梳。",
            "贪欢不归天帝怒，谪归却理来时路。",
            "但令一岁一相见，七月七日桥边渡。",
            "别长会少知奈何，却悔从来欢爱多。",
            "匆匆万事说不尽，烛龙已驾随羲和。",
            "河边灵官催晓发，令严不管轻离别。",
            "空将泪作雨滂沱，泪痕有尽愁无歇。",
            "我言织女君莫叹，天地无穷会相见。",
            "犹胜姮娥不嫁人，夜夜孤眠广寒殿。"
        ],
        "notes": "",
        "id": "ad4243c707cc9f52595464e43a05acc4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "琉璃瓶歌赠晁二",
        "preface": "",
        "paragraphs": [
            "火维荒茫地轴倾，下有积水潜鲲鲸。",
            "鳌身翻澜山为崩，金乌下啄狞龙腾。",
            "狂须奇鬣万族朋，巨神日月双手擎。",
            "夸娥愁思乌戢翎，老鱼战死风雨腥。",
            "长彗下扫千里惊，浅洲一席块为城。",
            "蛮儿夷女奇弁缨。",
            "大舶映天日百程，怒帆吼风战飞鹏。",
            "舟中之人怪眉睛，兽肌鸟舌髻翘撑。",
            "万金明珠络如绳，白衣夜明非缟缯。",
            "以有易无百货倾，室中开橐光出楹。",
            "非石非玉色绀青，昆吾宝铁雕春冰。",
            "表里洞彻中虚明，宛然而深是为瓶。",
            "补陀真人一铢衣，攀膝燕坐花雨飞。",
            "兜罗宝手亲挈携，杨枝取露救渴饥。",
            "海师跪请颡有胝，番禺宝市无光辉。",
            "流传人间入吾手，包以百袭吴绵厚。",
            "择人而归今子授。",
            "烂然光辉子文章，清明无垢君肺肠。",
            "比君之德君勿忘，与君同升白玉堂。"
        ],
        "notes": "",
        "id": "bf1be0f9872fceb1769a36003b2caa5f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九江千岁龟歌赠无咎",
        "preface": "",
        "paragraphs": [
            "灵龟千年口不食，以背负床饮其息。",
            "吾家两龟岂徒不食亦不息，寿与万古无终极。",
            "济南晁君博物天地通，夜窥牛斗颇似晋司空。",
            "指我两龟有名字，大龟为九江，小龟号千岁。",
            "老龙洞庭怒，荡复尧九州。",
            "禹咄嗟，水平流。",
            "九江无波拍天浮，中有大灵背如丘。",
            "南风吹楚泽，莲叶清欲秀。",
            "有物中作巢，一寸立介胄。",
            "霞衣仙人鬓如霜，饮以南极之光芒。",
            "丹颅老客不相见，飞渡东海巢扶桑。",
            "迩来蟠桃枝，有子大如缶。",
            "浮游轻于鸟，江海一回首。",
            "青珊瑚柱碧瑶宫，水仙焚香吹作风。",
            "朝戏莲叶西，暮游莲花东。",
            "秋风莲子熟，归去清江国。",
            "小千岁，大九江，我久不见之，向君案前双。",
            "我谓晁君二物有似我与子，国有守龟吾子是。",
            "灿然天下之宝器，黄金之縢紫瑶匮。",
            "天王端冕史再拜，一逆二从定大事。",
            "我身百无用，颇似千岁潜深渊。",
            "不愿人间贮金藉玉享富贵，但愿寄身江上一叶之秋莲。",
            "万物才不才，用舍不任天。",
            "寄声问晁君，然不然。"
        ],
        "notes": "",
        "id": "aea1f14212839fe0cb7bb4a2eab11aff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雪歌",
        "preface": "",
        "paragraphs": [
            "老农占田得吉卜，一夜北风雪漫屋。",
            "屋压欲折君勿悲，陇头新麦一尺泥。",
            "泥深麦牢风莫吹，明年作餠大如箕。",
            "野人食饱官事少，莫畏瑟缩寒侵肌。",
            "高堂晨兴何所为，门无马迹人更稀。",
            "珠楼玉阁互飞动，坐见贫屋生光辉。",
            "无功及物惭受禄，丰穰幸頼天与之。",
            "弃粮遗粒待鸡犬，吾羹何得长烹藜。"
        ],
        "notes": "",
        "id": "2932d6794d4e543f5fef36da120a6a85"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "孙彦古画风雨山水歌",
        "preface": "",
        "paragraphs": [
            "山深岩高石壁青，白日忽变天晦冥。",
            "黑风驱云走不停，惊电疾雨来如倾。",
            "山前雨点大如手，山下水涌危槎横。",
            "崩崖古树老有灵，吼怒直与风云争。",
            "枝披叶偃鬭不怯，万窍却欲藏雷霆。",
            "鞭馿疾驱者谁子，石路崄涩馿凌兢。",
            "目迷心慑愈不及，来憩树下如寒蝇。",
            "苍茫直与鬼神接，恍惚不保龙蛇惊。",
            "平居此乐忽入眼，孙家古图才可辨。",
            "奈何一幅一尺余，欲夺天地之奇变。",
            "我心爱之良有以，昔苦山行亲遇此。",
            "一生两足不下堂，输尔朱家贵公子。"
        ],
        "notes": "",
        "id": "d1c22fc47331d632e9aea81217958f44"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮歌",
        "preface": "",
        "paragraphs": [
            "北风卷雪送暮冬，重云如山争塞空。",
            "百年老树吼欲折，塌翼不见南飞鸿。",
            "堂下幽姿亦可悦，点缀小树花玲珑。",
            "老人重裘不能煖，永夜惟守深炉红。",
            "啾啾寒雀飞不起，饥啄冻土藏枯丛。",
            "青春欲回水官怒，摧拉未使阳和通。",
            "天时平分各司一，兴废谁得专其雄。",
            "杜门解辔聊有待，行看马脚春泥融。"
        ],
        "notes": "",
        "id": "a0d8b9c4a0984c9c60c376194ad6869f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "光山谣",
        "preface": "",
        "paragraphs": [
            "舣舟淮南望新息，天遣清淮限南北。",
            "崎岖细路入光山，野色苍凉秋日白。",
            "八月获稻田无水，蚱蜢群飞稻干死。",
            "危桥绝涧闻水声，喧喧汲水争瓶罂。",
            "昏昏落日衔远山，鸟啼车辙未得闲。",
            "县公吴生我世旧，为我烹羊酤斗酒。",
            "灯前醉饱纷就眠，五更开门星满天。",
            "长年他乡心惘然，远途辛勤难具言。"
        ],
        "notes": "",
        "id": "71ed1a5969fa342620a8fda06c4173fe"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "用刘梦得三题  其一",
        "preface": "",
        "paragraphs": [
            "春向晚，斜日在高楼。",
            "幽花愁脉脉，轻絮去悠悠。",
            "冉冉三更雨，萧萧通夜愁。"
        ],
        "notes": "",
        "id": "f99ef961bd2456791ccb1c3d51edf5f5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "用刘梦得三题  其二",
        "preface": "",
        "paragraphs": [
            "春已暮，把酒送春归。",
            "花落鸣禽散，草长游客稀。",
            "去年堂上燕，故故傍人飞。"
        ],
        "notes": "",
        "id": "786e3c3fe43d7fa93dc7270e7a8381b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "用刘梦得三题  其三",
        "preface": "",
        "paragraphs": [
            "春竟去，白发感生平。",
            "流水去不断，夕阳犹有情。",
            "旧时桃李月，悄悄向人明。"
        ],
        "notes": "",
        "id": "02bf4ac41c7ea1229c8e346d01c62fd8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "年年歌",
        "preface": "",
        "paragraphs": [
            "年年西风白露天，烂醉村酿秋池原。",
            "今年杜门不复出，为爱我庭风日宽。",
            "东西相望两丛竹，正色森森立青玉。",
            "朝烟暮雨恣陵夺，翠凤文章终鬰鬰。",
            "石榴新栽果不实，下有萧条冒霜菊。",
            "人情虽欲荐我酒，物意岂愿赢君菊。",
            "东栏黄葵色贵丽，气压满栏香扑蔌。",
            "月桂凄凉何足数，蛛网挂虫窘如束。",
            "安能卒岁不改芳，正自荣枯随众木。",
            "陶陶吾意方有在，琐琐眼前安足录。",
            "朝来默坐有佳思，病去身轻如脱梏。",
            "从来北客望江南，何用登楼伤远目。"
        ],
        "notes": "",
        "id": "689ade913482a7cf38f05201c6cb6d62"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鹎𫛥词",
        "preface": "",
        "paragraphs": [
            "树头玄衣郎，神爽声复清。",
            "睡先万目觉，起对残月星。",
            "悯世耽睡昏，体秽神不灵。",
            "招使离衽席，啼呼每丁宁。",
            "幽人最怜汝，未旦起坐听。",
            "荒山多嘉树，春尽故园情。"
        ],
        "notes": "",
        "id": "7fdbee818367eb0a61220109841858b3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "围棋歌戏江瞻道兼呈蔡秘校",
        "preface": "",
        "paragraphs": [
            "蔡子围棋非我敌，我谨事之如大国。",
            "主盟召会不敢辞，近忽凭陵有骄色。",
            "邹人战鲁固非宜，于越入吴谁可测。",
            "愿君勿以大自骄，知小深谋战须克。",
            "区区江子似邾娄，我如强鲁端能役。",
            "凌兢螳臂屡见拒，我但怜子心难得。",
            "近来措置尤小狞，何异穿窬时有获。",
            "可怜痴将不知兵，请视吾旗岂冥北。",
            "饥鱼贪饵不知钩，口虽暂美身遭食。",
            "虽然吾亦守疆埸，防患犹须谨蟊贼。",
            "上攀蔡子虽已辽，晋楚周旋终有日。",
            "下观江子行逾远，我进骎骎未知极。",
            "嗟予自谓敢忘谦，事有真诚难掩抑。",
            "为君聊发一笑端，欲开吾棋视斯檄。"
        ],
        "notes": "",
        "id": "5c2218255c04b6c3c8e9ebd1808e84d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "周氏行",
        "preface": "",
        "paragraphs": [
            "亭亭美人舟上立，周氏女儿年二十。",
            "少时嫁得刺船郎，郎身如墨妾如霜。",
            "嫁后妍媸谁复比，泪痕不及人前洗。",
            "天寒守舵雨中立，风顺张帆夜深起。",
            "百般辛苦心不惜，妾意私悲鉴中色。",
            "不如江上两鹭鸶，飞去飞来一双白。",
            "长淮杳杳接天浮，八月捣衣南国秋。",
            "谩说鲤鱼能托信，祇应明月见人愁。",
            "淮边少年知妾名，船头致酒邀妾倾。",
            "贼儿恶少谩调笑，妾意视尔鸿毛轻。",
            "白衫乌帽谁家子，妾一见之心欲死。",
            "人间会合亦偶然，滩下求船忽相值。",
            "郎情何似似春风，霭霭吹人心自融。",
            "河中逢潬还成阻，潮到蓬山信不通。",
            "百里同船不同枕，妾梦郎时郎正寝。",
            "山头月落郎起归，沙边潮满妾船移。",
            "郎似飞鸿不可留，妾如斜日水东流。",
            "鸿飞水去两不顾，千古万古情悠悠。",
            "情悠悠兮何处问，倒泻长淮洗难尽。",
            "祇应化成淮上云，往来供作淮边恨。"
        ],
        "notes": "",
        "id": "5b3c55848ce6d2ed128cd81c29a1fb77"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "啄木词",
        "preface": "",
        "paragraphs": [
            "红锦长绦当背垂，紫檀槽稳横朱丝。",
            "美人亭亭面如雪，纤手当弦金杆拨。",
            "弹成丁丁啄木声，春林蔽日春昼晴。",
            "徘徊深枝穿翠叶，玉喙劳时还暂歇。",
            "深园断岭人不知，中有槎枒风雨枝。",
            "蠹多虫老饱可乐，山静花深终日啄。",
            "雄雌相求飞且鸣，高枝砺嘴枝有声。",
            "无功忍使饥肠饱，有意却教枯树青。",
            "疾弹如歌细如语，曲欲终时情更驻。",
            "一声穿树忽惊飞，叶动枝摇不知处。"
        ],
        "notes": "",
        "id": "adbaccb02291a8b356a611ca7cf011b7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "瓦器易石鼓文歌",
        "preface": "",
        "paragraphs": [
            "周纲既季宣王作，提剑挥呵天地廓。",
            "朝来吉日差我马，夜视云汉忧民瘼。",
            "桓桓方召执弓钺，蔼蔼申韩赐圭爵。",
            "北驱猃狁走豺狼，南伐淮夷斩鲸鳄。",
            "明堂车马走争先，清庙笙镛尸载乐。",
            "岐阳大猎纪功伐，石鼓岩岩万夫凿。",
            "千年兵火变朝市，后世纸笔传冥漠。",
            "迹荒事远贵者寡，叹惜风霜日摧剥。",
            "君诚嗜古更过我，易以瓦器尤奇卓。",
            "满盘苍玉列我前，制古形奇异雕琢。",
            "羲黄已亡巧伪起，采椽土木消纯朴。",
            "何为获此上古器，经历万古遭搜掠。",
            "寥寥墨翟骨已朽，尚有遗风传隠约。",
            "又疑晏子矫齐俗，陶土抟泥从俭薄。",
            "或云古者宗庙器，斥弃金玉先诚确。",
            "是时此物参鼎俎，蒉桴土鼓诚为乐。",
            "呜呼二物信奇绝，頼有吾徒与提握。",
            "不然乌瓦与荒碑，坐见尘埃就零落。"
        ],
        "notes": "",
        "id": "b59e2177b5c01fe27248cebd1eca53c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "片雪歌",
        "preface": "",
        "paragraphs": [
            "瑶池一片孤飞雪，风急身轻飞不歇。",
            "谁将翠袖遮得归，十斛明珠换与谁。",
            "金龟贵客迎将去，玉作辎𫐌载尘雾。",
            "人间不解桃李心，独与琵琶自相语。",
            "主人白头情不亲，朱楼夜锁梨花春。",
            "愿同花落寄流水，飘出朱门随路尘。",
            "长恐此生空已矣，从此失身轻薄子。",
            "人生但乐两知心，谁是琼瑶孰泥滓。",
            "莺惊中弹花辞树，蝶散蜂惊春日暮。",
            "风光不断流水长，不知片雪今何处。"
        ],
        "notes": "",
        "id": "a975efd5497c85e7f6c7949998625bc5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梁父吟",
        "preface": "",
        "paragraphs": [
            "豪俊昔未遇，白日无光辉。",
            "隆中卧龙客，长啸视群儿。",
            "九州英雄争著鞭，黄星午夜照中原。",
            "君看慷慨有心者，乃是山东高帝孙。",
            "老瞒赤壁抱马走，紫髯江左空回首。",
            "世上男儿能几人，眼看袁吕真何有。",
            "永安受诏堪垂涕，手挈庸儿是天意。",
            "渭上空张复汉旗，蜀民已哭归师至。",
            "堂堂八阵竟何为，长安不见汉官仪。",
            "邓艾老翁夸至计，谯周鼠子辨兴衰。",
            "梁父吟，君听取，击节高歌为君舞。",
            "躬耕贫贱志功名，功名入手亡中路。",
            "逢时儿女各称雄，运去英雄非历数。",
            "梁父吟，悲复悲。",
            "古今人事半如此，所以达士观如遗。",
            "庞公可是无心者，何事鹿门招不归。"
        ],
        "notes": "",
        "id": "a67ff1493029a4a528c48778859cac36"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "度关山",
        "preface": "",
        "paragraphs": [
            "度关山，意悠哉，秦关路险行车摧。",
            "秋云沉沉天未晓，关吏正眠关未开。",
            "孟尝逃秦畏秦逐，一日归齐未为速。",
            "重扉当道可奈何，搔首苍茫空驻毂。",
            "主君无言客无计，仰看天星俯相视。",
            "风鸣木响心自惊，咄嗟谩养三千士。",
            "下客趋前敢献诚，为君试效晨鸡鸣。",
            "引声未绝群鸡应，轧轧重门俄彻扃。",
            "马嘶人语车轮转，斗柄斜横夜初半。",
            "奔风捷足欲何追，虎口脱身非素愿。",
            "孟尝好士竟何为，才得鸡鸣狗盗儿。",
            "可怜当日慇懃意，辍食分衣竟为谁。"
        ],
        "notes": "",
        "id": "0dca8e85a8d8d28a24756506be31de84"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "天马歌",
        "preface": "",
        "paragraphs": [
            "风霆冥冥日月蔽，帝遣真龙下人世。",
            "降精神马育天驹，足蹑奔风动千里。",
            "萧条寄产大宛城，我非尔乘徒尔生。",
            "小羌杂种漫羁絏，枥上秋风时一鸣。",
            "万里名闻汉天子，内府铸金求𫘧駬。",
            "将军受诏玉关开，灵旗西指宛王死。",
            "天马出城天驷惊，塞沙飒飒边风生。",
            "执驱校尉再拜驭，护羌使者清途迎。",
            "骐𬴊殿下瞻天表，天质龙姿自相照。",
            "翠蕤黄屋两逦迤，玉镫金鞍相炫耀。",
            "东游封祀被和銮，甲子北来巡朔边。",
            "展才自觉逢时乐，致远不知行路难。",
            "物生从类如有神，地无远近终相亲。",
            "君不见莘野磻溪耕钓叟，一朝吐气佐明君。"
        ],
        "notes": "",
        "id": "d0d4bab4f8d5e7750aed6bb228959c7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "平湖碧玉烟波阔，芰荷风起秋香发。",
            "采莲女儿红粉新，舟中笑语隔烟闻。",
            "高系红裙袖双卷，不惜浮萍沾皓腕。",
            "争先采得隠船篷，多少相欺互相问。",
            "吴儿荡桨来何事，手指荷花示深意。",
            "郎指莲房妾折丝，莲不到头丝不止。",
            "月上潮平四散归，舟轻楫短去如飞。",
            "断肠脉脉两无语，寄情流水传相思。"
        ],
        "notes": "",
        "id": "a5561ba91754b9daf4037c70576ec7be"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "笼鹰词",
        "preface": "",
        "paragraphs": [
            "八月获黍霜野空，苍鹰羽齐初出笼。",
            "剑翎钩爪目如电，利吻新淬龙泉锋。",
            "少年臂尔平郊去，草动人呼跃寒兔。",
            "竦身下击霹雳忙，毛逐奔风血濡距。",
            "尔能搏兔不能食，未饱中肠行复击。",
            "主人厌兔尔尚饥，一生不快为人役。",
            "蒿间黄雀鸣啾啾，饥啄野粟心无求。",
            "赋形虽小技能薄，不受羁縻得自由。"
        ],
        "notes": "",
        "id": "d833a6421a55a4838bbdc8b5b9396984"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "拳毛驹歌",
        "preface": "",
        "paragraphs": [
            "北窗扫壁陈图书，杀气凛凛生坐隅。",
            "谁将尺素画骏马，云是文皇昔日拳毛驹。",
            "龙颅虎脊视天地，若灭若没三万里。",
            "皇天产此谁得之，虬须十八真天子。",
            "擒王灭窦如尘埃，英气贯日天为开。",
            "黄金甲光照天地，大白羽箭驰风雷。",
            "真龙在厩万马疾，下视四海皆驽骀。",
            "榛棘昭陵一抔土，柏城六马莓苔古。",
            "呜呼骏马已埃尘，虽有燕昭难再睹。"
        ],
        "notes": "",
        "id": "c168800539a1af4e94276d6aefe3bce5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒鸦词",
        "preface": "",
        "paragraphs": [
            "寒鸦来时九月天，黄梁萧萧人刈田。",
            "啼声清哀晚纷泊，迭和群音和且乐。",
            "朋飞聚噪动百千，颈腹如霜双翅玄。",
            "风高日落田中至，部队崩腾钲鼓沸。",
            "高林古道榆柳郊，落叶晴霜荆棘地。",
            "志士朝闻感岁华，田家候尔知寒事。",
            "垅头雪消牛挽犁，荡漾春风吹尔归。",
            "投寒避暖竟何事，长伴燕鸿南北飞。",
            "我滞穷城未知返，为尔年年悲岁晚。",
            "扁舟东下会有期，明年见尔长淮岸。"
        ],
        "notes": "",
        "id": "ded731c70698eb4985cd4dd2cb030a0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食歌",
        "preface": "",
        "paragraphs": [
            "东风芳草长，寒食春茫茫。",
            "人家掩门去，鸡犬自相将。",
            "原头簇簇柳与花，行人往来长叹嗟。",
            "旧坟新冢累累是，裂钱浇酒何人家。",
            "桑上鸣鸠唤山雨，雨脚萧萧山日暮。",
            "归来门巷正春寒，花底残红落无数。",
            "北里悲啼夜未休，清弦脆管起南楼。",
            "古今歌笑何时尽，芳草白杨春复秋。",
            "去年巧笑秋千女，今年嫁作东家妇。",
            "彩绳画柱似当年，只有朱颜不如故。",
            "百人学仙无一成，麻姑不见但闻名。",
            "万斛春醪须痛饮，江边渔父笑人醒。"
        ],
        "notes": "",
        "id": "951869466bf5fb65e26ef75f7432447b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "飞萤词",
        "preface": "",
        "paragraphs": [
            "碧梧含风夏夜清，林塘五月初飞萤。",
            "翠屏玉簟起凉思，一点秋心从此生。",
            "方池水深溪雨积，上下辉辉乱凝碧。",
            "幸因帘卷到华堂，不畏人惊照瑶席。",
            "汉宫千门连万户，夜夜荧煌暗中度。",
            "光流太液池上波，影落金盘月中露。",
            "银阙苍苍玉漏迟，年年为尔足愁思。",
            "长门怨妾不成寐，团扇美人还赋诗。",
            "避暑风廊人语笑，栏下扑来罗扇小。",
            "已投幽室自分明，更伴残星碧天晓。",
            "君不见连昌宫殿洛阳西，破瓦颓垣今古悲。",
            "荒榛腐草无人迹，只有秋来熠燿飞。"
        ],
        "notes": "",
        "id": "fc1196ce47f33a63d00eda404c059826"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安行",
        "preface": "",
        "paragraphs": [
            "黄州楚国分三户，葛蔓为城当楼橹。",
            "江边市井数十家，城中平田无一步。",
            "土冈瘦竹青复黄，引水种稻官街旁。",
            "客樯朝集暮四散，夷言啁哳来湖湘。",
            "使君丽谯涂垩赭，门狭不能行两马。",
            "满城蛙噪乱更声，谷风谷谷黄鸦鸣。",
            "最愁三伏热如甑，北客十人八九病。",
            "百年生死向中州，千金莫作齐安游。"
        ],
        "notes": "",
        "id": "240ed20730011528d687ddba425ede8c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "一百五歌",
        "preface": "",
        "paragraphs": [
            "山民岁时事莽卤，犹知拜扫一百五。",
            "平明士女出城𬮱，黄土冈前列尊俎。",
            "篛包粉饵蒸野蔬，富家烹羊贫荐鱼。",
            "日暮肩舆踏风雨，江乡人家无犊车。",
            "插花饮酒山边市，醉后歌声动邻里。",
            "南人闻歌笑相寻，北人闻歌泪满襟。"
        ],
        "notes": "",
        "id": "9cd7fe14df5747a9a5819b86e454702e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋风谣",
        "preface": "",
        "paragraphs": [
            "秋风起，秋云高。",
            "连山草木如波涛，大江荡潏鱼龙逃。",
            "羲和奔忙日车逸，八柱倾侧恐不牢。",
            "柯山老人揜蓬茅，畏寒理我旧缊袍。",
            "粗餐在盘有浊醪，醉饱高卧从呼号。"
        ],
        "notes": "",
        "id": "d5534db0b6ec50a219ca50ac6b278d6f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东皋行",
        "preface": "",
        "paragraphs": [
            "秋云卷尽秋天清，东皋萧条鸡犬声。",
            "黄叶吟风声不平，芙蕖半落更有情。",
            "归来僮饥羸马疲，城头树暗乌欲栖。",
            "谁家朱楼人夜宿，微红一点帘间烛。"
        ],
        "notes": "",
        "id": "3f88419e2d69dc678444533056be090a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月词",
        "preface": "",
        "paragraphs": [
            "红梢一夜樱桃雨，帘卷晓晴鸲鹆语。",
            "帘旌细浪滚东风，迎得春归与为主。",
            "玉手娇慵添绣线，栏下菖蒲近相见。",
            "云屏晓睡翠翘横，楼上寒时正五更。"
        ],
        "notes": "",
        "id": "e5a2eae1817aeb420e4285c4f28c931a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月词",
        "preface": "",
        "paragraphs": [
            "滚风画幕长廊静，帘下人眠初日永。",
            "嘤嘤不动采花蜂，夜来露重蔷薇冷。",
            "芳草长时寒食天，红墙低处见秋千。",
            "人家无事鸡犬闲，日暮芳郊留醉眠。"
        ],
        "notes": "",
        "id": "569d474180de4fc7020c4c2946a29f22"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "饥乌词",
        "preface": "",
        "paragraphs": [
            "北风夜雨乌翅湿，低飞野畦啄遗粒。",
            "啄食不饱还畏人，呜呼隔陇自求群。",
            "我行陈宋经大泽，田荒生茅不种麦。",
            "空肠待饱明年禾，鸦鸦尔饥独奈何。"
        ],
        "notes": "",
        "id": "93901153ca83b8ba9c75aa7a5ebc9787"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦寒行二首  其一",
        "preface": "",
        "paragraphs": [
            "淮南苦寒不可度，积雪连山风倒树。",
            "长淮冻绝鱼龙愁，哀鸿傍人飞不去。",
            "雪中寒日无暖光，六龙瑟缩不肯骧。",
            "老惫孤舟且复止，坚冰三尺厚于墙。"
        ],
        "notes": "",
        "id": "f8e8c89e16e3263daccb9ef40f7d32af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦寒行二首  其二",
        "preface": "",
        "paragraphs": [
            "茫茫楚乡仲冬月，白屋无烟飞走绝。",
            "空林号风冰断枝，长淮无人冰照雪。",
            "冻埋钓艇不复渔，南羹未嚼淮中鱼。",
            "要须下擘澄湫水，剸取寒蛟烹腹腴。"
        ],
        "notes": "",
        "id": "186add81685f627670bd41a70e83b871"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "宝刀裁花碎罗縠，带腊圆红黄染粟。",
            "枝头几日即花开，世上人情何太速。",
            "东风未转北风严，返挂铜钩不上帘。",
            "莫怪蛾眉呵素指，层簷冰碧玉纤纤。"
        ],
        "notes": "",
        "id": "044dfa4ed5659e9121c78691d022433d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫词效王建五首  其一",
        "preface": "",
        "paragraphs": [
            "夜来霜重著栏干，玉殿无尘玉甃寒。",
            "日日君王罢朝早，禁廷无事一冬闲。"
        ],
        "notes": "",
        "id": "0aa65d6f5314afb6b6d968d2f54a0f1f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫词效王建五首  其二",
        "preface": "",
        "paragraphs": [
            "帘外微明烛下妆，殿门放钥待君王。",
            "玉阶地冷罗鞋薄，众里偷身倚御床。"
        ],
        "notes": "",
        "id": "2af097f540c5ed8a08dbbb0955cb60d5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫词效王建五首  其三",
        "preface": "",
        "paragraphs": [
            "昨夜新霜满玉阶，初冬处处火炉开。",
            "中官逐院传宣赐，南国诸侯进橘来。"
        ],
        "notes": "",
        "id": "f1e1216e3922602ef982b5d292e16ab1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫词效王建五首  其四",
        "preface": "",
        "paragraphs": [
            "玉墀夜色昼昏昏，催放朝班散侍臣。",
            "随驾上楼同看雪，万重宫殿一时新。"
        ],
        "notes": "",
        "id": "f1297a1a5069b66e25d012b1c6deffcd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫词效王建五首  其五",
        "preface": "",
        "paragraphs": [
            "莲烛千枝夜宴迟，君王索笔写新诗。",
            "宫人和得争先进，偏爱宋家兄弟词。"
        ],
        "notes": "",
        "id": "d6bcbead5d4db1b379caa28edd8c8f52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "旱谣",
        "preface": "",
        "paragraphs": [
            "七月不雨井水浑，孤城烈日风扬尘。",
            "楚天万里无纤云，旱气塞空日昼昏。",
            "土龙蜥蜴竟无神，田中水车声相闻。",
            "努力踏车莫厌勤，但忧水势伤禾根。",
            "道傍执送者何人，稻塍争水杀厥邻。",
            "五湖七泽水不贫，正頼老龙一屈伸。"
        ],
        "notes": "",
        "id": "383cff537214f80c90955ccf47566cbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "贻潘邠老",
        "preface": "",
        "paragraphs": [
            "有屋可以读书，有竹可以忘忧。",
            "采庭之菊香有余，烹园之蔬甘且柔。",
            "贤哉二子，又复何求。",
            "鬼不尔责，人不尔仇。",
            "沽酒可饮，江鱼可羞。",
            "又安用列鼎食珍，佩印封侯。",
            "我居柯西，相隔一里，可以杖履朝往而夕游。",
            "必未厌我乞醯与借马，但只恐勤君赤脚与露头。",
            "不然将吾颜子箪食瓢饮屡空之乐，又欲翻董生清明玉杯繁露之春秋。"
        ],
        "notes": "",
        "id": "82837f24f73afba3147d0d8b62aba438"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "醉中杂言",
        "preface": "",
        "paragraphs": [
            "老人攀花复藉草，春力著人如醉倒。",
            "未容作计试留春，东风已与人俱老。",
            "东君惜春不惜花，千红万紫委泥沙。",
            "已教白日张锦绣，更欲平地兴云霞。",
            "我欲呼客无酒肉，摘花插头悲发秃。",
            "安得酿酒万瓮屠千羊，花间醉饱踏春阳。"
        ],
        "notes": "",
        "id": "fbe53ab2adc6740fcaa3bd971ff5d45e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "龟山祭淮词二首 迎神",
        "preface": "",
        "paragraphs": [
            "木枭枭兮苍山巅，回洑重深兮其下九渊。",
            "东风歌兮春水舞，庭肃肃兮神来下。",
            "神来下兮翠帷举，谷冥冥兮春山雨。",
            "雨三休兮神三燕，游云高兮见极蒲，安我舟楫兮君不怒。",
            "水滨之人兮苦思君，菖蒲生兮杨柳春。",
            "解君旗兮醉君御，聊乐一日兮莫予弃。"
        ],
        "notes": "",
        "id": "5c39b053343dd974b403069077d54d26"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "龟山祭淮词二首 送神",
        "preface": "",
        "paragraphs": [
            "楚巫醉兮君不留，春风起兮木兰舟。",
            "弭余楫兮饮君酒，君既不顾兮驾龙以出游。",
            "凌九江兮勒沧海，万龙舞兮百灵会。",
            "君孔乐兮我思君，望君故居兮其上片云。",
            "水沦沦兮石碌碌，空祠草长兮风雨入君屋。",
            "山中春兮鸟鸣悲，明月皎皎兮中夜来。"
        ],
        "notes": "",
        "id": "26ee1d3b93332bdf234e53780de0b698"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "惠别",
        "preface": "",
        "paragraphs": [
            "洞箫奏兮瑶瑟御，日不足兮继以夜。",
            "吾宁独此湛乐兮，嘉予美之宜修。",
            "披浮云出明月兮，挥众星不与谋。",
            "既成言以命予兮，顾永予之光明。",
            "岂独谓不然兮，托东风以惠声。",
            "嗟言独何容易兮，有倾身者鬼神。",
            "中怀著而必见兮，卷兰舌而交信。",
            "予虽不执子明烛兮，光辉其舍予。",
            "两相审者不媒兮，予既获子于鼻息。",
            "舒子声以歌兮，凤凰将闻而振羽。",
            "结子佩而起舞兮，星斗视子而上下。",
            "独翩翩其不可留兮，君之居可知而不可得。",
            "春水涣涣兮，予独饮君河之曲。",
            "鸟鸣群飞兮，其下芳草。",
            "柳舒舒其可揽结兮，桃李始就其膏沐。",
            "行者怀兮别者思，酌君酒兮寿君以不衰。",
            "抚君舟之悠然兮，将浩渺以浮航。",
            "三江震泽兮，舟师告惫而一息。",
            "引日星之煌煌兮，吾独望子于南极。",
            "想子其下兮，鼓圣涛而鞭蛟龙。",
            "使宓妃不敢巧笑兮，皇英敛衽而来从。",
            "南风之来兮，入予裾悦余心。",
            "独条畅而清婉兮，曰是为故人之风。"
        ],
        "notes": "",
        "id": "d3b9fa9ab4d10d6c2f89ab5642ad5b80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "愬魃",
        "preface": "",
        "paragraphs": [
            "帝治下土兮远于民，抚御万方兮周无垠。",
            "物类亿千兮莽蓁蓁，出入日月兮运星辰。",
            "广必有容兮潜奸昏，不上愬兮帝曷闻。",
            "岁庚申兮斗建巳，旬逾十兮雨不施。",
            "秀者燋兮实者悴，麦莽莽兮不出块。",
            "旧谷既没兮待新以食，夺其所望兮民忧以惑。",
            "舍耒而兵兮夺攘剽贼，急不知虑兮求生顷刻。",
            "民幸帝兮诏云师，气朝升兮敛阳晖。",
            "孰鼓风兮震川岳，上者扬兮旁者剥。",
            "云虽仁兮不得施，野童童兮草木摧。",
            "熟扬尘兮蔽朝日，纷霏霏兮冒万物。",
            "昏迷蒙兮浩恍惚，瞭者瞀兮失南北。",
            "瘗根茎兮腐葩实，世惨错兮泽蓬㶿。",
            "霍霍然兮侵万室，飘雨尘兮以旦以夕。",
            "民曰谁为兮尸是有物，其名曰魃兮旱是司。",
            "恶润忌泽兮盗阳威，淫视槁木兮疾华滋，憎饱妬饫兮幸民饥。",
            "亢不伏兮风以助之，惨怀柔茂兮尘埃是吹。",
            "来炎火兮烂炜煌，驭回禄兮骖毕方。",
            "朱旗旐兮绛帷裳，坦无畏兮乐洋洋。",
            "朋疫疠兮友疾殃，徒甚剧兮党甚强。",
            "慢帝威兮分害戕，窃祠祷兮傲驱攘。",
            "民頼帝仁兮以衣以食，上帝孔昭兮愬无祸责。",
            "幸帝震怒兮降魃罪疾，无俾在世兮幽沉深溺。",
            "雷伐鼓兮电扬旗，雨卷壑兮云张帷。",
            "泛游泽兮湛甘滋，充槁瘠兮奋枯萎。",
            "禾黍茂兮蔬果肥，岁既登兮民饱嬉。",
            "康帝民兮恩甚思，幽斯魃兮宥无期。"
        ],
        "notes": "",
        "id": "3d550df6a2964cfce4d112a144815b53"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "叙雨",
        "preface": "",
        "paragraphs": [
            "西山之泉兮冽以清，淳注万古兮无亏盈。",
            "应龙蟠守兮谨防扃，有神司之兮帅群灵。",
            "神君曷处兮山之穹，云郛雾阙兮都邃宫。",
            "腾驾逸景兮驭清风，上友仙圣兮佑帝躬。",
            "惟今之旱兮非神曷愬，家无余粮兮麦不庇雨。",
            "土飘尘扬兮迷行错步，魃威孔张兮炽莫予御。",
            "挹水一勺兮荐羔豚，曷求于水兮神实凭。",
            "土有蔬兮林有实，芼馨香兮葅芳鬰。",
            "神我飨兮临我堂，酌芝醑兮御椒浆。",
            "巫甚祇兮时甚良，哀我疾兮降我祥。",
            "神君仁兮念下民，抚民灾兮号帝阍。",
            "帝念神君兮诏雨官，叱驭六龙兮奋互飞。",
            "骞掣飞电兮鼓雷震，俾霈尔泽兮正无限。",
            "山灵川怪兮更腾奔，角毛羽鬣兮烂鳞鳞。",
            "前幢后旆兮玄双轮，椎轰喧呵兮翻乾坤。",
            "神龙九鬣兮杂蛟鲲，瞠眼飞涎兮翻腭龈。",
            "伏潜羲和兮止星辰，一洒万里兮倾河津。",
            "妖风失威兮敛以奔，魃濡厥裳兮伏以蹲。",
            "槁苏焦泽兮息惔焚，优渥润沃兮无涯垠。",
            "菽麰诜诜兮奋裳绅，秋种既即兮农则勤。",
            "既足而止兮披雾昏，朝阳清明兮敛游尘。",
            "功成不居兮驾归云，空山寥寥兮夜无闻。",
            "灵泉幽幽兮湛奫沦，竭诚莫报兮仁哉君。"
        ],
        "notes": "",
        "id": "b6ab8970b61e31602eacd723d7d705f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "友山",
        "preface": "",
        "paragraphs": [
            "张子官于福昌，块然独居，无与为友。",
            "宾客不至，遗朋失旧。",
            "经时闭门，终日钳口。",
            "出无与游，居无与就。",
            "谁同我食，谁酌我酒。",
            "归守妻孥，出对厮走。",
            "驾言出游，田童野叟。",
            "气否莫交，情包不剖。",
            "塞聪蔽明，盘足袖手。",
            "披书阅简，眩目疲肘。",
            "厌然成痼，不可针灸。",
            "于是张子，涤虑除烦。",
            "披庭扫堂，枕手而眠。",
            "恍若有遇，有神降焉。",
            "曰我实哀汝，独无友朋。",
            "我有教告，子乎我听。",
            "凡世之人，百愚一贤。",
            "古昔所叹，非独今然。",
            "得贤与朋，善固无俪。",
            "贤不可得，将愚与比。",
            "友贤实难，幸然后值。",
            "不幸友愚，与无孰利。",
            "谄笑倾辟，韬情晦实。",
            "测心献计，因隙投策。",
            "口是腹非，面歌背泣。",
            "友若此者，实繁孔多。",
            "曷若不见，目清耳和。",
            "我复告子，真友之实。",
            "尔遵我言，友胡有竭。",
            "人物虽殊，可友同焉。",
            "赐尔以友，其名曰山。",
            "居汝左右，在汝北焉。",
            "端不汝去，澹兮绝言。",
            "春丽夏繁，秋疏冬瘦。",
            "霞雾融明，风驰雨骤。",
            "孤楫横奔，牢屯巧镂。",
            "傲岸轩昂，清华润秀。",
            "对食临眠，排堂入牖。",
            "效技汝前，虽劳不疚。",
            "山有佳泉，多灌尔囿。",
            "历石悬空，泠泠清漱。",
            "如闻妙音，濯烦浴垢。",
            "不犹愈乎，卑议庸读。",
            "过耳增懑，入心善烦者乎。",
            "山有修竹，汝园是植。",
            "静丽明鲜，端虚正直。",
            "如彼正人，扬言发色。",
            "微风散碧，宵月镂白。",
            "不犹愈乎，市儿尘颜。",
            "敧眉鼓吻，佞笑浮言。",
            "工为媚悦，善佞曲拳者乎。",
            "山有乔木，耸立而峙。",
            "端无媚姿，若对正士。",
            "障雨蔽暍，千人所芘。",
            "微飚披拂，吹奏竽籁。",
            "不犹愈乎，蠕蠕鼠辈。",
            "女黠儿娇，奴趋妾拜者乎。",
            "山有好鸟，清喉丽羽。",
            "引啸长鸣，群呼迭语。",
            "夜管风弦，哀簧怨柱。",
            "不犹愈乎，巷歌里舞。",
            "促缩跳梁，颠妖淫污。",
            "父子不施，弃礼忘数者乎。",
            "如前实繁，言胡可殚。",
            "汝与之乐，右攀左援。",
            "曷为孑孑，寤寐嗟叹。",
            "张子再拜，受言永怀。",
            "解累亡忧，心通志开。",
            "高山岩岩，流水潺潺。",
            "竹茂木翘，鸟鸣琅然。",
            "如前夷齐，而后闵颜。",
            "吾何为乎，浩然其间。"
        ],
        "notes": "",
        "id": "0866394d7177b988e3b306a63f2e574b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "种菊",
        "preface": "",
        "paragraphs": [
            "何馨香之芬敷兮，昌绿叶而紫茎。",
            "是其名为菊兮，爰植予之中庭。",
            "性清平而不躁兮，味甘爽而充烹。",
            "当秋露之惨凄兮，舒煌煌之华英。",
            "色正而丽兮，气芬以清。",
            "纯静秀洁兮，族茂群荣。",
            "采食以时兮，天和以宁。",
            "颖轻窍达兮，瞳子清明。",
            "散败流浊兮，风宣滞行。",
            "仙圣所饵兮，屏除臭腥。",
            "久嗜不废兮，将延尔龄。",
            "嗟予生兮，蹇薄烦冥。",
            "忧饥畏寒兮，微禄以生。",
            "终曷归兮，山林是营。",
            "膏粱鼎食兮，方丈纵横。",
            "炙熊之蹯兮，龙醢羊羹。",
            "彼得有命兮，吾奚尔荣。",
            "惟兹佳菊兮，野实以生。",
            "采撷咀食兮，荐俎盈登。",
            "求之孔易兮，世焉莫争。",
            "我有久疾兮，壅塞烦昏。",
            "支节坚痹兮，气阏于元。",
            "惫不能支兮，外壅中干。",
            "疥癣得志兮，蛲蛔伏蟠。",
            "餐华秋冬兮，食叶春夏。",
            "集新易故兮，尔功是假。",
            "宁康我躯兮，骨节坚良。",
            "产和剔戾兮，其乐洋洋。",
            "反华于玄兮，易瘘以强。",
            "忘生绝俗兮，深潜远藏。",
            "骖驾云雾兮，呼吸太阳。",
            "招友彭咸兮，御风以翔。",
            "吁嗟此菊兮，吾于尔望。"
        ],
        "notes": "",
        "id": "38605c6cdd818d33f1992aaec7212c88"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "逐蛇",
        "preface": "",
        "paragraphs": [
            "嗟尧之时兮大水滂，横溃四海兮包陵冈。",
            "荡流涌汩兮周无防，龙腾蛇奔兮嬉以狂。",
            "腥鳞顽鬣兮更披猖，城居穴处兮乱厥常。",
            "颓虫纠结兮肆害戕，陆盘渊据兮傲不臧。",
            "朋屯党集兮蕃以昌，穿穴噬囓兮民尽伤。",
            "下民既病兮帝弗康，黄熊幽殛兮羽山阳。",
            "乃命伯禹兮行四方，乘高趋卑兮陵复航。",
            "凿山疏源兮导河江，万水下走兮来洋洋。",
            "经画九野兮兴农桑，驱龙放蛇兮屏诸荒。",
            "焚山燎野兮无遗芒，野巢窟居兮保厥疆。",
            "敢有弗率兮断尔吭，伯益作志兮稽妖祥。",
            "帝虞耄勤兮黜予商，天授神禹兮夏是王。",
            "九牧作贡兮金鉴锽，大冶鼓铸兮腾精铓。",
            "岩岩九鼎峙且刚，奇形诡质兮走与翔。",
            "鳞毛羽倮兮兮杂短长，求情抉态兮幽微彰。",
            "制驭百怪兮严纪纲，兽虫人鬼兮安其乡。",
            "殊宫别域兮异存亡，曷为兹蛇兮宅我居。",
            "妖顽坚老兮傲驱除，深潜居此兮坦无虞。",
            "下饮我沼兮稍林株，朱眸丹舌兮玄鳞肤。",
            "恍惚遽速兮疑有无，居者畏避兮行者徐。",
            "险夺我圃兮骇我徒，盗窃祭祷兮欺群愚。",
            "我咨尔蛇兮潜山而穴野，阴蟠远伏兮与人乎异舍。",
            "冬居夏游兮时以行，食尔之食兮朋尔朋。",
            "儧乱我居兮常失经，叛弃尔守兮帝有刑。",
            "胡昏与顽兮居以宁，自为不宁兮邀割烹。",
            "荒戾天理兮悖圣程，我宥尔愆兮逐尔行，亟舍故处兮遐以征。",
            "南山之幽兮云雾冥，草木荟蔚兮崄不平。",
            "尔徒实繁兮食惟尔盈，捕取不至兮居无与争。",
            "汝生孔遂兮寿绵尔龄，物违其常兮祸之所集。",
            "丰狐昼游兮冬裘以白，龟厌渊处兮吉凶是卜。",
            "虎不畏人兮皮包戈戟，矜险恃孽兮其终鲜克。",
            "我言孔昭兮语汝以理，日吉时良兮汝遄以逝。"
        ],
        "notes": "",
        "id": "2d6a5ae1726d2cfd5cf0725fa648039f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登高",
        "preface": "",
        "paragraphs": [
            "怀不展兮居无聊，默谇语兮浩长谣。",
            "写我心兮登彼高，陟万仞兮扪九霄。",
            "命清风兮披浮云，瞰四荒兮视天垠。",
            "大海荡潏兮潜龙鲲，吐吞日月兮制明昏。",
            "酝酿元气兮函星辰，羽载四海兮芥浮坤。",
            "四岳列峙兮嵩中蹲，牵连脉络兮子复孙。",
            "草蔓木布兮升降如朋，障南蔽北兮东散西分。",
            "如掌列块兮盘罗豆罇，黄流中贯兮发源昆仑。",
            "东骛大海兮萦如缭绅，南方炎炎兮火之所宅。",
            "朱鸟屹峙兮丹膺绛翮，骞飞以翔兮𪸩煌烂赫。",
            "从拥万羽兮纷罗羽翼，煌煌尊严兮有斗在北。",
            "升降玉都兮运量帝侧，呼吸阴阳兮秉持祸福。",
            "真仙逍遥兮澹不可挹，西有王母兮戴胜穴居，寿历万古兮忘终泯初。",
            "超辽恍惚兮独与道俱，骖友日月兮群灵走趋。",
            "既又左而东顾兮观大明之始生，震沸九渊兮丽天升精。",
            "披攘群阴兮重幽昭明，有神司驭兮朱裳绛缨。",
            "呼造物以致问兮吾将考乎太初，彼天地其孰始兮日与月其代除。",
            "四荒漫其何极兮人胡为而中居，火何为而南宅兮水孰使其在北。",
            "安知东之主生兮西配刑而主杀，斗建寅而气分兮畴为四时之消息。",
            "世徒知其已然兮遂推类而立说，彼厥初其谁造兮孰布施而殊别。",
            "抑其不得不然兮或者私智之所设，将忽然而自尔兮遂已成而不可绝。",
            "造物为余究察兮曰此曷可以言陈而意悉，彼混沌之一气兮吾不知谁合而为一。",
            "忽洞达而两分兮夫亦安知其谁辟，爰升清而降浊兮水赴阴而火阳。",
            "东升气而敷生兮西或成而害戕，强名之曰自然兮曷足以究其必至。",
            "谓不得不然者愈疏兮尚安取于私智，庄周诞而妄推兮夏革愚而臆对。",
            "世号予曰造物兮予亦曷有所主尸，苟待予而后造兮彼造予者复谁。",
            "姑置之而勿校兮任万物之自成，游小智于太初兮何异夏虫之语冰。",
            "旷任之而勿疑兮万里会而一平，夫何造物者开予兮神飘飘而不居。",
            "我将赴而远游兮招神圣以为徒，腾九螭之奔轮兮追飞电而揽奔风。",
            "周万里于一息兮堂西极而有九区，叩玉阙之九关兮觐上帝于绛都。",
            "酌瑶尊之芳酒兮招赤松而友彭祖，既锡我以难老兮黜嗜欲而袭灵虚。",
            "爰侑我以秘药兮合千箫而吹万竽，乐吾心之洋洋兮舒五体之与与。",
            "降复还于我室兮聊弥日而一娱。"
        ],
        "notes": "",
        "id": "f5e7a450b64d5ba9616eb2e680b0f774"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和归去来词",
        "preface": "",
        "paragraphs": [
            "归去来兮，行世不偶予曷归。",
            "其出无所为喜兮，舍去而何悲。",
            "眄一世之无与兮，古之人逝莫追。",
            "求不疚于予义兮，又奚恤余子之是非。",
            "彼好恶之罔极兮，或颠倒其裳衣。",
            "顾吾涉之已深兮，愧哲人之见微。",
            "吾归甚安，无所事奔。",
            "既守吾室，又杜吾门。",
            "一气孔神，于中夜存。",
            "纳至和于灵根兮，挹天酝于玄尊。",
            "既充溢于幽阙兮，亦粹然而见颜。",
            "往有坎而兹夷兮，昔或危而今安。",
            "将从化人于西域兮，面藏吏于函关。",
            "将以一世为刍狗兮，废与兴吾厌观。",
            "彼福祸之一源兮，必兹出而兹还。",
            "彼自以为无隙兮，何异夫石椁之宋桓。",
            "归去来兮，吾悲夫斯人不返兮，岂招仙圣与之游。",
            "昔惠我以好音，忽远去而莫求。",
            "予曷异于世人兮，初为哽塞而增忧。",
            "彼钱镈则深藏兮，盍视夫已垦之田畴。",
            "万古芸芸，共逝一舟。",
            "半夜而失，旦号其丘。",
            "畏达观之诮予，涕已泣而不流。",
            "悟荣名之取憎兮，善斯人之获休。",
            "已矣乎，万物之作各其时，吾独与时而去留，岂或能力而违之。",
            "既往莫或追，来者尚可期。",
            "盖雨暵之在天，岂吾稼之不耔。",
            "彼蜀雄之必传，作犹愧于书诗。",
            "嗟身屈而道伸，于斯人兮曷疑。"
        ],
        "notes": "",
        "id": "cb01dfd2bcad7c3ca2385fe8d3ae136f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哭下殇",
        "preface": "",
        "paragraphs": [
            "医之不得其方耶，抑其命有短长耶。",
            "独尔能使吾悲若此耶，抑为父者皆爱其子耶。",
            "苍颅夷颡，秀眉清目。",
            "今其存亡，其犹有鬼也。",
            "使无物，则吾复何思。",
            "其尚有知也，则夫荒屋野寺。",
            "风霜雨露，食息谁汝视也。"
        ],
        "notes": "",
        "id": "037359daacb14a3edef16bb7faf98cae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "休日同宋遐叔诣法云遇李公择黄鲁直公择烹赐茗出高丽盘龙墨鲁直出近作数诗皆奇绝坐中怀无咎有作呈鲁直遐叔",
        "preface": "",
        "paragraphs": [
            "休日不造请，出游贤友同。",
            "城南上人者，宴坐花雨中。",
            "金貌散香雾，宝铎韵天风。",
            "鸟语演宝相，饭香悟真空。",
            "尚书三二客，浄社继雷宗。",
            "黄子发锦囊，句有造物功。",
            "握中一寸煤，海外千年松。",
            "谁降午睡魔，赐茗屠团龙。",
            "晁子卧城西，咫尺不可逢。",
            "岂无坐中客，终觉少此公。",
            "归帽见新月，扑衫暮尘红。",
            "困眠有余想，却听寺楼钟。"
        ],
        "notes": "",
        "id": "f4e8ac9895ea2f84c03e4151dc65eb2d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "挂虎图于寝壁示秸秠",
        "preface": "",
        "paragraphs": [
            "画工出幻事，缟素发原薮。",
            "萧萧白茅低，凛凛北风走。",
            "眈然老於菟，举步安不骤。",
            "目光炯双射，怒吻呀欲受。",
            "彼彪掷其旁，文彩淡初就。",
            "虽然窃形似，已足走百兽。",
            "烦君卫吾寝，振此蓬荜陋。",
            "坐令盗肉鼠，不敢窥白昼。"
        ],
        "notes": "",
        "id": "55a343dd0f8e14631f2b6b1ee55f5584"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "神运殿望香炉天池等峰晚宿官厅明日早发",
        "preface": "",
        "paragraphs": [
            "远公不出山，坐受天龙供。",
            "地祇敢爱宝，木石亲输送。",
            "岩岩千年屋，山立屹不动。",
            "风云宿修梁，星斗近华栋。",
            "亭亭碧香炉，薝卜时自涌。",
            "五云严拥卫，天乐下鸾凤。",
            "神池閟宝象，光怪发岩洞。",
            "谁能陟其巅，手揽湖龙鞚。",
            "东堂黄金藏，龙像俨环拱。",
            "萧条亡国辇，拙朴昔谁用。",
            "扫堂为一睡，清极乃无梦。",
            "思归戒晨发，结束勤仆从。",
            "鸿钟振林莽，月落朝岚重。",
            "再往堕渺茫，猿鹤应嘲讽。"
        ],
        "notes": "",
        "id": "96549a8cb96404655ec0e3bd713852b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠张公贲",
        "preface": "",
        "paragraphs": [
            "我昔为诸生，奉书谏议公。",
            "后来辱称奖，礼数宾客同。",
            "决科甫弱冠，年少气如虹。",
            "归来陪后乘，不责醉后恭。",
            "孤舟梁宋郊，旅态萃百穷。",
            "拜公睢阳府，笑语若春风。",
            "人事不可期，俯仰异吉凶。",
            "平生丹灶术，马鬣哭新封。",
            "十年得吾弟，怀旧涕沾胸。",
            "清平守家法，眉宇肖德容。",
            "交臂是非外，为僚兄弟中。",
            "东轩语长夏，葵竹罗青红。",
            "西舍雪夜欢，玉颜醉瑶钟。",
            "欲饮径相就，三更叱阍翁。",
            "鲸吸绝遗滴，山颓信倾峰。",
            "搜抉尽醤茹，楂梨倒筐笼。",
            "通宵两沈醉，午起头如蓬。",
            "人生定当尔，事去挽惊鸿。",
            "河梁系君马，一笑喜相逢。",
            "怜君碧纱幌，夜泪哭苇丛。",
            "我方困虀盐，酸寒官辟雝。",
            "同寻旧游地，尘壁罥丝虫。",
            "啼鸟古寺间，夏阴小园空。",
            "酒市逢好好，琵琶失㻏珑。",
            "歌舞一分散，宾僚亦西东。",
            "忘情犹一叹，齐物论非通。",
            "官冷隠朝市，端能信予慵。",
            "人生当富贵，子盍自磨礲。",
            "便当隠五车，一一贮心胸。",
            "功就螘作垤，丛成蛇化龙。",
            "北郊分袂归，作恶惊儿童。",
            "长谣代晤语，发子一笑哄。"
        ],
        "notes": "",
        "id": "458dec92903fa057b3c2a0661f403a41"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离黄州",
        "preface": "",
        "paragraphs": [
            "扁舟发孤城，挥手谢送者。",
            "山回地势卷，天豁江面泻。",
            "中流望赤壁，石脚插水下。",
            "昏昏烟雾岭，历历渔樵舍。",
            "居夷实三载，邻里通假借。",
            "别之岂无情，老泪为一洒。",
            "篙工起鸣鼓，轻𫇛健于马。",
            "聊为过江宿，寂寂樊山夜。"
        ],
        "notes": "",
        "id": "17d86b5ea707abb654600e5c9e6d3986"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿樊溪",
        "preface": "",
        "paragraphs": [
            "黄州望樊山，秀色如可揽。",
            "扁舟横江来，山脚系吾缆。",
            "大川失汹涌，浅水澄可鉴。",
            "北风吹疏雨，夜枕舟屡撼。",
            "齐安不可望，灭没孤城暗。",
            "奔流略溪口，龙蜃屡窥瞰。",
            "平生千金质，戒惧敢忘暂。",
            "兹游定何名，耿耿有余念。"
        ],
        "notes": "",
        "id": "e7d60cfa0f85cc92b34337ce4db3dcd6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "道士矶",
        "preface": "",
        "paragraphs": [
            "匡庐奠九江，苗裔遍南服。",
            "横江蔽原野，内外实一族。",
            "危矶插江生，石色擘青玉。",
            "蛟龙穴乱石，猱玃在乔木。",
            "我行季冬月，江迹在山腹。",
            "扁舟如镜面，清浄不可触。",
            "跻攀既不可，千古长幽独。",
            "缅想邃古初，巢居戒樵牧。"
        ],
        "notes": "",
        "id": "9e22007866095a16be08bfd58aafaa9b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离樊口宿巴河游马祈寺",
        "preface": "",
        "paragraphs": [
            "扁舟下樊溪，江南正清泻。",
            "晓登巴河岸，极目望春野。",
            "步寻修竹寺，古木争偃亚。",
            "云昔孙仲谋，刑牲致师祃。",
            "雄图邈已矣，英概足悲咤。",
            "石梯造云雾，丹白开广厦。",
            "山僧安寂寞，畏冷不出舍。",
            "劳生遇闲境，顿使我心写。",
            "晚江平若席，风势欲相借。"
        ],
        "notes": "",
        "id": "8c356ea603edd358a029ddbf773637d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "龟陵湾阻风三日遥祷孤山而风止",
        "preface": "",
        "paragraphs": [
            "积水多疾风，三日阻我舟。",
            "天寒波涛恶，岸窟腾龙虬。",
            "五更船篷鸣，冷风入衾裯。",
            "平明诸山雪，烂漫铺琳球。",
            "篙工笑相顾，拍拍我船头。",
            "水魄小孤神，雾鬓横星眸。",
            "仓卒祷即应，知我厌滞留。",
            "稍晴景物好，柳色含新柔。",
            "春风我故旧，迎我入东州。"
        ],
        "notes": "",
        "id": "65163cc1b306f6ae8cdd677581a04501"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自离富池凡三祷顺济龙求便风皆获应又风日清霁舟行安稳委曲如所欲感而成诗",
        "preface": "",
        "paragraphs": [
            "旗尾指船头，篙工告风便。",
            "张帆弛双𫇛，去势如脱箭。",
            "船傍两高山，过目若流电。",
            "波平船稳驰，客寝兀未变。",
            "吾闻西江龙，神力回宇县。",
            "往来万夫祷，正直巧获愿。",
            "嗟予何所恃，诚确无所荐。",
            "神岂哀我穷，有赐不待献。",
            "乃知人穷我，本不坐神谴。",
            "人间事若异，未易以言辩。",
            "坐令千里远，近若在几研。",
            "惭非谢宣城，攫笔赋浄练。"
        ],
        "notes": "",
        "id": "7989e6adcd7f786d2d882cbabbdb1207"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出山",
        "preface": "",
        "paragraphs": [
            "青山如君子，悦我非姿媚。",
            "相逢一开颜，便有论交意。",
            "今晨决然去，掺若执我袂。",
            "谓山无见留，此事宁久置。",
            "道边青发翁，下有白玉髓。",
            "𣃁之龙蛇窟，自足饱吾世。",
            "平生耽幽独，乃若忘朝市。",
            "一官等尘垢，安得败成计。",
            "草堂醉老子，虎溪大开士。",
            "寄语二主人，为留三亩地。"
        ],
        "notes": "",
        "id": "41f65699a6743b980116e2315b264e51"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "朝雨",
        "preface": "",
        "paragraphs": [
            "幽居感节物，僧舍值朝凉。",
            "空簷落寒雨，滴滴响秋堂。",
            "低飞林间翮，湿羽不能翔。",
            "危叶别故枝，幽花泫晚芳。",
            "悠悠清夜眠，促织催朝光。",
            "日月怆已徂，吾行独迷方。",
            "采采幽圃兰，岁晚日馨香。",
            "君子健明德，勿为儿女伤。"
        ],
        "notes": "",
        "id": "18fca85f23d7a3213048c180bb2d3b46"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离阳翟",
        "preface": "",
        "paragraphs": [
            "驱车发颍川，回望失嵩少。",
            "霜气塞层空，黯澹寒日晓。",
            "原田际天平，百里见飞鸟。",
            "累累道傍丘，石兽卧衰草。",
            "不知谁氏碑，剥裂偶未倒。",
            "支离见隶字，书带汉笔妙。",
            "遗坟不可问，文彩竟何效。",
            "永年恃金石，此计久可笑。",
            "昔游已三岁，存殁伤怀抱。",
            "饱谙人世忧，安得身不老。"
        ],
        "notes": "",
        "id": "e762acdbe9da188085691c90c01dad46"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次颍川",
        "preface": "",
        "paragraphs": [
            "许昌古名都，气象良未替。",
            "客子远道来，尘埃满襟袂。",
            "黄昏造孤驿，买饭啮枯胾。",
            "庭宽蟾蜍高，霜气彻寒被。",
            "頼携朱提杯，可具一饭费。",
            "无人劝我酌，孤独伴客醉。",
            "笙箫谁家楼，语笑月中市。",
            "何人不行乐，而我独涕泪。",
            "夜长更漏稀，风急鼓鼙驶。",
            "天明卷席去，行止随所值。"
        ],
        "notes": "",
        "id": "9d697b40e935889632c572e6e6400685"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昭陵六马唐文皇战马也琢石象之立昭陵前客持石本示予为赋此",
        "preface": "",
        "paragraphs": [
            "天将刬隋乱，帝逢六龙来。",
            "森然风云姿，飒爽毛骨开。",
            "飙驰不及视，山立俨莫回。",
            "长鸣驰八表，扰扰万驽骀。",
            "秦王龙凤姿，鱼鸟不足摧。",
            "腰间大白羽，中物如风雷。",
            "区区数竖子，缚取如提孩。",
            "手持扫天帚，六合无尘埃。",
            "艰难济大业，一一非常材。",
            "惟时六骥足，绩与英卫陪。",
            "功成锵八鸾，玉辂行天街。",
            "荒凉昭陵阙，古石埋苍苔。"
        ],
        "notes": "",
        "id": "a3150e678a8ab903fe23a2064e251330"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同杨十二缑氏寺宿草酌张正民秀才见访",
        "preface": "",
        "paragraphs": [
            "契阔千里别，恻怆难具言。",
            "殷勤一宵语，愿子未即眠。",
            "空堂灯火青，旅褐借僧毡。",
            "劳劳一杯酒，不解道路寒。",
            "经年相从乐，既别亦茫然。",
            "人间事尽尔，聚散亦何叹。",
            "但悲多难身，尚获朋友欢。",
            "间关百忧中，一笑有万钱。",
            "张子年未冠，已雄群少年。",
            "巉巉坐我侧，紫眸秀双颧。",
            "壮志激衰懦，清谈破愁煎。",
            "天明即分散，奈此情悁悁。"
        ],
        "notes": "",
        "id": "545f35ddff13d06f51c320308c158b3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初到都下供职寄黄九",
        "preface": "",
        "paragraphs": [
            "千里不相见，劳劳复何辞。",
            "不远一城中，耿耿令我思。",
            "僦舍酒家楼，推垆卷其旗。",
            "鼠壤败晨炊，守翁噪群儿。",
            "马傍挟两羸，双踵待刻移。",
            "五日长安尘，故山梦中归。",
            "何以洗我心，望君青松姿。",
            "怀情久不吐，古屋弦悲诗。"
        ],
        "notes": "",
        "id": "0d28afbd812630cfc04b5426466c24c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵鲁直夏日斋中",
        "preface": "",
        "paragraphs": [
            "文章惭肮脏，谈舌罢隽永。",
            "年来屏百事，但愿两耳静。",
            "黄公安禅室，不觉在市井。",
            "客来饱清风，可是徒造请。",
            "牺尊与社樗，妄计幸不幸。",
            "愿君妙观察，金门等云岭。"
        ],
        "notes": "",
        "id": "2967882b0c9467f687c253aa173d5d43"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚归寄无咎二首  其一",
        "preface": "",
        "paragraphs": [
            "雨气入古屋，薄帷生夜清。",
            "想君拥鼻坐，端学苦吟生。",
            "泥深欺我马，归卧日半楹。",
            "浩然有奇想，非子定谁评。"
        ],
        "notes": "",
        "id": "8abc8af47d7fee9a36bfdd2540ddd2d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚归寄无咎二首  其二",
        "preface": "",
        "paragraphs": [
            "屋东云移山，屋西日半壁。",
            "余天一剑清，远雨万丝白。",
            "官事痴可了，未遭官长责。",
            "惟应晁夫子，不可别顷刻。"
        ],
        "notes": "",
        "id": "491a8f79c71be4c6d71a7eab1b6943b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送吕际秀才南归",
        "preface": "",
        "paragraphs": [
            "咽咽幽谷泉，萧萧秋竹风。",
            "岂不爱孤洁，但伤愁且穷。",
            "吕子南国秀，沧溟贮其胸。",
            "出试辄不偶，低头避儿童。",
            "离家五千里，客饭苦不丰。",
            "冷落卧寒斋，苦吟和秋虫。",
            "昨者投我诗，九叹阅未终。",
            "欲知作者心，但视读者容。",
            "文章出贫贱，此事今古同。",
            "但愿子富贵，不愿文日工。",
            "今日告我别，出门若惊鸿。",
            "各在天一方，何当复相逢。"
        ],
        "notes": "",
        "id": "970db8f17b70c4ab4d1c8facb7eda28c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西山寒溪",
        "preface": "",
        "paragraphs": [
            "兹行颇闲暇，聊此山水间。",
            "幸有所携人，臭味同一源。",
            "山溪并修涧，嘉木间蒲莲。",
            "杉松鸣古刹，始觉此溪寒。",
            "孤亭出屋背，石磴相牵攀。",
            "迎客穷道人，俯偻须眉斑。",
            "释子具粗粝，虽贫有余欢。",
            "午登西山去，路作九曲弯。",
            "山禽惯不惊，夏木秀且繁。",
            "缅怀紫髯公，奠玉祠天坛。",
            "豪强有遗韵，兴废无留观。",
            "空岩一泓泉，引予掏清甘。",
            "至人悲热恼，遗此消昏烦。",
            "我茶非世间，天上苍月团。",
            "为尔惜不得，烹瀹浇晨餐。",
            "深谷晚易阴，快雨时斑斑。",
            "但见夹道松，龙髯湿苍颜。",
            "念我亦闲人，屏居闭柴关。",
            "不使倒珠玉，济我胸中悭。",
            "之官亦漫浪，遇胜却盘桓。",
            "平生据顽钝，信命傲忧患。",
            "言归徒旅疲，就荫休征鞍。",
            "却视来时舟，一叶系荒湾。"
        ],
        "notes": "",
        "id": "9bf7941567bd949387c4907515bb0335"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送张天觉使河东席上分题得将字",
        "preface": "",
        "paragraphs": [
            "张侯蜀都秀，玉立身堂堂。",
            "手持明光节，六月登太行。",
            "三晋雄中夏，朔方临大荒。",
            "传声贤使者，父老相扶将。",
            "控弦百万户，十年废耕桑。",
            "但使把锄犂，自然息桁杨。",
            "主人延阁老，别酒泛兰觞。",
            "寄声梁谏议，欲试紫参方。"
        ],
        "notes": "",
        "id": "4f9892bdad39583429fb6a393cb67e54"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "答仲车",
        "preface": "",
        "paragraphs": [
            "先生居山阳，时事不挂齿。",
            "读书逾五车，不肯著一字。",
            "今朝苦叹嗟，告我将老矣。",
            "我意与子殊，欲去依禅子。"
        ],
        "notes": "",
        "id": "61d5c590e0630b123dfa3df491a5b130"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和仲车元夜戏述",
        "preface": "",
        "paragraphs": [
            "华灯耀广陌，皎月临重城。",
            "惟我二三子，柴门通夜扃。",
            "展书对明烛，浊酒徐徐倾。",
            "峥嵘千万虑，一醉皆能平。"
        ],
        "notes": "",
        "id": "8b8f94a756bdeba10112ec84f0eadde5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和鲁直",
        "preface": "",
        "paragraphs": [
            "济物非仆仆，功名愧无心。",
            "倚市安能美，汲泉不厌深。",
            "老人夙有尚，瓶钵好丛林。",
            "安能红尘里，徒使老骎骎。"
        ],
        "notes": "",
        "id": "fa7cf3d239a85f9c400b948a8b30015d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书馆直舍",
        "preface": "",
        "paragraphs": [
            "紫禁断人声，蓬山转春日。",
            "楼外晚鼓传，城阴卫番出。",
            "循除撷新秀，红紫间疏密。",
            "倚天黄金阙，龙虎气鬰律。",
            "明时赋铅椠，寓直守编帙。",
            "疏闲谢裨补，岁月感飘忽。",
            "谢公山林赏，不为轩冕屈。",
            "体道无朝野，达情惭利物。"
        ],
        "notes": "",
        "id": "1087dc84b9bb39ecb46aae6c61fd98f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宣城至日谒天庆观行香呈郡僚",
        "preface": "",
        "paragraphs": [
            "溪山惨残岁，况乃值深冬。",
            "清晨率其属，肆礼凝琳宫。",
            "漠漠冒原露，凄凄隔水风。",
            "南方异气候，霜叶未全红。",
            "忽忆簪史笔，早趋辟苍龙。",
            "拜舞东阁上，佳气鬰葱葱。",
            "谈笑出右掖，交游尽英雄。",
            "老大心已矣，依然魂梦中。"
        ],
        "notes": "",
        "id": "1647fcd06e4e45d401836972bec120cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日独酌怀荣子邕",
        "preface": "",
        "paragraphs": [
            "新秋一杯酒，风雨早凉天。",
            "眷言西邻友，咫尺莫能前。",
            "岂无病羸马，泥滑不胜鞭。",
            "端居何为者，落寞掩书眠。",
            "高柳飒已疏，碧草留余鲜。",
            "衰怀感徂节，客舍悲流年。",
            "孤吟谁与和，独酌还醒然。",
            "新晴野路干，期子南山边。"
        ],
        "notes": "",
        "id": "acd76984532201f39c31ed32c1c6c507"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜初凉",
        "preface": "",
        "paragraphs": [
            "庭木舞风雨，清秋来我堂。",
            "衾裯偃宵寐，灯火照新凉。",
            "昔我来清颍，庭花有晚芳。",
            "坐看桐叶暗，已近菊枝黄。",
            "岁月忽流驶，形骸变老苍。",
            "淹留应有命，通塞讵能量。",
            "寂历年华晚，优游永日长。",
            "忧时非我事，黄卷有虞唐。"
        ],
        "notes": "",
        "id": "e69e5f2d2e42c0ac894526a691214125"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题陆羽祠堂兼寄李援援有诗殊佳二首  其一",
        "preface": "",
        "paragraphs": [
            "陆子不可招，寥寥风月魂。",
            "空堂掩遗像，幸此配老禅。",
            "举世人浇薄，云谁知子贤。",
            "竟陵樵牧地，陈迹岂复存。",
            "我欲歌子诗，三叹抚无弦。",
            "瓦登荐秋菊，酌此石井泉。"
        ],
        "notes": "",
        "id": "b23c7207f683ac629000b3e55f0e56bf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题陆羽祠堂兼寄李援援有诗殊佳二首  其二",
        "preface": "",
        "paragraphs": [
            "清诗吊陆子，味若堂下泉。",
            "陆子骨已朽，青松代之言。",
            "松亦安能言，风至时萧然。",
            "至谈非牙舌，陆子意已传。"
        ],
        "notes": "",
        "id": "b85da083012e413c708a2bde9949f6a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "万松亭有感",
        "preface": "",
        "paragraphs": [
            "微雨湿青松，松间多好风。",
            "翠光浓欲滴，对舞千蛟龙。",
            "可惜青玉钗，道边委蒿蓬。",
            "幽人不汝弃，应有绿毛翁。"
        ],
        "notes": "",
        "id": "bf3b62400aa728cc1e9dfdbd00d79eda"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "今旦",
        "preface": "",
        "paragraphs": [
            "今旦寒气至，晨坐进一杯。",
            "一杯未能已，三酌竟空罍。",
            "我有胸臆事，欲言谁使陪。",
            "往往中夜叹，鬰结无由开。",
            "頼此樽中君，破闷有后来。",
            "时时从之游，报我以欢咍。",
            "古国多寒肴，老妻治炮煨。",
            "谁云一日富，此价万琼瑰。"
        ],
        "notes": "",
        "id": "7153e0aecdf12befe7c338f6b2982779"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "摘梅花数枝插小瓶中辄数日不谢吟玩不足形为小诗",
        "preface": "",
        "paragraphs": [
            "疏梅插书瓶，洁白滋媚好。",
            "微香悠然起，鼻观默自了。",
            "秀色定可怜，仙姿宁解老。",
            "禅翁心土木，对此成魔恼。"
        ],
        "notes": "",
        "id": "38281e93993faeffbe50c557c8217dcb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "霜后步西园",
        "preface": "",
        "paragraphs": [
            "浓霜失暄妍，短日淡无色。",
            "回风振中园，摇落声策策。",
            "草根饥鸟啄，飞舞时啧啧。",
            "野荒无遗粒，卒岁将何食。",
            "鲜鲜西墙下，幽草弄寒碧。",
            "四时不吾欺，聊假汝顷刻。"
        ],
        "notes": "",
        "id": "8da78a12524b95411f88bc8dd3609abf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬怀三首  其一",
        "preface": "",
        "paragraphs": [
            "悲笳奏已罢，落月在西壁。",
            "卧闻中林鸟，先晓鸣啧啧。",
            "尔求亦易供，固合事安息。",
            "夜归陵旦起，何尔更劳役。",
            "乾坤扰万物，不使轻有获。",
            "无求良独难，何以休吾力。"
        ],
        "notes": "",
        "id": "2509b9b152ad6195878b98ec0feed274"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬怀三首  其二",
        "preface": "",
        "paragraphs": [
            "扬雄老不遇，寂寞玩文史。",
            "厕身虎狼间，乃卒脱其死。",
            "中恬遗外慕，独乐异众喜。",
            "但有载酒人，何用求知己。"
        ],
        "notes": "",
        "id": "23d50532c27369347176460c3f362f73"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬怀三首  其三",
        "preface": "",
        "paragraphs": [
            "年来百事懒，惟乐静中趣。",
            "天寒无来客，终日常闭户。",
            "进取乏时才，穷通有天数。",
            "委身付造物，已矣随所遇。"
        ],
        "notes": "",
        "id": "5f25056b4721e8762d7d38c6d2d244ed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其一",
        "preface": "",
        "paragraphs": [
            "东风吹桃李，花落已满地。",
            "摇摇新柳枝，薄荫才可芘。",
            "谁云同一时，荣谢两异意。",
            "由来何足较，要之归一致。"
        ],
        "notes": "",
        "id": "a538ea551de53639929fcefd78d92a18"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其二",
        "preface": "",
        "paragraphs": [
            "默坐不复出，浮云作朝阴。",
            "离离簷间花，随雨下故林。",
            "物色一如此，朱颜坐凋侵。",
            "自歌阳春曲，吾不待知音。"
        ],
        "notes": "",
        "id": "d08a1c980594638579610db19272c491"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其三",
        "preface": "",
        "paragraphs": [
            "午日步西园，繁花乱相照。",
            "夭夭海棠枝，顾我如欲笑。",
            "殷红点轻素，含吐皆窈窕。",
            "持赠东邻子，愿言论久要。"
        ],
        "notes": "",
        "id": "522bfecc04c322dabf1ec124e6e3d22d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其一",
        "preface": "",
        "paragraphs": [
            "啼鸟唤我觉，簷日行且午。",
            "累累出叶莺，庭雀鸣欲乳。",
            "妻儿病酒睡，鸡犬乐其侣。",
            "风光不我违，舍醉何有度。"
        ],
        "notes": "",
        "id": "6056e478143006de1208b322f30be299"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其二",
        "preface": "",
        "paragraphs": [
            "东风入我园，落落如急霰。",
            "感之复携酒，抚树为三叹。",
            "离离墙间草，满地不可践。",
            "阴阳本无情，荣谢欲谁怨。"
        ],
        "notes": "",
        "id": "69d6a4e14f18e267ae4c3a48317e2f1d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其三",
        "preface": "",
        "paragraphs": [
            "春晏百草秀，野花无复名。",
            "悲哉桃李阑，念此聊掇英。",
            "翩翩双飞蝶，天静午日晴。",
            "悲忧浪自苦，有酒但知倾。"
        ],
        "notes": "",
        "id": "b8fc8ad132639ea10fb85f9ee9504ff2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其四",
        "preface": "",
        "paragraphs": [
            "堂南老榆柳，清阴渐交映。",
            "飘飘风花干，渥渥雨叶盛。",
            "鸟鸣日方迟，客去门逾静。",
            "自无济世略，耿耿欲谁省。"
        ],
        "notes": "",
        "id": "7aa95ba43d88b84416d718d9b7685353"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其五",
        "preface": "",
        "paragraphs": [
            "三月行复至，青春坐侵寻。",
            "飞花去寂寂，新叶来骎骎。",
            "白日照芳草，荒园乱鸣禽。",
            "朱颜任自老，安事累吾心。"
        ],
        "notes": "",
        "id": "0504bb8c4554ddbbbc0e8b9105dd50fd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂诗六首  其六",
        "preface": "",
        "paragraphs": [
            "东风忽无情，吹我园中花。",
            "繁红与艳紫，零落委泥沙。",
            "鸣鸟亦何事，啾啾竟諠哗。",
            "须知盛已极，委弃欲谁嗟。"
        ],
        "notes": "",
        "id": "f65ef9ab3c0bff9c599627b8d0946950"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官闲",
        "preface": "",
        "paragraphs": [
            "官闲吏归早，岁晏寒欲盛。",
            "槐稀庭日多，鸟下人语静。",
            "幽花破寒色，过雁惊秋听。",
            "酒贱莫厌沽，北风行欲劲。"
        ],
        "notes": "",
        "id": "f898409c364aa831baf71ea5662fde6a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋池",
        "preface": "",
        "paragraphs": [
            "平生落寞意，况此秋池侧。",
            "寒水静无波，衰荷委余碧。",
            "萧萧动风鬓，照影感新白。",
            "来往双浴凫，尔生真自得。"
        ],
        "notes": "",
        "id": "94d7eff799841a8682db03609f8a3f6a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂咏三首  其一",
        "preface": "",
        "paragraphs": [
            "隆中卧龙公，平昔事耕钓。",
            "无言顾同侪，高视独长啸。",
            "彼宁惜开口，顾尔非同调。",
            "何事逢玄德，曹孙一言料。"
        ],
        "notes": "",
        "id": "7d7eb0f30a15f83abc86aa98b0d50ecc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂咏三首  其二",
        "preface": "",
        "paragraphs": [
            "六槐当我庭，春叶密如幄。",
            "朝来南风起，已见萎叶落。",
            "盛衰同时来，岂必待萧索。",
            "鄙哉儿女痴，倩倩情所乐。"
        ],
        "notes": "",
        "id": "5bc7471f110fc8ac520555acdce81012"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂咏三首  其三",
        "preface": "",
        "paragraphs": [
            "鸟鸣高屋上，饥顾朝求食。",
            "扰扰市井人，日夜衣食迫。",
            "岂伊理当然，或者养未得。",
            "我歌南风诗，归坐还叹息。"
        ],
        "notes": "",
        "id": "5967d3a574802b6e322a311d1a22cfcf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "飞云",
        "preface": "",
        "paragraphs": [
            "时雨久不施，飞云作朝阴。",
            "芃芃中原麦，頼此三日霖。",
            "朝阳忽清霁，披露南山岑。",
            "虽无济物迹，膏泽在民心。"
        ],
        "notes": "",
        "id": "fbb9a0c9f6ab771c78aa3b1b3edaa47d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之灯蛾",
        "preface": "",
        "paragraphs": [
            "万物皆畏死，尔生何独愚。",
            "由来附炎热，鲜不丧其躯。",
            "浅浅权利客，跹跹轻薄夫。",
            "高门甚烈火，相劝以奔趋。"
        ],
        "notes": "",
        "id": "987117891499160185a785bd07502f28"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自黄州至巴河游灵岩寺观孙仲谋刑马坛相传权于此刑马祀江神遂提师伐寿春云",
        "preface": "",
        "paragraphs": [
            "乔木隔尘埃，华堂敞深僻。",
            "人静好鸟鸣，睡余疏雨滴。",
            "悲愁感萧瑟，吊古披荒寂。",
            "尚溯紫髯翁，誓师沉马璧。"
        ],
        "notes": "",
        "id": "3f1b289561881629aa2f3259ed87b691"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂诗二首  其一",
        "preface": "",
        "paragraphs": [
            "独居无与往，况此阴雨天。",
            "起来复何有，诗书散我前。",
            "偃卧一榻上，读书疲复眠。",
            "经纶负夙志，跌荡穷吾年。"
        ],
        "notes": "",
        "id": "d43474fa47d988876209ae9a711b793d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂诗二首  其二",
        "preface": "",
        "paragraphs": [
            "高堂断四听，鸣雨晓未止。",
            "堂空雨声大，滴滴清我耳。",
            "朝眠引幽梦，遇我同心子。",
            "谈笑未容周，梦开坐千里。"
        ],
        "notes": "",
        "id": "e263bbcdb34258013c66efe51b86d126"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "捣药",
        "preface": "",
        "paragraphs": [
            "指可握而足，臂可攘无他。",
            "何为勤药物，杵臼日諠哗。",
            "指臂何与人，正欲使其佳。",
            "念此惭吝生，达人其我嗟。"
        ],
        "notes": "",
        "id": "24d6e6bd0a783c3e64835fb2f8904f76"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乌臼",
        "preface": "",
        "paragraphs": [
            "乌臼强知晓，𫍢𫍢鸣暗天。",
            "我事不须早，援衾且复眠。",
            "朝晖方聩聩，惨凛蔽清妍。",
            "且复待午景，负此簷间暄。"
        ],
        "notes": "",
        "id": "81d8ef3e5138b0f7fac0945f4e77e14e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春林",
        "preface": "",
        "paragraphs": [
            "春林露如雨，萧萧晓花寒。",
            "引手攀高红，微香来鼻端。",
            "何以比芳洁，置之青玉盘。",
            "持归供像佛，相对淡无言。"
        ],
        "notes": "",
        "id": "befbcb5220b933d9a07c1bed1e92c3bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "华月",
        "preface": "",
        "paragraphs": [
            "华月流春宵，散我高林影。",
            "披衣步其下，爱此扫地静。",
            "吾心方浩然，万境一澄莹。",
            "徙倚玉绳低，寂寥沈远听。"
        ],
        "notes": "",
        "id": "09f701cef1ce6556a937500e4ce93846"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离楚夜泊高丽馆寄杨克一甥四首  其一",
        "preface": "",
        "paragraphs": [
            "去城未五里，夜缆系衰柳。",
            "水亭暗风雨，人散闻吠狗。",
            "平生足羁旅，沉此还往久。",
            "有感不自知，凄然独回首。"
        ],
        "notes": "",
        "id": "27dbe58d260accd87b883ea5245cb2bb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离楚夜泊高丽馆寄杨克一甥四首  其二",
        "preface": "",
        "paragraphs": [
            "水天夕云重，不雨衣自湿。",
            "夜寒更士语，鸡唱舟子急。",
            "青黄数宿莽，苍茫暗原隰。",
            "高城亦何有，倚樯成独立。"
        ],
        "notes": "",
        "id": "bc8a403963d9b40079411d3b9e69738f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离楚夜泊高丽馆寄杨克一甥四首  其三",
        "preface": "",
        "paragraphs": [
            "客去水关闭，疏灯亦复收。",
            "川鸣半夜雨，卧冷五更秋。",
            "扁舟已寒暑，冉冉真乘桴。",
            "一灯照客睡，短梦良悠悠。"
        ],
        "notes": "",
        "id": "7fbc717af86c72a7f2b4150d89acba7d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离楚夜泊高丽馆寄杨克一甥四首  其四",
        "preface": "",
        "paragraphs": [
            "士师我自出，爽迈凌清秋。",
            "年少不饮酒，昏灯夜问囚。",
            "尔家外大父，听狱代其忧。",
            "备饥朝煮饭，驱蚊夜张帱。",
            "狱成上府时，稽颡呼张侯。",
            "恕心临缧绁，相盗以戈矛。",
            "无令市死厉，请帝号重幽。"
        ],
        "notes": "",
        "id": "4e7dbd23053a110b95f2a9ebccea1c69"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月小园花已谢独芍药盛开",
        "preface": "",
        "paragraphs": [
            "霭霭春日晚，寂寂新阴繁。",
            "千红与万紫，盛极一时阑。",
            "西堂晚芍药，百萼乘露鲜。",
            "红妆诸美人，锦绣富春妍。",
            "东风时过之，舞态低昂翻。",
            "折赠怀溱洧，感之为三叹。"
        ],
        "notes": "",
        "id": "4be513db2d73a2c48603984fd868a987"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题焦山",
        "preface": "",
        "paragraphs": [
            "焦山如伏龟，万古浸碧浪。",
            "举头北顾海，尾负金刹壮。",
            "我闻城东楼，秀色日相向。",
            "松杉数毛发，人物见下上。",
            "欲携浮丘公，据壳恣潜漾。",
            "仙风如见引，金阙或可访。"
        ],
        "notes": "",
        "id": "9e830dd87df18f7ca6029c643980324a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂兴四首  其一",
        "preface": "",
        "paragraphs": [
            "桃李用事辰，鲜明夺云绮。",
            "繁华一朝去，默默惭杞梓。",
            "时徂鹰化鸠，地迁橘为枳。",
            "独有羡门生，后天犹不死。"
        ],
        "notes": "",
        "id": "0e8fc5ed6f7007331352e942084a5ad9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂兴四首  其二",
        "preface": "",
        "paragraphs": [
            "昔我游京室，交通五陵间。",
            "主客各英妙，袍马相追攀。",
            "千金具饮啜，百金顾吹弹。",
            "缨弁罗广席，当头舞交竿。",
            "鲜妆耀渌酒，锦缬生风澜。",
            "灯烛暗夜艾，士女纷相班。",
            "欢娱易徂歇，转盼如飞翰。",
            "亹亹负孤愿，离离衔永叹。",
            "山鸟窥茗饮，簷花笑蔬餐。",
            "弃捐勿重陈，事定须盖棺。"
        ],
        "notes": "",
        "id": "482fd4b026c681d0f3b738cce49c1a7d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂兴四首  其三",
        "preface": "",
        "paragraphs": [
            "客从远方来，遗我昭华管。",
            "吹之幻人心，异境生虚窾。",
            "磝磝青嶂横，决决春流满。",
            "马蹄交狭斜，车毂错平坦。",
            "士女竞芳辰，禽鱼荫修笴。",
            "依微认涕笑，凌沉见纤短。",
            "停吹欻泯灭，耽耽复空馆。",
            "灵物信所直，顾恨知音罕。"
        ],
        "notes": "",
        "id": "05ad5658ff09b86423f1458955e667ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂兴四首  其四",
        "preface": "",
        "paragraphs": [
            "潭潭故邑井，猗猗上宫兰。",
            "不食自清渫，莫服更幽闲。",
            "志士耻穷极，卷迹甘饥寒。",
            "佳辰邈良觌，触物悬悲端。",
            "入途眇回远，经岁旷音翰。",
            "岂不慕裘马，诡得非所安。",
            "蝉冕多怵迫，绳枢鲜忧患。",
            "枉寻竟何补，方枘诚独难。"
        ],
        "notes": "",
        "id": "ec1f172c9629e08ac39e19e8e4b14b5c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出长夏门",
        "preface": "",
        "paragraphs": [
            "出郭心已清，青山忽相对。",
            "游人傍流水，俯仰秀色内。",
            "谁张苍玉屏，中断神斧快。",
            "清伊泻其间，银汉曳天派。",
            "参差楼观出，杳霭林麓邃。",
            "岩声答远响，水影弄空翠。",
            "同游得君子，兴与烟霞会。",
            "选胜虽自兹，高怀已尘外。"
        ],
        "notes": "",
        "id": "4cbe32201d24ef0241a7c555eb2c03ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "饭昭果寺",
        "preface": "",
        "paragraphs": [
            "飘然乘兴游，殽酒笑俗具。",
            "僧居致野饭，草草亦有趣。",
            "山僧惯迎客，煮茗新泉注。",
            "岩花得春迟，晚秀见红素。",
            "萧萧野市井，人物自来去。",
            "溪光送孤舟，石色照素树。",
            "题名扫高壁，岁月记所遇。",
            "书罢迹已陈，出门犹反顾。"
        ],
        "notes": "",
        "id": "aed8bccaddeaf78990e4e4740b3b1aec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "渡伊水",
        "preface": "",
        "paragraphs": [
            "双崖若争妍，秀色日相射。",
            "游人夸水东，挥榜渡清泻。",
            "潺潺溪边风，五月自潇洒。",
            "中流望南北，河汉自天下。",
            "嗟予水乡客，尘土困蹈藉。",
            "江湖久怀归，无地税征驾。",
            "临流动长想，照影久悲咤。",
            "沧洲倘有归，功业付高谢。"
        ],
        "notes": "",
        "id": "66c4641c9878c82a982fdeee2af114f6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白公祠",
        "preface": "",
        "paragraphs": [
            "斯人不可见，千古怀清风。",
            "犹想鸾凤姿，翛然山水中。",
            "空祠遗像俨，过者为肃恭。",
            "同时富贵人，泯灭知何穷。",
            "公昔得所遇，慨然屡输忠。",
            "一伤巧舌刀，泯默类瘖聋。",
            "出处竟无祸，卷舒讵知踪。",
            "被获空叹麟，不制方为龙。"
        ],
        "notes": "",
        "id": "94f3b0921e91a1d4309e824ecee48f75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上皇龛",
        "preface": "",
        "paragraphs": [
            "升危蹑石梯，已觉毛骨异。",
            "玄龛剖山腹，六月霜雪至。",
            "佛台磨青瑶，绀滑不留水。",
            "巍巍数天人，苍玉刻冠佩。",
            "老僧拂高崖，上有昔人字。",
            "国都已萧瑟，山泽隠遗事。",
            "西轩俯空阔，昼夜纳苍翠。",
            "卜筑莫后时，林中有余地。"
        ],
        "notes": "",
        "id": "2ccc9b90bb9436f04a5262595167c59b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "石楼",
        "preface": "",
        "paragraphs": [
            "清溪若奔虬，八锁束其颈。",
            "奔腾去莫脱，摆掣姿骁猛。",
            "嘈嘈战风霆，万鼓助其劲。",
            "声驱石崖动，气抱晴日冷。",
            "我来怯初登，注视久乃定。",
            "悠悠山川阔，寸目罗万景。",
            "平生林野趣，疏放谢鞭警。",
            "会期山月出，一啸清夜永。"
        ],
        "notes": "",
        "id": "8ae282081e94a80c97c8e606bca73884"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上方",
        "preface": "",
        "paragraphs": [
            "足蹑青玉磴，跻攀不知劳。",
            "回头瞰木杪，始觉所历高。",
            "孤鸟去灭没，奔溪深怒号。",
            "白日当画梁，青云送微飚。",
            "坐久神虑平，微凉清骨毛。",
            "但警尘垢容，俯仰近赤霄。",
            "古壁有遗字，昔人嗟寂寥。",
            "南风不知暑，古木常萧萧。"
        ],
        "notes": "",
        "id": "4cb6720308b8c6cd3f084d32e4b6dbf9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三龛",
        "preface": "",
        "paragraphs": [
            "万穴列岩壁，三龛独雄夸。",
            "封山凿其骨，开像俨且呀。",
            "悲哉轻人功，不计岁月赊。",
            "像成竟何补，国破荒蓬麻。",
            "悠悠清伊水，去去萦山斜。",
            "晚渚栖暝鸥，夕波战余霞。",
            "陵谷良未迁，古今如转车。",
            "应有千年鹤，归顾如咨嗟。"
        ],
        "notes": "",
        "id": "31a58eb5e9080420fd7bb05660a7d615"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚饭宝应",
        "preface": "",
        "paragraphs": [
            "晚风吹古栢，落照明空山。",
            "深行得宝刹，崖岭相回环。",
            "人远草木邃，境幽鱼鸟闲。",
            "道人扫华堂，延我具晚餐。",
            "斋庖野菊美，石井新泉寒。",
            "既饱陟上方，浮香出林端。",
            "平生麋鹿志，强学伏车辕。",
            "尘怀造胜绝，欲去犹三叹。"
        ],
        "notes": "",
        "id": "bee8548edb07f502035ec8988bc1a562"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "广化遇雨",
        "preface": "",
        "paragraphs": [
            "浮云蔽高峰，台殿延晚色。",
            "风声转谷豪，雨脚射山白。",
            "东楼瞰虚明，龙甲排松栢。",
            "萧森异人境，坐视动神魄。",
            "撞钟寺门掩，晚霁尚残滴。",
            "相携下山去，尘静马无迹。",
            "归来解鞍歇，新月如破璧。",
            "但恐桃花源，回舟已青壁。"
        ],
        "notes": "",
        "id": "1cb28ad20bd9bc32857ee491cfbf9374"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄子瞻舍人二首  其一",
        "preface": "",
        "paragraphs": [
            "皎皎连城璧，实惟天地珍。",
            "足伤曾不售，宝气终氤氲。",
            "山川媚余秀，星斗揽奇氛。",
            "终然不可掩，三浴祓埃尘。",
            "天王斋戒受，严庭具九宾。",
            "贮之黄金台，籍以九龙茵。",
            "事称忘礼厚，人谁骇其新。",
            "车轮走四方，争睹快一陈。",
            "无瑕故易伤，敛辉志乃神。"
        ],
        "notes": "",
        "id": "7c40fcf834c5985e851cac8d2bcb79f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄子瞻舍人二首  其二",
        "preface": "",
        "paragraphs": [
            "纷纷名利场，向背不知丑。",
            "翟公书其门，客态自如旧。",
            "势去竞诋沮，有余丐升斗。",
            "高贤少畦畛，小子多状候。",
            "退之呼字生，房相肆琴叟。",
            "事奇出意表，欲辩不及口。",
            "神明劳忠孝，福禄日方厚。",
            "防微无早计，求福常恐后。"
        ],
        "notes": "",
        "id": "36da2499949367153031f9925917a11d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠杨念三道孚",
        "preface": "",
        "paragraphs": [
            "黄鹤楼前月，清辉千里寒。",
            "娟娟过江北，送子别长安。",
            "长安百万家，车马无时闲。",
            "中天耸观阙，四海会衣冠。",
            "怜尔薜萝子，豪华骇新观。",
            "萧萧囊中句，饥坐奏清弹。",
            "漫郎久不惬，逸思生风翰。",
            "寄声武昌鱼，欲从伧父餐。"
        ],
        "notes": "",
        "id": "533c89f28778f05b0860e9a0fa37d9d7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓赴秘书省有感",
        "preface": "",
        "paragraphs": [
            "桃李欲开时，长安春正好。",
            "晴空倚阊阖，朝日散驰道。",
            "云收龙蛇榜，烂烂金碧晓。",
            "清都不容尘，虎士守洒扫。",
            "家无当关警，襟袂免颠倒。",
            "何惭驱款段，吾事不须早。",
            "儒生近卜祝，本自异时好。",
            "圣朝尚文雅，诏使窥鸿宝。",
            "平生一杯酒，江海送吾老。",
            "静喧非人事，不得守怀抱。",
            "跳梁干造物，乃取镆铘诮。",
            "委怀随所遭，千叶才一笑。"
        ],
        "notes": "",
        "id": "74e416b8c0c3f5421baf6319b87a86c5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其一",
        "preface": "",
        "paragraphs": [
            "平生怀想人，握手良未易。",
            "接君同舍欢，此事非此世。",
            "十年淮海梦，一笑相逢地。",
            "投分白首期，愿言何有既。"
        ],
        "notes": "",
        "id": "2e7ce78b1d7f83715f6a34b35fccbff8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其二",
        "preface": "",
        "paragraphs": [
            "贤愚譬观形，美丑不自见。",
            "医肱待三折，剑铁要百炼。",
            "磨君古青铜，汰简寄明辨。",
            "一智出千愚，食芹敢忘献。"
        ],
        "notes": "",
        "id": "83a9d869fdb5a25d3611ce48f1caf60f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其三",
        "preface": "",
        "paragraphs": [
            "文风还正始，磊落有诸君。",
            "长者进后生，亦使我有闻。",
            "譬如狸与虎，偶使并称文。",
            "终然不可及，困我力空勤。"
        ],
        "notes": "",
        "id": "058c323281d56b9508763ec792aa0e26"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其四",
        "preface": "",
        "paragraphs": [
            "文衰东京后，特起得韩子。",
            "支撑诽笑中，久乃化而靡。",
            "籍湜既洒扫，后生始归市。",
            "垂君拯溺手，请效我一指。"
        ],
        "notes": "",
        "id": "5a2c64c2876465ccd79520687a453754"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其五",
        "preface": "",
        "paragraphs": [
            "诗坛李杜后，黄子擅奇勋。",
            "平生执羁靮，开府与参军。",
            "举诗秉笔徒，吟哦谩云云。",
            "安知握奇律，一字有风云。"
        ],
        "notes": "",
        "id": "4ce85f27be5ddba920fed26668ce8564"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其六",
        "preface": "",
        "paragraphs": [
            "触有羸其角，进有跋其胡。",
            "膏车秣吾马，白日在修途。",
            "虽乏亡何杯，颇多未见书。",
            "力学致事功，良田本深锄。"
        ],
        "notes": "",
        "id": "f6d95403d0568c777d512fc83826f046"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其七",
        "preface": "",
        "paragraphs": [
            "黄子少年时，风流胜春柳。",
            "中年一钵饭，万事寒木朽。",
            "室有僧对谈，房无妾持帚。",
            "此道人人事，谁令予独不。"
        ],
        "notes": "",
        "id": "fa22c689a49f126d66ffc00e5053d7c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎以既见君子云胡不喜为韵八首  其八",
        "preface": "",
        "paragraphs": [
            "南山缚虎师，肯顾世书字。",
            "扬眉哦楚喉，鼎畔倒侯喜。",
            "诗声一苍蝇，下到霹雳耳。",
            "庸庸老寻常，物外有奇伟。"
        ],
        "notes": "",
        "id": "176d55380b874fbb35e7c8b90cc39d1d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昨夜月中一睡殊有秋色觉书所见戏呈道孚",
        "preface": "",
        "paragraphs": [
            "幽人息遥夜，四听市声寂。",
            "月华清可掬，天色绀欲滴。",
            "候虫先知秋，微响出阴壁。",
            "精荧高露湿，断续残河白。",
            "兴怀我自出，抱器方待择。",
            "感时当有作，陋巷奏金石。",
            "予方问农圃，朝市嗟扫迹。",
            "先寒戒裘褐，岁暮养老客。"
        ],
        "notes": "",
        "id": "8151febf905a5757038ee71f83da291b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东园",
        "preface": "",
        "paragraphs": [
            "荒园何所有，落叶与衰丛。",
            "含芳未肯吐，惟有木芙蓉。",
            "黄菊如佳人，绿萼包金茸。",
            "床随重阳酒，娱此憔悴翁。"
        ],
        "notes": "",
        "id": "af27727f8bffc2988aabf17178249546"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一",
        "preface": "",
        "paragraphs": [
            "我欲常饮酒，俗事苦夺之。",
            "饮酒不得醉，何如未饮时。",
            "颠倒众讥笑，佳处正在兹。",
            "念此虽杜门，浊醪日常持。"
        ],
        "notes": "",
        "id": "1fa9ba78bd8e5a56292b981bb7c669b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其二",
        "preface": "",
        "paragraphs": [
            "出门惮应接，俗士不多情。",
            "对酒辄拜辞，好礼以求名。",
            "嗟嗟名几何，曷足善尔生。",
            "共处一泡中，倏忽风涛惊。",
            "好饮信无补，不饮亦何成。"
        ],
        "notes": "",
        "id": "96e67994f69be5b47f3b536e3389c4e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其三",
        "preface": "",
        "paragraphs": [
            "我久喜文词，思与鸿鹄飞。",
            "老来觉非是，念昔正可悲。",
            "买金铸杜康，百拜誓归依。",
            "晋陶与康伯，九原吾与归。",
            "涉世苦不谙，多病身早衰。",
            "惟有尊中酒，不与我心违。"
        ],
        "notes": "",
        "id": "0451f618c7cc821ad7b7c34d21d58a51"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其四",
        "preface": "",
        "paragraphs": [
            "处乐非纵情，处静非避喧。",
            "豪夸与枯槁，彼各据一偏。",
            "悠然独乐处，在我不在山。",
            "羲皇迹已远，三酌呼可还。",
            "一罇每独睡，不待宾客言。"
        ],
        "notes": "",
        "id": "27dc73ceb1be84b6c63dc1208cc0ba59"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其五",
        "preface": "",
        "paragraphs": [
            "所嗜人不得，一物百非是。",
            "犹有尊中酒，道胜无敢毁。",
            "彼哉讥谤者，诳口而信耳。",
            "当忧十八隔，罚此缪语绮。"
        ],
        "notes": "",
        "id": "2e79467c18df7aa83672048cccc4fd04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其六",
        "preface": "",
        "paragraphs": [
            "自庇无一椽，道人分半宅。",
            "屋西罗古殡，寒草无人迹。",
            "累累长与少，岂复待年百。",
            "鸦飞朝树疏，虫吊宵月白。",
            "平生或不饮，至此方知惜。"
        ],
        "notes": "",
        "id": "baeffb4afe2626e18673fb793fe566ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其七",
        "preface": "",
        "paragraphs": [
            "曹参汉贤相，掾吏亦豪英。",
            "四海付醇酒，乃真知物情。",
            "亡秦余毒烈，一洗百壶倾。",
            "和气薰醉人，金革乃不鸣。",
            "卑卑谈治道，陋矣洛阳生。"
        ],
        "notes": "",
        "id": "d4dd9d0e4014d26e99c68eacf1f3b135"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其八",
        "preface": "",
        "paragraphs": [
            "种树东簷下，雨来发幽姿。",
            "微阳动九地，光彩变新枝。",
            "荣衰一以异，枯槁易神奇。",
            "消息天使然，人工徒尔为。",
            "杜门沽酒饮，高悬吾马羁。"
        ],
        "notes": "",
        "id": "5b63e169b31206cd2fe40e843eb0f446"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其九",
        "preface": "",
        "paragraphs": [
            "里有好事者，我往罇辄开。",
            "我亦为之尽，每往亦开怀。",
            "尚虑数见厌，动作旬月乖。",
            "今晨起苦晚，独坐见乌栖。",
            "冬温雪作雨，里巷苦多泥。",
            "且复闭门坐，开卷理多谐。",
            "谁知无言中，独往不自迷。",
            "得意复终日，弭车不复回。"
        ],
        "notes": "",
        "id": "697c02518816e5957bb6e21a3474fd9f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一○",
        "preface": "",
        "paragraphs": [
            "弱岁慕世名，中年颇探道。",
            "世间无非苦，病死与生老。",
            "相寻无穷已，递代作荣槁。",
            "奇哉竺乾书，百遍读愈好。",
            "污泥虽云浊，本不害吾宝。",
            "酒虽破浄律，吾事在律表。"
        ],
        "notes": "",
        "id": "02a4b7b4d9368dd8784a162a2c1b1e15"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一一",
        "preface": "",
        "paragraphs": [
            "昔尝罹厄疾，一卧辄逾时。",
            "念无所归咎，乃誓与酒辞。",
            "那知偶不死，持杯复饮兹。",
            "既饮辄为尽，快哉复何疑。",
            "神畅病自失，此说信不欺。",
            "药石伤天和，此方吾笑之。"
        ],
        "notes": "",
        "id": "d611989c0663586311a3ae385be18afa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一二",
        "preface": "",
        "paragraphs": [
            "世间有醉乡，百世本一境。",
            "欲游不待驾，但畏足疾醒。",
            "其乡无限界，亦不阻岩岭。",
            "阴阳无疾疠，风俗尽箕颍。",
            "君往余请从，无待宵烛炳。"
        ],
        "notes": "",
        "id": "c1e3a89feca7198d078b406b7c607d25"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一三",
        "preface": "",
        "paragraphs": [
            "酒尽辄起沽，躭然待酒至。",
            "呼儿挈樽杓，未酌兀已醉。",
            "譬如念醯醢，流液不待味。",
            "醉客失揖让，醉语少伦次。",
            "坐客皆摇头，知稀故我贵。"
        ],
        "notes": "",
        "id": "5bd2dedfbe9df602afd7bc97fb21afa5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一四",
        "preface": "",
        "paragraphs": [
            "儿童居宛丘，里巷昔所经。",
            "重来三十年，落魄竟何成。",
            "扣门问长老，主人多已更。",
            "萧萧城南道，松柏共坟庭。",
            "念此久兴叹，游不待鸡鸣。",
            "悠然且饮酒，聊以慰平生。"
        ],
        "notes": "",
        "id": "f4a61dba5c9f8f39f98d14e1c7aa382f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一五",
        "preface": "",
        "paragraphs": [
            "岁晏霰雪集，客庭号北风。",
            "老人不复出，兀睡小斋中。",
            "忽然身且老，惜此岁时穷。",
            "一弛不再张，吾身如挂弓。"
        ],
        "notes": "",
        "id": "b9f2c56c68a19a72a4436a2f2d7d49e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一六",
        "preface": "",
        "paragraphs": [
            "渊明酒不足，种秫犹可得。",
            "无秫酒须求，时人嘲我惑。",
            "宁当且醉酣，慎勿疑通塞。",
            "但憎独醒人，岂有禁酒国。",
            "酩酊忘对言，满引常默默。"
        ],
        "notes": "",
        "id": "1e792e4e895b1fa4dc378aa0253a1ed6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一七",
        "preface": "",
        "paragraphs": [
            "乐天好饮者，少亦登贵仕。",
            "八年浔阳谪，学道乃忘己。",
            "与时虽寡怨，行己终有耻。",
            "抗言立朝廷，放志傲闾里。",
            "优游祸福间，出处皆可纪。",
            "乘流与偕逝，遇坎辄复止。",
            "酣歌尽百年，天理端可恃。"
        ],
        "notes": "",
        "id": "87326d1ef7dd860064288bece763cb0d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一八",
        "preface": "",
        "paragraphs": [
            "吾知李太白，潇洒本天真。",
            "一饮三百杯，不问漓与醇。",
            "子云亦好饮，白发事亡新。",
            "奇穷易投阁，区区赋剧秦。",
            "两贤竟谁乐，千载同埃尘。"
        ],
        "notes": "",
        "id": "a437e92541c9b51be6fbc045be721e82"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵渊明饮酒诗  其一九",
        "preface": "",
        "paragraphs": [
            "平生自百懒，而独于酒勤。",
            "生事万缘疏，而独于酒亲。",
            "皇皇东家丘，隠者笑知津。",
            "我欲去即去，柴车不劳巾。",
            "但饮百年中，不愧饮酒人。"
        ],
        "notes": "",
        "id": "49534f4e55f080d0cac88d4f51d2cfd2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "与潘仲达二首  其一",
        "preface": "",
        "paragraphs": [
            "东风沛甘雨，百物一时好。",
            "江南桃李尽，红紫到百草。",
            "道傍负担子，寒食归祭祷。",
            "念我淮上丘，三年不躬扫。"
        ],
        "notes": "",
        "id": "fa147d04e5bfbb7e888113b5a173451f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "与潘仲达二首  其二",
        "preface": "",
        "paragraphs": [
            "淮阳牡丹花，盛不数京洛。",
            "姚黄一枝开，众艳气如削。",
            "亭亭风尘表，独立朝万萼。",
            "谁知临老眼，更复美葵藿。"
        ],
        "notes": "",
        "id": "ac9e4ac9ebb2c39f18f3793aa5746823"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "莎鸡",
        "preface": "",
        "paragraphs": [
            "金风透残伏，玉树先秋凉。",
            "喓喓草间虫，感时振衣裳。",
            "楚客思万里，夜吟怨藜床。",
            "劳劳终夕语，共此簷月光。",
            "孤轮曳独茧，折管韵哀伤。",
            "辛苦豳父兄，无衣畏风霜。"
        ],
        "notes": "",
        "id": "c71d73bdd81184b7976ef690f775b3e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宦游",
        "preface": "",
        "paragraphs": [
            "宦游吾漫尔，未慕致身早。",
            "秋来忆山苦，遥夜梦颠倒。",
            "鸣虫待谁听，落叶烦我扫。",
            "谁得省劳人，吾生常草草。"
        ],
        "notes": "",
        "id": "5c67ec64469eb1f66244bb8f85a61f75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵秦觏",
        "preface": "",
        "paragraphs": [
            "琬琰非世珍，昔以羊皮换。",
            "嗟君复何求，众弃乃所玩。",
            "十年少游兄，闭口受客难。",
            "二毛才一第，俗子犹愤惋。",
            "人间异巧拙，善琢贵颜汗。",
            "婵娟守重闺，倚市争倩盼。",
            "君胡宝滞货，屡辱访衰懦。",
            "譬犹卧仆涂，更侑觥与散。",
            "球然瑚琏质，磨琢争璀璨。",
            "迟君三年鸣，更用惊我慢。"
        ],
        "notes": "",
        "id": "89c60e7e3c4b8e81506e702c9a5ca668"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "阿几",
        "preface": "",
        "paragraphs": [
            "小儿名阿几，眉目颇疏明。",
            "日来书案傍，学我读书声。",
            "男儿事业多，何必学读书。",
            "自古奇男子，往往羞为儒。",
            "阿几笑谓爷，薄云无密雨。",
            "看爷饥寒姿，儿岂合贵富。",
            "翁家破箧中，惟有书与史。",
            "教儿不读书，更欲作何事。"
        ],
        "notes": "",
        "id": "f630a18d5d396e6f75bbf386ec881d03"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿虹县驿",
        "preface": "",
        "paragraphs": [
            "长隄隘舟车，上下无暂歇。",
            "煎熬古驿门，聒聒争琐屑。",
            "东南淮浙富，输餽日填咽。",
            "楚风习喧卑，吴舌动嘲哳。",
            "平生耽静意，投闹剧含哕。",
            "况兹道路勤，强食慰饥渴。",
            "年来嵩洛兴，久与泉石结。",
            "终当卜吾庐，云山对华发。"
        ],
        "notes": "",
        "id": "00672a42580233d43b94b2b51eb1e1b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其一",
        "preface": "",
        "paragraphs": [
            "一春苦多风，桃李见无几。",
            "良游时已失，忽忽三月尾。",
            "中间亦何有，徒自乱心耳。",
            "所嗟违所娱，坐费良日晷。",
            "堂北千叶桃，微本混榛枳。",
            "居然未之省，一日灿相视。",
            "零丁不忍摘，攀玩聊自慰。",
            "乃知物虽微，未易即疏弃。",
            "从今至零落，犹足伴尊胾。",
            "仍烦芊绵草，藉我花前醉。"
        ],
        "notes": "",
        "id": "b90adf29fc4dd5c323e86e721b4f8b81"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其二",
        "preface": "",
        "paragraphs": [
            "昨日鸦作巢，今者鸦哺儿。",
            "念知三月阑，春物行已稀。",
            "晚风飒不收，残红怨余姿。",
            "回风起轻寒，拥炉火重吹。",
            "灯明夜斋静，目涩临书迟。",
            "病齿不饮酒，持杯劝妻儿。",
            "岂无儿女心，惆怅桃李蹊。",
            "彼昏安目前，丈夫方有思。"
        ],
        "notes": "",
        "id": "38d3c5a5dbc637f6f11c1fc701dfe2ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其三",
        "preface": "",
        "paragraphs": [
            "古今不殊途，掩卷独长想。",
            "炎炉与死灰，相去如反掌。",
            "彼昏诚不知，一醉富莫量。",
            "那知道旁殍，曾是厌杯盎。",
            "一金短贩儿，岂暇议得丧。",
            "但怜反复间，观者为惆怅。",
            "圣贤蹈大方，不苟目前妄。",
            "寄身爱憎间，得失真一饷。"
        ],
        "notes": "",
        "id": "d1b65127870311ed23953c4aca35cfbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食菜",
        "preface": "",
        "paragraphs": [
            "大雨困淋漓，小雨伤霡霂。",
            "哀哉南亩人，日夜涂手足。",
            "入仓无一粒，敢望祈报福。",
            "余功归老圃，畦菜青满目。",
            "长官却野馈，性命赦鸡鹜。",
            "何须问清白，荐德刍一束。",
            "归来辍食叹，每悔釜炊玉。",
            "青衫尚如此，何况膏粱腹。",
            "愿君少自宽，谋远须食肉。"
        ],
        "notes": "",
        "id": "93054bab26754f2161165d309fca66ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "王子开朝散早年以疾病谢事还江阴求诗为别三首  其一",
        "preface": "",
        "paragraphs": [
            "济物昔所务，舍耕还自非。",
            "骎骎老将至，忽忽意多违。",
            "门有王夫子，柴车谢事归。",
            "令人三叹息，羞涩向尘衣。"
        ],
        "notes": "",
        "id": "c61ce4a3dbf785a6888ad98c25880612"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "王子开朝散早年以疾病谢事还江阴求诗为别三首  其二",
        "preface": "",
        "paragraphs": [
            "田园何日到，水国洗秋寒。",
            "兴来出饮酒，兴罢归杜门。",
            "漫郎游已倦，老眼乱丹铅。",
            "扁舟肯载我，共看雪涛翻。"
        ],
        "notes": "",
        "id": "c4378eec7b7bf835a426e762e9c42f1a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "王子开朝散早年以疾病谢事还江阴求诗为别三首  其三",
        "preface": "",
        "paragraphs": [
            "避禄免危疾，弃铅得黄金。",
            "须眉蔼如漆，便觉老难侵。",
            "江湖足幽遯，市卒或可寻。",
            "莫思芙蓉子，丹田乱君心。"
        ],
        "notes": "",
        "id": "1cf86027b556f0e3c2364e2e33281312"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春奉女兄弟集宴堂",
        "preface": "",
        "paragraphs": [
            "晨晖丽花柳，流水滟池塘。",
            "暮春渐暄燠，华构肃朝凉。",
            "使君簿领暇，亦复陈壶觞。",
            "班坐岂异人，骨肉皆欢康。",
            "遥山出远翠，远水明斜阳。",
            "欢言不期醉，淡泊味何长。"
        ],
        "notes": "",
        "id": "84ea577b349eda017aca4117c52b9f2a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "窥园",
        "preface": "",
        "paragraphs": [
            "吾老懒读书，得闲尝窥园。",
            "爱此千树雪，高低不胜繁。",
            "冲风掠之去，颇已随沙尘。",
            "感之可奈何，我岂土木人。",
            "畏病不饮酒，已惭嵇阮真。",
            "淡泊非众嗜，自娱难及宾。",
            "独游还独吟，鱼鸟与我亲。",
            "悠哉山林趣，媿此簪缨身。"
        ],
        "notes": "",
        "id": "7db0ee8081d03e5f0fbf0bfde6d41c39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "马巨济董役魏王坟作诗寄之",
        "preface": "",
        "paragraphs": [
            "城北牛脾山，千丘压其麓。",
            "事皆有司办，圣世数厚族。",
            "园林迫复土，百役兴甚速。",
            "烦我别驾公，侵星次空谷。",
            "邮亭旧客去，闲日睡颇足。",
            "闻莺有佳兴，徙倚近乔木。",
            "樱笋味鼎来，管弦调渐熟。",
            "期归酌烧酒，及此未炎燠。"
        ],
        "notes": "",
        "id": "2f64302709938e69b65a74a412a9801c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出伏后风雨顿凉有感三首  其一",
        "preface": "",
        "paragraphs": [
            "秋风振秋晓，万境一凄清。",
            "幽草虫响息，高叶露华凝。",
            "戢翼乌尚宿，引吭鸡屡鸣。",
            "淹留度华岁，怅然难为情。"
        ],
        "notes": "",
        "id": "dcd02b7214bb4dbf423928f30cbd2743"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出伏后风雨顿凉有感三首  其二",
        "preface": "",
        "paragraphs": [
            "三伏如汤釜，熏煮理亦足。",
            "西风半夜雨，窗户一清肃。",
            "那能惜摇落，共喜过炎燠。",
            "老人亦晨起，稍进杯中醁。"
        ],
        "notes": "",
        "id": "f8849ebb2a659086801cdfc3fd63d8d6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出伏后风雨顿凉有感三首  其三",
        "preface": "",
        "paragraphs": [
            "残暑扇中尽，新凉枕上归。",
            "微云起平远，空碧上朝曦。",
            "稍感夏衣薄，渐伤高叶稀。",
            "来鸿飞集喜，卒岁稻粱肥。"
        ],
        "notes": "",
        "id": "a07c6c17b7e1e64d85496703dbba3803"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "太宁庭柏",
        "preface": "",
        "paragraphs": [
            "微风起清籁，烈日交翠阴。",
            "荫兹金仙居，楼殿鬰沈沈。",
            "永日燕雀下，有时钟梵音。",
            "谁能悟斯道，来此契无心。"
        ],
        "notes": "",
        "id": "fcda52eb187e372a0c76b3c5541022d7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 酴醾",
        "preface": "",
        "paragraphs": [
            "欲知此园古，请视酴醾苍。",
            "孙枝已轮囷，走蔓龙蛇长。",
            "春风一吹嘘，灼灼发奇光。",
            "仙姝不可挹，顺风饮其香。"
        ],
        "notes": "",
        "id": "265c13da7ac3e9f0a667fd7298916e9b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 秋圃",
        "preface": "",
        "paragraphs": [
            "秋圃寂无有，萧条残菊枝。",
            "老蛩依日叫，暗蝶傍人飞。",
            "锁涩门开少，莎长人到稀。",
            "旧游浑记得，到处即如归。"
        ],
        "notes": "",
        "id": "8ec8ffd351724c11d3718121a58767ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 菊丛",
        "preface": "",
        "paragraphs": [
            "下根盘秋泥，上叶披宿雨。",
            "惟余黄金蕊，秀色日夜吐。",
            "宁须荐九日，但惜岁云暮。",
            "吾将屑落英，持泛兰皋露。"
        ],
        "notes": "",
        "id": "abccf854e9e1703757c54c0a109007f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 芙蓉",
        "preface": "",
        "paragraphs": [
            "清霜厉严杀，松栢气不振。",
            "芙蓉乃微木，晓艳独娇春。",
            "秾粹觉兰疲，芬敷知菊贫。",
            "欲攀无所赠，聊复插吾巾。"
        ],
        "notes": "",
        "id": "cc806435f8b7c3fddf3b3e1de146c1e7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 橘",
        "preface": "",
        "paragraphs": [
            "奇林蕴贞粹，健叶圆青鲜。",
            "中有碧瑶实，正味百果先。",
            "贡包登尧俎，颂德列骚篇。",
            "李衡空庸材，徒列木奴千。"
        ],
        "notes": "",
        "id": "b638325dc50db18446adce220aac3c7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 斑竹",
        "preface": "",
        "paragraphs": [
            "重瞳陟方时，二妃盖老人。",
            "安肯泣路傍，洒泪留丛筠。",
            "颇疑葛陂化，点点留斑鳞。",
            "慎勿脱水去，入世多埃尘。"
        ],
        "notes": "",
        "id": "f56e05257923329760318e480c876f12"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日步西园感物辄为诗得七篇 种蔬",
        "preface": "",
        "paragraphs": [
            "贫舍无旨蓄，种圃治寒蔬。",
            "纵横数席间，灌溉亦勤劬。",
            "积雨有新甲，时摘付中厨。",
            "何劳樊迟学，当问汉阴夫。"
        ],
        "notes": "",
        "id": "83488a691066350eba462225b2aa4a3c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "所居堂后北篱下获二蛇一小色赤长二尺许一大色黑长七尺围四五寸尾可贯百钱尽放之",
        "preface": "",
        "paragraphs": [
            "二物穴我居，岁月亦已老。",
            "一朝双擒获，蜿蜿出幽草。",
            "安行免噬啮，敢望吐珠报。",
            "巳月不杀蛇，昔贤有遗告。"
        ],
        "notes": "",
        "id": "425b84b6ed576f49eed42ac79d376ba9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小雨效韦体",
        "preface": "",
        "paragraphs": [
            "午景蔽浮云，芳林散清雨。",
            "虚窗度遥吹，稍觉青叶举。",
            "残蔬知夏余，陨叶兆秋序。",
            "幽独无往来，烹茶谁晤语。"
        ],
        "notes": "",
        "id": "8586d82872f280d4a7bd0a74d5157f85"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "纳凉",
        "preface": "",
        "paragraphs": [
            "靡靡春事退，寂寂夏日长。",
            "日西骑马归，卧此北户凉。",
            "官事幸休逸，甘为白头郎。",
            "朝出暮还家，悠悠愧路旁。",
            "所欣药物灵，颇觉疾病康。",
            "幸免三已愠，敢希五馈浆。",
            "难堪七有余，不过三已尝。",
            "呼儿且粝食，贫固士之常。"
        ],
        "notes": "",
        "id": "48a44cf30b4bab71bf8e574b171c9cce"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三伏暑甚七月八日立秋是日风作凉爽炎酷顿消老病欣然命酒成二诗  其一",
        "preface": "",
        "paragraphs": [
            "西风吹淡白，窗户含凄清。",
            "炎凉一朝变，徂暑逝不停。",
            "山堂晓潇洒，病叟巾褐轻。",
            "平时干云树，芳叶亦复零。"
        ],
        "notes": "",
        "id": "8df344674a9aa644d254554aa99cba2a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三伏暑甚七月八日立秋是日风作凉爽炎酷顿消老病欣然命酒成二诗  其二",
        "preface": "",
        "paragraphs": [
            "苦热逢三秋，西风飒然起。",
            "金气入草木，伤夷从此始。",
            "盛极衰从之，循环固其理。",
            "老翁复何事，新凉欣酒美。"
        ],
        "notes": "",
        "id": "2c048579c43d605a57b2938e289a1ff7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白乐天有渭上雨中独乐十余首倣渊明予寓宛丘居多暇日时屡秋雨倣白之作得三章  其一",
        "preface": "",
        "paragraphs": [
            "寒极则有暑，晦久则有明。",
            "开辟迄今兹，此理信可凭。",
            "炎炎者易灭，巍巍者必倾。",
            "圣智无奈何，况此愚昏氓。",
            "设罗以猎兽，切骨陷其膺。",
            "重势以镇物，悬绝压其肱。",
            "纵使贲与育，力有不获呈。",
            "物情千万变，可尽得经营。",
            "不如寂寞士，葛带而兰缨。",
            "无求复无忧，容貌甚和平。",
            "况兹积雨余，秋气日姿清。",
            "悠然有佳兴，美酒时一倾。"
        ],
        "notes": "",
        "id": "f882db623a359f9749fc80f74e7f2968"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白乐天有渭上雨中独乐十余首倣渊明予寓宛丘居多暇日时屡秋雨倣白之作得三章  其二",
        "preface": "",
        "paragraphs": [
            "罢官卧穷巷，值此云物稠。",
            "连延经旬雨，城市欲行舟。",
            "柱础变坳塘，瓦沟成暴流。",
            "萧然残暑退，寒事戒衣裘。",
            "老人朝睡足，起坐梳白头。",
            "呼童饬晨餐，薪湿爨妇愁。",
            "洗我朱提杯，不复具肴羞。",
            "一觞已径醉，万事良悠悠。"
        ],
        "notes": "",
        "id": "72efd1bbabcb72062e580380812abe53"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白乐天有渭上雨中独乐十余首倣渊明予寓宛丘居多暇日时屡秋雨倣白之作得三章  其三",
        "preface": "",
        "paragraphs": [
            "故人遗我酒，气味芳以清。",
            "置之屋壁间，兴至时一倾。",
            "银杯度一合，三釂已彻觥。",
            "既免戒沉湎，且无忧病酲。",
            "嵇阮愧令德，刘石无遐龄。",
            "荒狂有何乐，徒以酒自名。",
            "吾幸免困此，庶几尽平生。"
        ],
        "notes": "",
        "id": "fe672296e0f77485482e73a5e438375b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意三首  其一",
        "preface": "",
        "paragraphs": [
            "园中杨柳树，飞舞似含羞。",
            "如何风静处，尽放眼中愁。"
        ],
        "notes": "",
        "id": "61cb4926b011e6fe4cdfd04117cd703f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意三首  其二",
        "preface": "",
        "paragraphs": [
            "金铺银屈膝，动处有人挨。",
            "棋盘作十字，中心为子来。"
        ],
        "notes": "",
        "id": "a4e91b98bdf139d4f6e2eaad7ef07f33"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意三首  其三",
        "preface": "",
        "paragraphs": [
            "橘犀如半月，何日是圆时。",
            "如何一种味，却有两人知。"
        ],
        "notes": "",
        "id": "0dc0b32f78714716a431c0beb59f8ca8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "权势",
        "preface": "",
        "paragraphs": [
            "权势世所重，桓温役孟嘉。",
            "桓公自人雄，为下未足嗟。",
            "颇怪蔡中郎，为董受疵瑕。",
            "因之以取死，曾不念汉家。",
            "士固感知己，尚安知其他。",
            "搜牢则可诛，好邕自其佳。"
        ],
        "notes": "",
        "id": "278cd1d3e7f2b28cb6ab9fd26de431f1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "临文",
        "preface": "",
        "paragraphs": [
            "一病废百嗜，好文心未忘。",
            "南窗纳虚明，罗列陈缣缃。",
            "茫昧考巢燧，典章断虞唐。",
            "清妍进屈景，隽永旌苏张。",
            "少狂不自料，遇事形文章。",
            "误逢作者叹，因复力披攘。",
            "蹉跎生白发，始䌷石室藏。",
            "粗见汉家事，濡毫时否臧。",
            "文词比工祝，不殊公卿行。",
            "何用疲心精，舍本弃耕桑。",
            "读赋意凌云，律令尊张汤。",
            "荣华系遇合，才技无短长。",
            "颇师老氏术，抱璞和其光。",
            "无营以卒岁，刻意翰墨场。"
        ],
        "notes": "",
        "id": "05cca3a2cb704e0ada38ea4347cbe821"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自淮阴被命守宣城复过楚雨中遇道孚因同诵楚词为书此以足楚词",
        "preface": "",
        "paragraphs": [
            "秋庭新过雨，佳菊独秀先。",
            "含芳良未展，风气已清妍。",
            "金凤汝婢妾，红紫徒相鲜。",
            "老人对节物，昏昏祇欲眠。",
            "与子读楚词，亹亹忽尽编。",
            "袅袅兮秋风，憀栗在远行。",
            "蟋蟀鸣西堂，淹留了无成。"
        ],
        "notes": "",
        "id": "ea86eb5192f1d370c341c70ec873233c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其一",
        "preface": "",
        "paragraphs": [
            "传舍不可久，束装投新居。",
            "新居亦苟完，佳木颇扶疏。",
            "洒扫寻丈地，琴书遣朝晡。",
            "风云中夜变，大雨如决渠。",
            "落点若强箭，穿我老屋涂。",
            "中夜起明烛，移床护吾雏。",
            "传闻北城隅，老弱堤上庐。",
            "官吏操畚锸，纷纷役千夫。",
            "螘漏或一决，城𬮱变江湖。",
            "吾衰也久矣，岂复惮为鱼。"
        ],
        "notes": "",
        "id": "8a4fd31bbb6374f6b5c2a0c82c9bb1b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其二",
        "preface": "",
        "paragraphs": [
            "昔记古甲子，商灭而周兴。",
            "如何雨此日，乃为霪雨征。",
            "阴阳久乖张，此事颇有凭。",
            "岂天悔牧野，洗此漂杵腥。",
            "旧雨水未干，洞房苔欲青。",
            "新雨虽霡霡，欺我墙善崩。",
            "虚堂就夕眠，永夜楸桐声。",
            "萧然秋气至，岂觉巾屦轻。",
            "怜我老病者，三伏困薰蒸。",
            "得凉且饱饭，何暇念秋成。"
        ],
        "notes": "",
        "id": "394fc5b1c3f2bddb2e90a99ee9653411"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其三",
        "preface": "",
        "paragraphs": [
            "朝雨如棼丝，咫尺不相辨。",
            "俄然晨光漏，绀碧出天面。",
            "天工易明晦，顷刻俄屡变。",
            "今朝事大定，云物卷组练。",
            "客有北来说，蝝生被数县。",
            "谷穗无一粒，遗秆如立箭。",
            "卑田成大泽，投种哀莫见。",
            "官人懵不知，犹喜输租办。",
            "兴怀及鳏寡，犹愧吾饱饭。"
        ],
        "notes": "",
        "id": "3e49f9815555993b44f8aa13658b25ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其四",
        "preface": "",
        "paragraphs": [
            "唐有元相国，实杀颜平原。",
            "平原腹有丹，尸解神已仙。",
            "颜公死已矣，人见如生前。",
            "致令遗其像，委曲与人言。",
            "相国死仓卒，秽袜塞其咽。",
            "家门随手破，但怪椒斛千。",
            "颜公黄尘外，风节犹凛然。",
            "元子堕九幽，遗臭万世传。"
        ],
        "notes": "",
        "id": "072e17085e6daa8bbb613184eba26aab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其五",
        "preface": "",
        "paragraphs": [
            "清夜何晏晏，客眠亦复佳。",
            "邻钟唤我觉，咽咽闻城笳。",
            "披衣行中庭，星汉已横斜。",
            "缺月挂西南，皎皎流清华。",
            "莎鸡振其羽，蟋蟀旁悲嗟。",
            "悠哉岁已秋，日月如奔车。"
        ],
        "notes": "",
        "id": "f6231e4d238134abc72e12dc49b20800"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其六",
        "preface": "",
        "paragraphs": [
            "开门无客来，永日不冠履。",
            "客至我老懒，投刺辄复去。",
            "端成两相忘，因得百无虑。",
            "故人在旁郡，书信不能屡。",
            "兴哀东城公，将掩郏山墓。",
            "不能往一恸，名义真有负。",
            "可能金玉骨，亦遂黄壤腐。",
            "但恐已神仙，裂石终飞去。"
        ],
        "notes": "",
        "id": "87060efd9b0bb6d579ef2776cd8c3285"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其七",
        "preface": "",
        "paragraphs": [
            "疲马龁故草，闭门苔藓深。",
            "闲坊居人少，秋日疏槐阴。",
            "境寂心亦闲，萧然散巾襟。",
            "静中有深趣，因见至人心。",
            "谷神古不死，兹理良可寻。",
            "无令儿辈觉，一抚无弦琴。"
        ],
        "notes": "",
        "id": "1db408713e258ff41ffef55de9c894f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其八",
        "preface": "",
        "paragraphs": [
            "念昔为吏日，朝夕羡人闲。",
            "解印出公府，翛然若归山。",
            "衡茅三亩居，无客门常关。",
            "早眠而起晏，永日或不冠。",
            "故人远寄酒，为致一醉欢。",
            "我亦领其意，呼儿具杯盘。",
            "长闲贫亦好，安用朱其轓。",
            "我生本蓬荜，久已傲饥寒。"
        ],
        "notes": "",
        "id": "85b8a0373c796586f7e466bdb7e90dea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其九",
        "preface": "",
        "paragraphs": [
            "我不知暑退，但觉衣汗干。",
            "颇怪庭中天，湛然青已宽。",
            "有物叫草根，啾啾自相喧。",
            "问知已新秋，大火流金天。",
            "九土变寒暑，正尔事亦繁。",
            "静观付一笑，吾事宁相关。",
            "但无筋力健，悠然佳意还。",
            "喧喧憎邻里，砧杵乱人眠。"
        ],
        "notes": "",
        "id": "6676e659cae3fc7ea2d27209a052ad8d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓陈杂诗十首  其一○",
        "preface": "",
        "paragraphs": [
            "秦子死南海，旋骨还故墟。",
            "辛勤一生事，空得数编书。",
            "琅琅巧言语，玉佩联琼琚。",
            "知者能几人，憎者颇有余。",
            "书生事业薄，生世苦勤劬。",
            "持以待后世，何足润槁枯。",
            "兴怀及昔者，使我涕涟如。",
            "道路阻且长，悲哉违抚孤。"
        ],
        "notes": "",
        "id": "a8595dfa14b6cc6ca786ab7c65aea259"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄李端叔二首  其一",
        "preface": "",
        "paragraphs": [
            "束发闻至道，荣辱久齐观。",
            "中年婴世故，已复傲忧患。",
            "闲居虽荒寂，几杖颇清晏。",
            "悠悠闲晷景，草草贫寝饭。",
            "狂言无为发，浊酒醉自劝。",
            "与君通家旧，迩者颇屡见。",
            "相望岂示远，数舍隔异县。",
            "吾人师佛祖，妙旨得忍粲。",
            "敛藏避世俗，未免逢侮讪。",
            "坐令鬓垂雪，犹把从事版。",
            "尺书每见警，妙语珠在贯。",
            "复君进明德，同遂丘壑愿。"
        ],
        "notes": "",
        "id": "880c231a81dc3134bd31d54d71e51fd8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄李端叔二首  其二",
        "preface": "",
        "paragraphs": [
            "陈墟自古皇，疆野实楚县。",
            "沃野接神畿，荒沟漕淮甸。",
            "民风静而陋，原隰平以远。",
            "我来逢艰岁，禾黍秋色浅。",
            "荒居困蛩蚓，风雨老藜苋。",
            "闭门谢车马，隠几亲笔砚。",
            "马迹巷泥深，庖烟簷日宴。",
            "深居窥老易，妙理殊自玩。",
            "困亨方寸足，夸安劳远愿。",
            "乖离感岁月，老色各满面。",
            "友道古所敦，尺书莫辞倦。"
        ],
        "notes": "",
        "id": "419e13ae04cadd053aeb104cd9e01563"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日晒古城",
        "preface": "",
        "paragraphs": [
            "秋日晒古城，西风振尘埃。",
            "出门何所之，坏道连蒿莱。",
            "飞鸣鸡犬稀，破屋枯壕隈。",
            "老圃理蔬畦，晚甲瘦未开。",
            "输人暮出城，栖鸦一一回。",
            "怅然心不怡，归坐劝一杯。"
        ],
        "notes": "",
        "id": "1db71efc25e52f8c7bff7c21f665160e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意效东野二首  其一",
        "preface": "",
        "paragraphs": [
            "与君虽异坊，秋凉各平分。",
            "已遣月入牖，更教风扫门。",
            "照君幌中寝，拂君堂上尘。",
            "绸缪似衣带，终日遶君身。"
        ],
        "notes": "",
        "id": "a140c7b7e714e9ceb6a771f013b4c312"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意效东野二首  其二",
        "preface": "",
        "paragraphs": [
            "扇不风自凉，身不兰自香。",
            "深居不出门，幽独更清扬。",
            "为鹊栖君树，为燕巢君堂。",
            "不食亦可饱，况乃餐辉光。"
        ],
        "notes": "",
        "id": "3cd152219912426749d52b6cc1a13016"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早稻",
        "preface": "",
        "paragraphs": [
            "早稻如倒戈，十穗八九折。",
            "晚稻不及秀，日炙根土烈。",
            "踏车激湖水，车众湖欲竭。",
            "得泉如沸汤，旱土湿未彻。",
            "老农祝天工，叩额眼垂血。",
            "游云不作雨，风至辄散灭。",
            "昊天未悔祸，牲玉无徒设。",
            "谁能缚妖魃，敕起龙泼剌。"
        ],
        "notes": "",
        "id": "1964feea27ca36e7784cdbe6983d7f0e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鸣蜩",
        "preface": "",
        "paragraphs": [
            "鸣蜩嘒高风，逮夜且复静。",
            "草虫何为者，落日鸣复逞。",
            "阴阳且战争，微物何所竞。",
            "化工执其机，开阖惟所命。",
            "朔雁有行意，肃肃如待令。",
            "江河有旧渚，宁畏风霜劲。"
        ],
        "notes": "",
        "id": "90d26b00e6297cb961e93f65d36e2a04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书初凉夜至将晓",
        "preface": "",
        "paragraphs": [
            "秋房灯火清，人语久已寂。",
            "城远不闻更，警柝鸣未息。",
            "横参已入地，斗柄当天直。",
            "乃知三更中，市廛已寂历。",
            "我时守书几，磨墨倾砚滴。",
            "反复小学书，昏目如芒刺。",
            "试寻邻房僧，鼻鼾背负壁。",
            "体劳径就枕，冷梦分南北。",
            "觉来寺钟鸣，僧礼像前席。",
            "须臾闻梵呗，木鱼如叩石。",
            "举头视东牖，朝日已淡白。",
            "反身起披衣，神爽健筋力。",
            "亟来酒瓮边，侧听声唧唧。"
        ],
        "notes": "",
        "id": "cf797ddb700e0a3f7bd644063c7697cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日喜杨介吉老寄药",
        "preface": "",
        "paragraphs": [
            "闲坊远市声，终日掩衡门。",
            "惟有风中叶，萧骚终日闻。",
            "午枕不成寐，起坐无与言。",
            "喜开故人书，珍药幸见存。",
            "其方受仙圣，其效未易论。",
            "岂惟蠲沉疴，庶可辅本根。",
            "珍重复珍重，厥价万玙璠。",
            "永年未可冀，庶保无夭昏。"
        ],
        "notes": "",
        "id": "337be8f00b1478a29493f13c8f3040b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "见黄仲达感秋意",
        "preface": "",
        "paragraphs": [
            "秋风吹衡茅，寂历如荒村。",
            "独立无与语，悲虫鸣草根。",
            "老木经疾风，枝叶仅得存。",
            "疏荫不满地，白日耿当轩。",
            "北城有黄仲，眸子清不浑。",
            "时能出秀句，宝铁雕玙璠。",
            "念将舍我去，为吏国西京。",
            "荒凉古中牟，昼夜轮蹄奔。",
            "青衫给吏役，怀恶未易论。",
            "强颜诡应接，有抱谁能言。",
            "从容来去间，无厌走黄昏。"
        ],
        "notes": "",
        "id": "af4a1ff83ebe5ff02d64383b85deb1a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "服仙灵脾酒",
        "preface": "",
        "paragraphs": [
            "冷气侵吾髀，趋拜剧苦艰。",
            "仁哉神农氏，遗药驱恫瘝。",
            "持钱取之市，易得如茆芫。",
            "繁枝与芳叶，尽取无可删。",
            "贮之白缣囊，渍以壶酒宽。",
            "七日以供饮，跛曳皆翩跹。",
            "呼儿谨盖藏，用此九转丹。",
            "平生误信书，安坐得老邅。",
            "方书岂尽信，柳子固无言。",
            "事固有然者，岂容尽欺谩。",
            "疾走非吾愿，且复补羸残。"
        ],
        "notes": "",
        "id": "e20ce316696a3fb3f0a597703de89a11"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "孙志康许为南酿前日已闻籴米欣然作诗以问之",
        "preface": "",
        "paragraphs": [
            "平生一尊酒，风月不可无。",
            "谪官将十年，一醉未易图。",
            "市岂无旗亭，官亦有酒垆。",
            "薄乃捩齿酸，一滴不可沽。",
            "英英孙夫子，臭味真吾徒。",
            "自云得异糵，乃出粳稻腴。",
            "岁久精粹出，去者乃其粗。",
            "酝酿才浃日，芳甘已盈壶。",
            "伧人喻其力，若火经茅芦。",
            "此语真野陋，殆出负贩夫。",
            "前日闻吉语，籴米已在途。",
            "每恨乏陈糯，价直如买珠。",
            "怜君久客囊，倾倒无复余。",
            "假器走仆僮，供我一笑娱。",
            "欲为漉巾潜，请学涤器如。",
            "作诗以讯之，何日陈尊盂。"
        ],
        "notes": "",
        "id": "792fb58cc08db01e19b3005d99fd9261"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜书",
        "preface": "",
        "paragraphs": [
            "黯黯夜烟青，寥寥秋汉迥。",
            "海月出天高，霜云泊天静。",
            "鹤鸣知露寒，树影当轩正。",
            "幽客独未眠，经窗夜声磬。"
        ],
        "notes": "",
        "id": "b8459874a84a7e8395fd44cdab82ecb1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小雨",
        "preface": "",
        "paragraphs": [
            "稍稍阴霭集，萧肃春寒生。",
            "窗灯耿初照，小雨细无声。",
            "还来就温炉，依然有故情。",
            "燕坐悄无语，军城递远更。"
        ],
        "notes": "",
        "id": "aa23ee5df9aa87cb7f5454d6ffbab23f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "月夜怀陈永源",
        "preface": "",
        "paragraphs": [
            "众喧息遥夜，爽气渍烦襟。",
            "殷勤低簷月，入幌来相寻。",
            "平生学虚静，每为多病侵。",
            "卧想陈夫子，幅巾修竹林。"
        ],
        "notes": "",
        "id": "86ad64f5d817f34446950987173561d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一",
        "preface": "",
        "paragraphs": [
            "清冬万境肃，墙户益萧然。",
            "薄寒惟可饮，短景不容眠。",
            "贫厨烟火暖，尘釜亦烹鲜。",
            "且复养口体，何劳更问天。"
        ],
        "notes": "",
        "id": "b35a109f78817d41eb4c09dbaa82b428"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其二",
        "preface": "",
        "paragraphs": [
            "汤餠慰朝馁，三杯浇旦寒。",
            "醉饱外何欲，昏然宵就眠。",
            "幽通梦有告，默存神自全。",
            "萧萧松竹舍，岁暮聊盘桓。"
        ],
        "notes": "",
        "id": "fa551b7b17964bd0dbe889fff8937a90"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其三",
        "preface": "",
        "paragraphs": [
            "风雨连江气，十月如深冬。",
            "坐曹日暮归，密室温炉红。",
            "惨惨庭下日，骚骚窗外风。",
            "三杯容我醉，万事听天工。"
        ],
        "notes": "",
        "id": "ba40f6520e0ef3d578cf2ef8d9985bc3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其四",
        "preface": "",
        "paragraphs": [
            "小儿喜学书，满纸如涂鸦。",
            "老妇寒不绩，当户理琵琶。",
            "樽中有神物，快泻如流霞。",
            "三杯任兀兀，冻脸生春华。"
        ],
        "notes": "",
        "id": "273073874abe438000df7bc18256c5b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其五",
        "preface": "",
        "paragraphs": [
            "卯饮终日醉，万事付悠悠。",
            "醺然据榻瞑，簷雨方飕飕。",
            "吾事幸无急，不醉欲何求。",
            "顾谓妇与子，酒尽为我谋。"
        ],
        "notes": "",
        "id": "f191761e32277d9f2a5ef613b2f5c9b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其六",
        "preface": "",
        "paragraphs": [
            "寒羊肉如膏，江鱼如切玉。",
            "肥兔与奔鹑，日夕悬庖屋。",
            "嬉嬉顾妻孥，滋味喉可欲。",
            "谪官但强名，比者何不足。"
        ],
        "notes": "",
        "id": "fbafbb76dd8c5a2706e1eea98fea1e72"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其七",
        "preface": "",
        "paragraphs": [
            "酒圣卯时欢，此语闻乐天。",
            "安用苦了了，白日供忧煎。",
            "浮世本幻妄，空花电露然。",
            "人间无实事，惟醉庶几焉。"
        ],
        "notes": "",
        "id": "50424739b854414b1fec5d953db6b815"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其八",
        "preface": "",
        "paragraphs": [
            "愈老愈嗜酒，益醉益自然。",
            "两人同坠车，醉者乃得全。",
            "我不但醉酒，天和醉心源。",
            "当其醉甚时，更类痴与顽。"
        ],
        "notes": "",
        "id": "378aaa014b4b06f4f7c30d4356faa14d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其九",
        "preface": "",
        "paragraphs": [
            "至道与物反，夫岂会俗心。",
            "圣处有阃域，扃钥一何深。",
            "时时资美酒，可得及其门。",
            "送君者既返，君驾胡可寻。"
        ],
        "notes": "",
        "id": "2b179ce3e54010122725256781112eaf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一○",
        "preface": "",
        "paragraphs": [
            "清晨坐官舍，官舍复何有。",
            "离披经雨菊，萧疏委风柳。",
            "饱食或至睡，涉笔无可否。",
            "油然有好怀，日暮归饮酒。"
        ],
        "notes": "",
        "id": "83b99ca1b8a677c2a13a99e5e56360aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一一",
        "preface": "",
        "paragraphs": [
            "日暮归饮酒，儿女戏我前。",
            "须臾径三酌，据榻已欣然。",
            "老妻坐我傍，肴胾已炮煎。",
            "大胜刘伶妇，区区为酒钱。"
        ],
        "notes": "",
        "id": "7e9c84d6ebe81dd0485c854f0fecd677"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一二",
        "preface": "",
        "paragraphs": [
            "我初谪官时，帝问司酒神。",
            "曰此好酒徒，聊给酒养真。",
            "去国一千里，齐安酒最醇。",
            "失火而遇雨，仰戴天公仁。"
        ],
        "notes": "",
        "id": "b228c4dd56e4e077b1db62ac27c4297b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一三",
        "preface": "",
        "paragraphs": [
            "吾腹如鸱夷，但满贮醇酒。",
            "外圆故不滞，中静一无有。",
            "纷纷千百辈，纳若一尘垢。",
            "下而至真源，保之故难朽。"
        ],
        "notes": "",
        "id": "4fdb0a3120f155e6a9836dfd18b4607b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一四",
        "preface": "",
        "paragraphs": [
            "淮阳名都会，爽垲太昊墟。",
            "最爱西城道，汪汪数顷湖。",
            "古木巢翠鸟，清濠见游鱼。",
            "幽居多不惬，怀我平生娱。"
        ],
        "notes": "",
        "id": "3e6613f370bc64f8edae4a5111d3106b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一五",
        "preface": "",
        "paragraphs": [
            "灵通古丛林，他日休吾车。",
            "出门循古城，荒圃畦寒蔬。",
            "手种堂下花，颇已数尺余。",
            "何人揽其华，故人应念予。"
        ],
        "notes": "",
        "id": "5564ebd44a708c8068c6c54ff1ee58a6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一六",
        "preface": "",
        "paragraphs": [
            "塞向久室处，帟幕亦复周。",
            "温炉炽薪炭，永夜炎光流。",
            "五更屋霜重，重衾如无裘。",
            "兴怀无衣子，卒岁聊优游。"
        ],
        "notes": "",
        "id": "9655c5ce33b48f728e0c75c981c3a82f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一七",
        "preface": "",
        "paragraphs": [
            "陶潜经世才，龃龉不得肆。",
            "彼宁徒嗜饮，有蕴托诸醉。",
            "时时吐高词，颇复见一二。",
            "义熙书甲子，此意有泾渭。"
        ],
        "notes": "",
        "id": "c1dcf64964164a9fa673334d51d88426"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一八",
        "preface": "",
        "paragraphs": [
            "葛公盖世才，功业亦云偶。",
            "世无左将军，老作躬耕叟。",
            "皇天挺奇产，必使有所受。",
            "珠玉在山渊，终为王府有。"
        ],
        "notes": "",
        "id": "f6a0016d267aaecfddbd52fd13f7ea05"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其一九",
        "preface": "",
        "paragraphs": [
            "秦人焚诗书，意欲遂绝灭。",
            "六经至今存，何曾损毫发。",
            "兴衰有天理，人力自浅拙。",
            "不忧骊山墓，回首遭发掘。"
        ],
        "notes": "",
        "id": "85633335e2d275367b3c1ef76d4918d2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其二○",
        "preface": "",
        "paragraphs": [
            "元子本豪爽，颇复有俗气。",
            "孟嘉亦可人，乃与较权势。",
            "崛强尽百年，究竟成何事。",
            "江左无英雄，汝得免徒隶。"
        ],
        "notes": "",
        "id": "a517f7ed188cac65e9d914d1f172ef3d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日放言二十一首  其二一",
        "preface": "",
        "paragraphs": [
            "渊明非无心，似以酒忘忧。",
            "如以药愈疾，未佳宁免忧。",
            "我直好饮耳，与世本悠悠。",
            "人间有何事，奚足烦杯瓯。"
        ],
        "notes": "",
        "id": "848347a9490e031ff3b83ecddf1ed90f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月望日自孝悌坊迁冠盖孙氏第",
        "preface": "",
        "paragraphs": [
            "青芜满古城，白日照大泽。",
            "街荒鸡犬闹，市远喧閧寂。",
            "中有腾腾者，淮阳四年客。",
            "坐偷太仓粟，稳睡而饱食。",
            "平生愿陈力，衰老困逼迫。",
            "何曾一可意，但有百无益。",
            "偷安浅夫志，苟且志士惜。",
            "穷通有天理，誓不安苟得。",
            "朱阳方肇序，春去无辙迹。",
            "怅此复几时，抚事三叹息。"
        ],
        "notes": "",
        "id": "693559c6b5977cdad785eba34f96d906"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谪官",
        "preface": "",
        "paragraphs": [
            "谪官成吏隠，古寺度高秋。",
            "寒灯明夜室，清坐闻更筹。",
            "裘葛屡往还，感彼岁月遒。",
            "吾意方有会，谁能赋离忧。"
        ],
        "notes": "",
        "id": "4aea839369e17c3d1f00a799061a4b02"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月二十二日晚作三首  其一",
        "preface": "",
        "paragraphs": [
            "黯黯东牖暗，寂寂吾庐闲。",
            "粗粝饱妇子，苜蓿无余盘。",
            "雁急天欲雨，鸡栖日已寒。",
            "老人袖手坐，一杯聊自宽。"
        ],
        "notes": "",
        "id": "f1697e7b8e3914ecf009b347ab145729"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月二十二日晚作三首  其二",
        "preface": "",
        "paragraphs": [
            "天寒聊饮酒，再酌已停觞。",
            "岂不欲酣畅，要使夜腹康。",
            "意得乐有余，偶然不必长。",
            "寄身造化中，勿使天和伤。"
        ],
        "notes": "",
        "id": "d22a90230b8842b42ffedba068829d16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月二十二日晚作三首  其三",
        "preface": "",
        "paragraphs": [
            "蓬荜无奥处，北风利戈鋋。",
            "空炉有微火，且复与周旋。",
            "酒隠柴桑叟，醉吟渭上贤。",
            "二士忽已远，遗风载陈编。"
        ],
        "notes": "",
        "id": "5f1af85fd033b9fd6f2133512c37698f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "命驾欲诣客，欲去复迟迟。",
            "事幸无甚急，何用劳驱驰。",
            "家贫幸有酒，亦略具鲜肥。",
            "且复东窗下，高歌醉而嬉。"
        ],
        "notes": "",
        "id": "6625155595dda62a3ea34e183e308320"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "万籁声久寂，三更霜已寒。",
            "老人袖手坐，一气中自存。",
            "自得此中趣，不与儿曹论。",
            "但有老孟光，相对亦无言。"
        ],
        "notes": "",
        "id": "f76cc96732afcec225a4d82ed1c8c519"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "任仲微阅世亭",
        "preface": "",
        "paragraphs": [
            "志士抱奇策，常苦不得伸。",
            "及其利害出，倏已亡其人。",
            "今古同此恨，愚智竟谁分。",
            "哀哉老任公，英魄久已沦。",
            "惟余亭下柏，阅世盘深根。",
            "纷纷凡草木，几变秋与春。",
            "朝菌与蟪蛄，尽死我独存。",
            "任公不及见，见其贤子孙。",
            "请君利斯奇，仍复大其门。"
        ],
        "notes": "",
        "id": "d54fb30af836df7735514af7ee3d9110"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "枯树桓司马，五柳陶征君。",
            "微木何足道，所叹此两人。",
            "一埋柴桑骨，一为九锡臣。",
            "荣辱俱已矣，芳秽万世闻。"
        ],
        "notes": "",
        "id": "5128268e345811394763f07efaa673e4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵题李援舫子",
        "preface": "",
        "paragraphs": [
            "紫髯不复见，故宫无入门。",
            "元子亦寂寞，一丘吊遗魂。",
            "兴亡两梦幻，今古一朝昏。",
            "念当置是事，尽此舟中樽。"
        ],
        "notes": "",
        "id": "b1a45f414f3781ce32ad865322f978a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋感二首  其一",
        "preface": "",
        "paragraphs": [
            "秋日无远晖，秋草无美姿。",
            "残蛩吊白日，寒鸟悲空枝。",
            "时节一如此，余出怅安归。",
            "强歌不成音，还坐空涕垂。",
            "感动百虑游，触心遂纷披。",
            "弃捐勿复道，日暮眠吾帷。"
        ],
        "notes": "",
        "id": "caa802995c302274aa5f36b0a64612ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋感二首  其二",
        "preface": "",
        "paragraphs": [
            "秋山多远声，日暮尤百态。",
            "鸣风落高树，清涧泻寒濑。",
            "鸣蜩默谁怜，瘖死不偿罪。",
            "蛩啼独不已，有愬未逢解。",
            "天时激汝曹，宁自知进退。",
            "吹嘘成踊跃，刍狗忌撤祭。",
            "庭空月宵挂，园冷露晨沛。",
            "嗟哉心虽忘，俯事还感慨。"
        ],
        "notes": "",
        "id": "9e454856505e287d3811bf9d0c6fe88b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜思",
        "preface": "",
        "paragraphs": [
            "江边鸬鹚鸣，栖我屋南树。",
            "夜深风霜寒，呼鸣自相语。",
            "树头鸦翼动，树杪雁行度。",
            "朦胧见江山，一一翻飞去。"
        ],
        "notes": "",
        "id": "b49a99a2a94fcadb74852152cddcf833"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "嘲南商",
        "preface": "",
        "paragraphs": [
            "两袖全匹帛，望知江淮客。",
            "深藏计算苦，好鬭意气窄。",
            "愁逢汤餠碗，遇鲊论瓮咋。",
            "市南沽茅柴，归店两颧赤。"
        ],
        "notes": "",
        "id": "62210aaaa2adbd6b511de95491fda174"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "种芭蕉",
        "preface": "",
        "paragraphs": [
            "幽居玩芳物，自种两芭蕉。",
            "空山夜雨至，滴滴复萧萧。",
            "凉叶泛朝露，芳心展夕飚。",
            "东堂日虚静，秀色慰无聊。"
        ],
        "notes": "",
        "id": "e8298d15f7714edce678772a5251f8ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "蔌蔌鸣叶下，初无风过之。",
            "流年一如此，慷慨使心悲。",
            "平日谈尧舜，立朝羞自私。",
            "温炉煖老客，聊复此栖迟。"
        ],
        "notes": "",
        "id": "9f395fd22d14fecf31cfeea9f4b8628c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雨十日不止五月十八日晚始霁",
        "preface": "",
        "paragraphs": [
            "昊穹忽悔祸，淫雨霁今夕。",
            "峰岭舒紫翠，云天丽金碧。",
            "深蛙鸣远汪，凉叶坠余滴。",
            "漏屋百不忧，宵眠始安席。"
        ],
        "notes": "",
        "id": "5b93d82aea45e7b9d77ce1a1873cf9ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "天运",
        "preface": "",
        "paragraphs": [
            "天运不暂止，何啻过隙驹。",
            "向来簷前日，忽已墙东隅。",
            "乐者苦其疾，忧者怨其舒。",
            "由来盛与衰，变灭皆须臾。"
        ],
        "notes": "",
        "id": "dee302dbc639f4a6c30da1c63d828a21"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼逝",
        "preface": "",
        "paragraphs": [
            "结发为夫妇，少年共饥寒。",
            "我迂趋世拙，十载困微官。",
            "男儿不终穷，会展凌风翰。",
            "相期脱崎岖，一笑纾艰难。",
            "秋风摧芳蕙，既去不可还。",
            "滴我眼中血，悲哉摧肺肝。",
            "儿稚立我前，求母夜不眠。",
            "我虽欲告之，哽咽不能言。",
            "积金虽至斗，纡朱走华轩。",
            "失我同心人，抚事皆悲酸。",
            "积日而成时，积时更成年。",
            "山海会崩竭，音容永茫然。"
        ],
        "notes": "",
        "id": "a877de6f369728025aa4f031c7a78999"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨四首  其一",
        "preface": "",
        "paragraphs": [
            "阴阳不暂驻，今夕已秋风。",
            "晨兴绵丝冷，岁月惊衰翁。",
            "朝烟爨薪湿，小甲蔬畦空。",
            "且复一杯酒，吾生不终穷。"
        ],
        "notes": "",
        "id": "6732463ab7258e261a79c299c9a51ec8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨四首  其二",
        "preface": "",
        "paragraphs": [
            "手种五色蕉，意待听秋雨。",
            "南风扇旱日，破叶萎不举。",
            "霶𩃱未终夕，绿润遽如许。",
            "秋色入书帏，已觉青鸾舞。"
        ],
        "notes": "",
        "id": "5f9961b56c4afeb68be42e9450f9448d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨四首  其三",
        "preface": "",
        "paragraphs": [
            "墙东有高树，夏叶圆绿绮。",
            "西风才一夕，萧飒遽如此。",
            "寒螀号其颠，蟋蟀晓未已。",
            "群动催流光，荣华难久恃。"
        ],
        "notes": "",
        "id": "d96fbf3f45af51be46493518e80995f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨四首  其四",
        "preface": "",
        "paragraphs": [
            "隙地秋日晓，寂无邻里音。",
            "惟有草根虫，风前咽复吟。",
            "悲歌者谁子，徂年惊苦心。",
            "青灯夜斋静，微温生薄衾。"
        ],
        "notes": "",
        "id": "d79cd8ff89edd8306d69c3bbe5c6a5af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵曾存之直舍种竹",
        "preface": "",
        "paragraphs": [
            "曾郎风尘表，不似宰官身。",
            "吏舍数竿竹，凿池水粼粼。",
            "此君不可疏，亦复未易亲。",
            "虚心澹相授，颇似南郭邻。",
            "我知王子猷，正是君辈人。"
        ],
        "notes": "",
        "id": "5c864d5c329148a8ad56544376f465bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠蔡彦规",
        "preface": "",
        "paragraphs": [
            "我不见蔡子，杜门十日余。",
            "今日叩我门，满手携琼琚。",
            "铿锵写我前，杂以贝与珠。",
            "我愕不知报，低头惊且吁。",
            "读毕致于怀，余光溢衿裾。",
            "坐令箪瓢室，磊荦堆璠玙。",
            "我拙寡所合，甘为不材樗。",
            "嗟君何所闻，屡枉长者车。",
            "我来淮南游，霭霭子之誉。",
            "骅骝走千里，凡马安能逾。",
            "奈予不自量，痛鞭而疾驱。",
            "常忧过所往，疲惫伤吾躯。",
            "愿君少待我，且欲休吾驹。",
            "跳奔舍其群，子乐谁与俱。",
            "俯身援其类，是亦仁之徒。",
            "不然但用我，畏甚将逃逋。",
            "何如少待之，效技供子娱。",
            "我无功名愿，与世日益疏。",
            "反慕古沮溺，穷年事耕锄。",
            "皇皇吾夫子，忧世亦勤劬。",
            "虽然竟何就，孰若安以居。",
            "人生各有怀，未用相贤愚。",
            "得乐愿即止，安能较锱铢。",
            "又疑异所任，劳逸事亦殊。",
            "作歌以讯之，子意当何如。"
        ],
        "notes": "",
        "id": "f9822864b5e9b7bc2cf569bc495c419f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄刘伯声",
        "preface": "",
        "paragraphs": [
            "别君几何时，人事浩千万。",
            "身如张射侯，忧愁剧强箭。",
            "崎岖走穷县，艰苦君未见。",
            "未知菽水丰，已感霜露变。",
            "羁孤寄穷海，亲友谁吊唁。",
            "析图补冬裘，乞米煮朝饭。",
            "无聊犹自思，援溺固谁愿。",
            "人生不终否，此语非我分。",
            "英雄伏泥涂，暂晦久必现。",
            "如予百不能，理自合贫贱。",
            "岂当议隠显，而有不遇叹。",
            "但思窜山林，远脱人世患。",
            "有田足耕耘，有水足罩汕。",
            "萧然便终老，到死百不问。",
            "平生泥佛祖，久已师壁观。",
            "况将无生禅，下视有为幻。",
            "吾子出群材，千牛有余刃。",
            "行当脱尘埃，鸣佩侍清燕。",
            "高卑各有得，愿勿讥尺鷃。",
            "不有行道人，谁当佐尧舜。",
            "时哉勿自滞，功业在力劝。",
            "握手不可期，此计吾行辨。"
        ],
        "notes": "",
        "id": "4792f298929bc717f82068c640464b56"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈九",
        "preface": "",
        "paragraphs": [
            "别来常思君，无异饥待哺。",
            "如何偶相逢，握手复告去。",
            "念初别子时，芳草才及屦。",
            "天时不可留，再见岁云暮。",
            "出门怪子瘦，告我困道路。",
            "飘飘千余里，陆走复水溯。",
            "古来黄金尽，壮士色亦沮。",
            "斯人独何少，乃有衣食虑。",
            "才高穷不怨，志大贫若富。",
            "吾将告君理，子其听我布。",
            "人生不终穷，否泰亦有数。",
            "子其保所有，锥颖囊必露。",
            "古来立功名，其始不无忤。",
            "得难失自寡，进锐退亦遽。",
            "念君归海濒，谁与朝夕聚。",
            "我方困而学，每冀朋友助。",
            "一从城北归，梦魂见已屡。",
            "愿因南来者，时以尺书寓。"
        ],
        "notes": "",
        "id": "c1c9ce71883fc598b1840c462b71350a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠江瞻道",
        "preface": "",
        "paragraphs": [
            "我行于四方，其所急者友。",
            "呜呼得之难，百不一邂逅。",
            "人心不可齐，若十指于手。",
            "随其短与长，亦各有所取。",
            "刚或硬而折，柔有弱而仆。",
            "质良文不扬，中美外莫副。",
            "宽壶泛以枵，狭盎迫而陋。",
            "此犹其大概，琐琐难悉究。",
            "譬如选长材，弃百不一有。",
            "其间虽得之，犹或烦矫揉。",
            "我友居淮滨，饮德悉自幼。",
            "岂期羁旅间，乃获闻謦欬。",
            "嗟君如美玉，外彻中乃厚。",
            "埋藏困尘埃，要以不可垢。",
            "他人十不一，子乃得八九。",
            "余亏能几何，不待勉而就。",
            "乃知昔求艰，特以见未久。",
            "但忧奔莫及，敢惮喘而走。",
            "我心子所知，濩豁无所囿。",
            "是以行于世，往往得嘲诟。",
            "人才如其面，不自知好丑。",
            "立之明鉴前，乃见其可否。",
            "子于我无嫌，告我当苦口。",
            "惟我于改过，窃不敢自后。",
            "嗟予迫饥寒，子亦仰五斗。",
            "何当两有归，投老作邻叟。"
        ],
        "notes": "",
        "id": "b463e591210cc54d029d52ddf0e609c6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "呈徐仲车",
        "preface": "",
        "paragraphs": [
            "朝日照高簷，夜霜犹在瓦。",
            "纤纤墙边柳，春色已可把。",
            "残年能几何，奔驶剧湍泻。",
            "虽无功名求，衰暮亦悲咤。",
            "出门问徐子，两计决取舍。",
            "为当勉自修，汲汲不可暇。",
            "为当饮美酒，送老在杯斝。",
            "子当指我途，我即策其马。",
            "但我懒拙姿，终非服勤者。"
        ],
        "notes": "",
        "id": "80a8b6caa560cfe7b854a83a4bd1c7a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月望夜示童子",
        "preface": "",
        "paragraphs": [
            "呼童致明烛，展我窗前书。",
            "顾谓尔童子，此岂不足欤。",
            "得意自忘伪，观一知其余。",
            "尔观千万灯，岂与一烛殊。",
            "尔岂不欲醉，举杯倾我壶。",
            "尔岂不欲饱，搆火烹我鱼。",
            "人生贪外物，要以乐其躯。",
            "吾求安不足，安用劳驰驱。"
        ],
        "notes": "",
        "id": "3f31b5c24753f7b3fb201c18b32724f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠敦复",
        "preface": "",
        "paragraphs": [
            "敦复想为诗，目见无全牛。",
            "天工忌其才，小邑使拘囚。",
            "漫涂以尘埃，讼讯群啾啾。",
            "尚于纷纭中，逸兴时奔流。",
            "不知谁使之，瞥尔为南游。",
            "骅骝解其絷，鹰隼脱于鞲。",
            "山川困搜罗，风月遭嘲咻。",
            "举手聊探之，纵横烂琳璆。",
            "不有同行人，更歌而迭酬。",
            "天应悯子劳，久苦暂使休。",
            "奈何少纵之，一放不可收。",
            "归来见我喜，逸气凌高秋。",
            "我窃不自量，妄将挟其辀。",
            "心知不可追，子幸为我留。",
            "君方严旗幢，我亦戒戈矛。",
            "将图诘朝见，百败非予羞。"
        ],
        "notes": "",
        "id": "7d6bca4f0e4c8652e0de747fb38f5c34"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读戚公恕进卷",
        "preface": "",
        "paragraphs": [
            "世方尚纤柔，子独不可揉。",
            "人皆喜呶呶，子语不出口。",
            "巉然即之高，俗子竞嘲诟。",
            "我尝要之难，快使暴其有。",
            "乃知谤之非，更觉所得厚。",
            "由来难小知，此固可大受。",
            "读书常辛勤，世务饱经构。",
            "琅琅满编文，一一可推究。",
            "俗儒昧事实，文字工彩绣。",
            "可观不可用，章甫冠土偶。",
            "子能独不然，浑朴谢雕镂。",
            "宁为目前玩，功见施设后。",
            "知心古所难，形兀实难售。",
            "嗟君听者寡，风雨但孤雊。",
            "又思理难常，功业亦邂逅。",
            "岂令匠石斤，常缩袖间手。",
            "无为扣角歌，且进满尊酎。",
            "但非遽可令，有所待而偶。",
            "干将伏黄土，气乃在牛斗。",
            "顾君久自安，蔽抑宁复又。"
        ],
        "notes": "",
        "id": "55c3aea8ddd9006df03a3f8eb81829f6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "与友人论文因以诗投之",
        "preface": "",
        "paragraphs": [
            "我虽不知文，尝闻于达者。",
            "文以意为车，意以文为马。",
            "理强意乃胜，气盛文如驾。",
            "理惟当即止，妄说即虚假。",
            "气如决江河，势盛乃倾泻。",
            "文莫如六经，此道亦不舍。",
            "但于文最高，窥不见隙罅。",
            "故令后世儒，其能及者寡。",
            "文章古亦众，其道则一也。",
            "譬如张众乐，要以归之雅。",
            "区区为对偶，此格最污下。",
            "求之古无有，欲学固未暇。",
            "君为时俊髦，我老安苟且。",
            "聊献师所传，无以吾言野。"
        ],
        "notes": "",
        "id": "d141f10a9d1f1d1aa144787a39763c41"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄参寥",
        "preface": "",
        "paragraphs": [
            "春风入楚乡，与子别经岁。",
            "有客过我门，携君尺书至。",
            "昔我出京师，仓皇省家事。",
            "遂令千里别，不一执君袂。",
            "又闻子亦行，杖履若飘驶。",
            "虽成相思诗，欲写不可寄。",
            "飘飘山水梦，时与飞锡值。",
            "乃能以书来，知子犹我记。",
            "浮云随高风，聚散未可计。",
            "迟君冰雪诗，濯我尘埃思。"
        ],
        "notes": "",
        "id": "0902245b379a50a3a0bd742e6fd295b3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送胡考甫",
        "preface": "",
        "paragraphs": [
            "胡公精悍姿，勇气如秋鹰。",
            "兵书百万言，挥麈谈如倾。",
            "羞戴文吏冠，慨然喜功名。",
            "愿得丈二殳，为国作长城。",
            "朝廷士力盛，战马如云腾。",
            "貔貅饱肉食，武库森神兵。",
            "此岂不足用，麾之若雷霆。",
            "如何彼黠虏，坐敢邀金缯。",
            "由来在得将，选择当至精。",
            "譬如养骐骥，有御乃能行。",
            "安得伟丈夫，长驱两隅清。",
            "淮南听公语，乃是卫霍朋。",
            "终军白面儿，尚欲请长缨。",
            "纵横老将手，出袖盍一呈。",
            "策马勿自滞，我将观厥成。",
            "一奋庸将骄，泛灌出精英。",
            "立功报天子，执节拥旗旌。",
            "男儿当封侯，宁为老书生。"
        ],
        "notes": "",
        "id": "4652b797e7e96201ce82f2652705eb3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "旦起",
        "preface": "",
        "paragraphs": [
            "漫漫东牖白，开帷纳晨光。",
            "欠伸推夜枕，叩齿披朝裳。",
            "瓦盎汲石泉，潄濯齿颊凉。",
            "维兹孟夏初，宿雨清高堂。",
            "栖鸟起且啅，露莺鸣更藏。",
            "悠悠晓花殷，落落古柳苍。",
            "西舍初鸣春，东邻出求粮。",
            "客马已别枥，商车欲逾冈。",
            "羲和一扬辉，群动皆扰攘。",
            "有生无不求，谁得偃于床。",
            "人生但如此，勤苦亦可伤。",
            "况我病倦翮，飘飘信风翔。",
            "永怀中林士，栖志烟霞乡。",
            "愿言寄旅迹，相托以徜徉。"
        ],
        "notes": "",
        "id": "938b9a859f720ebf35c86aa4c9fe3e25"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "庭草",
        "preface": "",
        "paragraphs": [
            "冉冉朝雨霁，欣欣禽哺雏。",
            "鲜鲜中庭草，佳色日已敷。",
            "童子恶其蕃，谒我尽扫除。",
            "我为再三撷，爱之不能锄。",
            "人生群动中，一气本不殊。",
            "奈何欲自私，害彼安其躯。",
            "况我麋鹿性，得此亦可娱。",
            "延蔓藩篱间，常若田野居。",
            "亭亭濯露晓，偃偃披风余。",
            "所嗜乃若此，我生合樵渔。"
        ],
        "notes": "",
        "id": "35410f7701a50d9210774caa2d7b0a19"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄答参寥五首  其一",
        "preface": "",
        "paragraphs": [
            "昔我初见子，子时客京师。",
            "闻名久不获，既得过所知。",
            "示我一卷书，大小百首诗。",
            "我嗜不可辍，熊蹯荐朝饥。",
            "约子彭城游，念当行有期。",
            "中间忽仓卒，决去不子辞。",
            "子后来高邮，我居淮之湄。",
            "中间无百里，诗句屡欲驰。",
            "客来得子书，云子久南归。",
            "投书不能读，恨我闻之迟。",
            "使我早知此，扁舟尚能追。",
            "远别不执手，近居不相携。",
            "每念今怅昔，耿耿衷肠悲。",
            "子行日已南，我去日已西。",
            "音书不可频，何以慰我思。"
        ],
        "notes": "",
        "id": "b230ff5dc89e5961a312f6dd14c63e30"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄答参寥五首  其二",
        "preface": "",
        "paragraphs": [
            "苏公守吴兴，山水方有主。",
            "子兮从之游，挂锡当可驻。",
            "尘埃困孤鹤，念子久失所。",
            "秋风展其翼，道使万里去。",
            "青云引高唳，爽绝谁敢伍。",
            "予驹欲西秣，东我江海𫇛。",
            "平生二三子，往往在南土。",
            "子才得所乐，我拙日益鲁。",
            "拳拳相思心，契阔不得语。"
        ],
        "notes": "",
        "id": "8a90ac053373ce6a21859a27fbcd6cd3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄答参寥五首  其三",
        "preface": "",
        "paragraphs": [
            "秦子我所爱，词若秋风清。",
            "萧萧吹毛发，肃肃爽我情。",
            "精工造奥妙，宝铁镂瑶琼。",
            "我虽见之晚，披豁尽平生。",
            "又闻与苏公，复与子同行。",
            "更酬而迭唱，钟磬日撞鸣。",
            "东吴富山水，草木余春荣。",
            "悲予独契阔，不得陪酬赓。"
        ],
        "notes": "",
        "id": "792970c358876f665b0dc37743abf8fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄答参寥五首  其四",
        "preface": "",
        "paragraphs": [
            "我生为文章，与众常不偶。",
            "出其所为诗，不笑即嘲诟。",
            "少年勇自辩，盛气争可否。",
            "年来知所避，不敢出诸口。",
            "时时未免作，包以千袭厚。",
            "低心让儿曹，默默众人后。",
            "见君不能已，颇亦陈所有。",
            "君岂少取之，时以佳句授。",
            "幽弦喜有听，清唱慰孤奏。",
            "如何瞥然去，使我不得友。"
        ],
        "notes": "",
        "id": "ee297fa8b5fd30e7373792f4db980f57"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄答参寥五首  其五",
        "preface": "",
        "paragraphs": [
            "萧萧江湖客，疏瘦若秋竹。",
            "苦心为诗章，日夜挠心腹。",
            "清弦无浮声，促柱有哀曲。",
            "湔湔幽严泉，一一清可掬。",
            "人生于文章，初若力不作。",
            "及其成欲售，又困瞽者目。",
            "予从吴兴公，乃独获所欲。",
            "得意有知赏，幽怀免穷独。",
            "嗟予有所投，痛学自藏覆。",
            "子当慰我穷，时寄书数幅。"
        ],
        "notes": "",
        "id": "6fe6142775ca6ef7a7e592e775bc19e7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂感四首  其一",
        "preface": "",
        "paragraphs": [
            "我前十日至，柳叶不蔽日。",
            "我后十日来，芳条如绀室。",
            "枝间有好鸟，鸣和若琴瑟。",
            "渠渠哺其雏，啄我园中实。",
            "梢梢笋成竹，濯濯草过尺。",
            "心惊岁已半，念此日月疾。",
            "朝来数叶堕，盛夏有萎色。",
            "悲哉一阴生，长养从此极。"
        ],
        "notes": "",
        "id": "4f823da2657cefb451f0b7879d9880f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂感四首  其二",
        "preface": "",
        "paragraphs": [
            "士而怀其居，孔子亦云非。",
            "贤臣事晋侯，夜载使逃齐。",
            "酖毒比晏安，君子不可怡。",
            "乐小必害大，安近远之迷。",
            "野刍养骐骥，当念和銮驰。",
            "一饱愿即止，几何非犬鸡。",
            "高贤意有在，汲汲不敢迟。",
            "安能守槽枥，长伴儿曹嬉。"
        ],
        "notes": "",
        "id": "c923fbad5e45b11c6d871e3603ca7722"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂感四首  其三",
        "preface": "",
        "paragraphs": [
            "群动入夜息，我归亦安眠。",
            "脱我身上衣，援枕体晏然。",
            "朝日常营营，有生不可闲。",
            "羲和戢其光，幸此须臾间。",
            "人生一世中，大小无百年。",
            "胡为不自暇，长抱勤苦叹。",
            "才者勇设施，诞者夸势权。",
            "彼有驱其心，欲休谅无缘。",
            "我本与世疏，少慵老成顽。",
            "何为不引去，坎坷行所难。"
        ],
        "notes": "",
        "id": "1b5dd578547292d061bae695b7b6dd1e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂感四首  其四",
        "preface": "",
        "paragraphs": [
            "娟娟簷前月，虽缺犹媚好。",
            "团团理丝虫，养身恃其巧。",
            "无能老蝙蝠，乘夜出堂奥。",
            "那能捕飞蚊，未解聒耳闹。",
            "悲歌草间蚓，辛苦自鸣噪。",
            "尔生可以默，何所欲而躁。",
            "鸣蛙诉其渴，谓若天可祷。",
            "瘖蝉死不鸣，岂以诉无效。",
            "悠悠群动情，谁得辨丑好。",
            "我歌岂徒然，亦用自警告。"
        ],
        "notes": "",
        "id": "772b91d5bc440859a27840bc321522b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和周楚望",
        "preface": "",
        "paragraphs": [
            "宿雨生晓润，繁云滋暑阴。",
            "我居废不葺，常苦积雨侵。",
            "果坠厌风恶，草沉知潦深。",
            "拳拳抱幽叹，耿耿婴烦襟。",
            "吾子久不来，幽居谁见临。",
            "飘然得秀句，生我江湖心。",
            "一官亦漫尔，勤苦安能任。",
            "何当舍此去，拂我尘埃琴。",
            "饥寒仰五斗，求尺而忘寻。",
            "悲我复契阔，谁复知吾音。"
        ],
        "notes": "",
        "id": "60e0d1f7bb98a73097976141e8b22597"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日晨与寄楚望",
        "preface": "",
        "paragraphs": [
            "夜雨霁清晓，浮云散凉川。",
            "幽人理青发，汲彼石井泉。",
            "焚香展素帙，持珠讽妙言。",
            "晨晖淡悠扬，秋霞丽绀天。",
            "萎花开露余，孤叶零风前。",
            "感此芳节晚，长啸心悠然。",
            "倾觞散滞念，粲菊留华年。",
            "牢落岁暮心，非君谁与宣。"
        ],
        "notes": "",
        "id": "b59c9e47d2c9f1f9d1420c52ea631ec4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋呈宏父兼呈周楚望三首  其一",
        "preface": "",
        "paragraphs": [
            "西风吹我舟，系缆岸边柳。",
            "萧萧落船叶，日夕烦我帚。",
            "心惊芳岁晚，日月去如走。",
            "搔我鬓边发，少壮宁复久。",
            "平生拙谋身，辛苦为五斗。",
            "苟逃饥寒忧，不敢择所受。",
            "心因摧折低，面苦尘埃垢。",
            "拳拳警前勇，俯俯蹈新揉。",
            "功名委之命，宁足计薄厚。",
            "独遗古人书，千古相献侑。",
            "我烹亦有鱼，我酌亦有酒。",
            "非求与俗违，聊以安吾守。"
        ],
        "notes": "",
        "id": "1374298483cf5e4849fccaa5c658f948"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋呈宏父兼呈周楚望三首  其二",
        "preface": "",
        "paragraphs": [
            "西风中夜来，飞雨随以至。",
            "揽衣不能眠，起坐为涕泗。",
            "炎蒸虽云酷，香草犹可佩。",
            "清商来无情，凋我兰与蕙。",
            "咿咿草虫悲，袅袅露蝉嘒。",
            "高梁燕如客，铩翮鹰方鸷。",
            "乾坤本无心，万物随一气。",
            "如何于其间，感怆坐自累。",
            "置之勿复道，得酒但知醉。",
            "陶然杯杓间，萧洒无余事。"
        ],
        "notes": "",
        "id": "651d6d7d23f423cd8017826efb6d7e5b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋呈宏父兼呈周楚望三首  其三",
        "preface": "",
        "paragraphs": [
            "浮云无停阴，急雨来清秋。",
            "飒飒水上风，吹我千里舟。",
            "二年客淮楚，乞米充饥喉。",
            "空堂堆诗书，冷落妻子羞。",
            "操舟将何之，漫浪为西游。",
            "岂不厌奔走，贫贱无良谋。",
            "人生天地间，如萍水中浮。",
            "安得必所往，南北但随流。",
            "达者知其然，委己任去留。",
            "止若寄渚雁，行如浮海桴。",
            "万物本无事，百年漫多忧。",
            "冥怀付造物，俯仰予何求。"
        ],
        "notes": "",
        "id": "55304d439abdf3194b8064eef63eeed3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和登城依子由韵",
        "preface": "",
        "paragraphs": [
            "步登高城望，望望殊未已。",
            "惟时岁将穷，冬孟月魄死。",
            "纷吾方有怀，一坐为三起。",
            "悲歌击枯枿，声与泪俱至。",
            "人生随大钧，命不贷君子。",
            "付之无如何，外垢资内洗。",
            "前知贱终吉，外颇与愚似。",
            "开门张琼瑶，谁者目不寄。",
            "支离冒多福，婵娟畏独美。",
            "举头苍天高，叹此青云士。",
            "酌公芳尊酒，愿公百忧止。",
            "履善神所劳，委置目前事。"
        ],
        "notes": "",
        "id": "e382ed2956f61e19c98c218158575761"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西华道中",
        "preface": "",
        "paragraphs": [
            "我行陈许郊，千里平若掌。",
            "居民杂荆榛，耕少地多旷。",
            "野兔乍跳奔，惊鸢或高飏。",
            "乔林多疾风，寒涧有余涨。",
            "棘篱蔽茅屋，鸡犬入村巷。",
            "主人扫土榻，秣马具朝饷。",
            "童儿汲土井，败饭堆瓦盎。",
            "勿悲为生陋，自足无他望。",
            "嗟予走薄宦，奔走年将壮。",
            "长抱羁旅愁，何时税归鞅。"
        ],
        "notes": "",
        "id": "2f099ef0c4a180df6c489d2d59cba704"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊南京登岸有作呈子由子中子敏逸民",
        "preface": "",
        "paragraphs": [
            "客行岁云暮，孤舟冲北风。",
            "出门何萧条，惊沙吹走蓬。",
            "北涉濉河水，南望宋王台。",
            "落叶舞我前，鸣鸟一何哀。",
            "重城何諠諠，车马溢四郭。",
            "朱门列大第，高甍丽飞阁。",
            "汤汤长河水，赴海无还期。",
            "苍苍栢与松，冈原常不移。",
            "览物若有叹，谁者知我心。",
            "口吟新诗章，予抚白玉琴。",
            "鸣琴感我情，一奏涕泪零。",
            "子期久已死，何人为我听。",
            "推琴置之去，酌我黄金罍。",
            "幽忧损华姿，流景良易颓。"
        ],
        "notes": "",
        "id": "164109c32c8a74aba27d64ad837d7c04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿合溜驿",
        "preface": "",
        "paragraphs": [
            "空庭野雀噪，客至休我驹。",
            "尽日冲尘沙，解裘振裳裾。",
            "荧荧青灯光，夜永寒堂虚。",
            "破窗见星斗，明月照广除。",
            "搆火旋烹煎，妻儿具盘盂。",
            "强饭一为饱，困眠体微舒。",
            "嗟我山野姿，懒拙与世疏。",
            "如何强所难，妄蹑仕进途。",
            "已习未易舍，欲行倦驰驱。",
            "悲哉不早计，既晚空嗟吁。"
        ],
        "notes": "",
        "id": "6168010462df856fbf968a4f9012eb95"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至日离许州",
        "preface": "",
        "paragraphs": [
            "先王重至日，静息资微阳。",
            "闭关绝商旅，后为不省方。",
            "我独何为者，古寺严晨装。",
            "酌酒饮僮仆，披裘冒朝霜。",
            "眷彼道路人，熙然乐而康。",
            "尊酒迭为寿，华衣冒鲜粧。",
            "怀古固非士，远客亦可伤。",
            "悠哉任行止，且复倾吾觞。"
        ],
        "notes": "",
        "id": "313aebf3b945a2b54af761631972f1f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "沈丘道中",
        "preface": "",
        "paragraphs": [
            "霜雾沈远星，芳林语春鸟。",
            "客眸带余睡，马力健清晓。",
            "凝烟披草际，初日动林表。",
            "心随和风快，兴与飞云杳。",
            "芬菲怅已晚，夏阴生桑枣。",
            "慷慨一据鞍，此怀殊未了。"
        ],
        "notes": "",
        "id": "5c364709ba78a3e06d431ca103cb2d17"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感事二首  其一",
        "preface": "",
        "paragraphs": [
            "投老益无趣，误为世尘婴。",
            "飘然欲脱去，疲弱安能耕。",
            "始谋苦不臧，妄欲事功名。",
            "中路两不可，徬徨始嗟惊。",
            "回辙怆已晚，悠悠事遄征。",
            "万物各有求，我生安得宁。"
        ],
        "notes": "",
        "id": "ff74344b275d38a6b9ef792e3f06de64"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感事二首  其二",
        "preface": "",
        "paragraphs": [
            "自古衣食勤，物生无时闲。",
            "春耕望时雨，厚土常苦干。",
            "举头呼天公，天远安得闻。",
            "幸此中夜雨，潇潇洒中田。",
            "天人两异情，相值良独难。",
            "水旱与丰年，由来皆偶然。",
            "愚夫苦多怨，智士即而安。",
            "我歌宁独此，万事一嗟叹。"
        ],
        "notes": "",
        "id": "8ad553450988173a3f031bda06533f9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫浪翁",
        "preface": "",
        "paragraphs": [
            "堂有书万卷，园有竹千竿。",
            "逍遥于其间，漫浪追昔贤。",
            "乃祖首阳人，疾世饿空山。",
            "堂堂秘书公，赤手犯鲸鳣。",
            "后来得吾子，门户真有传。",
            "已信怀道贵，预知行世艰。",
            "婆娑欲头白，不肯弹其冠。",
            "我顷未见之，千里知肺肝。",
            "不惜委珠玉，投我书数编。",
            "我穷安放逐，老去颇知田。",
            "君独胡取之，学问考渊源。",
            "江乡岁已晏，幽独抱悁悁。",
            "何当一杯酒，与子相周旋。"
        ],
        "notes": "",
        "id": "0e8b551a7014411a4d6c1e71bb7bec52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发岐亭宿故镇三首  其一",
        "preface": "",
        "paragraphs": [
            "我别竟陵时，楚稻如碧丝。",
            "秋风发齐安，稻穗如植旗。",
            "流年去荏苒，客路何逶迤。",
            "弛担终未卜，永负山中期。"
        ],
        "notes": "",
        "id": "9ff6d6365817958ab8df973ed4125ec6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发岐亭宿故镇三首  其二",
        "preface": "",
        "paragraphs": [
            "乘月入秋山，月午山蹊静。",
            "森森松竹林，夹道散疏影。",
            "阴风留暗壑，白露蒙朝岭。",
            "耿耿村鸡鸣，坐感单衣冷。"
        ],
        "notes": "",
        "id": "fda75cf6ed1f5f59ef9c3140112074ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发岐亭宿故镇三首  其三",
        "preface": "",
        "paragraphs": [
            "征人不敢安，蓐食待明发。",
            "润冲石上云，冷踏松间月。",
            "艰难付一笑，岁月惊屡阅。",
            "偃亚道傍松，茯苓应可掘。"
        ],
        "notes": "",
        "id": "701e3135718b47e12ed6147daeaee587"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "独游东园",
        "preface": "",
        "paragraphs": [
            "清晓步东园，独游怅无侣。",
            "菰蒲绿已深，鹅戏春塘雨。",
            "取酒就花倾，隔林邀客语。",
            "归来春兴阑，睡起日停午。"
        ],
        "notes": "",
        "id": "ab1f43f4417c6f0e5791331108b6ca9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同毅夫贺无斁教授",
        "preface": "",
        "paragraphs": [
            "吾闻冤句民，盗若春竹笋。",
            "异时用武吏，搏击纵鹰隼。",
            "洋洋刘太守，岂弟发素蕴。",
            "凶年盗乃减，见谓君子敏。",
            "先生衍诗书，循吏副忧轸。",
            "庶几从风靡，少缓束湿紧。",
            "君家庞眉伯，学行我标准。",
            "捧书见华发，应为一笑听。"
        ],
        "notes": "",
        "id": "ac55797be230991c3946b04c210e38cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜晴有感呈晁郎",
        "preface": "",
        "paragraphs": [
            "山城淫雨霁，窗户含余清。",
            "老人午睡足，杖策遶荒庭。",
            "长夏吾庐秀，清阴交众荣。",
            "茫茫榛莽中，萱草扬其英。",
            "植杖视天壤，悠然感浮生。",
            "淹泊且无叹，人事亦难恒。",
            "一旦舍此去，触物不无情。",
            "何为久戚戚，遇酒但知倾。"
        ],
        "notes": "",
        "id": "baa7fb946eeb271f2945d050894a4647"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雪二首  其一",
        "preface": "",
        "paragraphs": [
            "春云骄不行，冻雨作飞雪。",
            "夜深归无烛，已觉马蹄滑。",
            "那知事未已，通夕注不歇。",
            "堂寒晓附火，簷滴更清绝。",
            "前者城东游，桃李粲已发。",
            "阴阳不可料，寒气晚犹泄。",
            "青青高坡麦，旧事日可阅。",
            "当春望时雨，盛雪或为孽。",
            "生民常苦勤，不敢爱膏血。",
            "如何待一饱，常苦神物夺。",
            "茫茫元精理，未易论本末。",
            "解裘换斗酒，莫畏衣百结。"
        ],
        "notes": "",
        "id": "532d833b0aa346bdcd7728d99a039cf5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雪二首  其二",
        "preface": "",
        "paragraphs": [
            "天寒城南寺，门外无马迹。",
            "东风雪疾消，春泥深一尺。",
            "岂无老款段，畏蹶不敢策。",
            "还归见儿女，怕冷不下席。",
            "扬雄玄未就，双鬓飒已白。",
            "虽云客载酒，此意终岑寂。",
            "功成则有命，生事亦人力。",
            "胡为不自勤，守此欲何获。",
            "田桑既有裕，醪醴亦余溢。",
            "嗟哉好事客，从古百无一。"
        ],
        "notes": "",
        "id": "91c6132a2da0887995fd94b5e9a14ad5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其一",
        "preface": "",
        "paragraphs": [
            "郁城本自贰师谋，骑士拔剑犹封侯。",
            "董生明经守正直，白首区区相侯国。",
            "参差世事足嗟叹，我笑群儿较目前。",
            "可能董子之荣辱，乃在封侯得失间。"
        ],
        "notes": "",
        "id": "44e5e3192ae6bfcfabd645ee25f3fbfc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其二",
        "preface": "",
        "paragraphs": [
            "群儿鞭笞学官府，翁怜痴儿傍笑侮。",
            "翁出坐曹鞭复呵，贤于群儿能几何。",
            "儿曹相鞭以为戏，翁怒鞭人血流地。",
            "等为戏剧谁后先，我笑谓翁儿更贤。"
        ],
        "notes": "",
        "id": "f3d5e1808fb1cbed2c6bdeb648fdff13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感三首  其三",
        "preface": "",
        "paragraphs": [
            "南风霏霏麦花落，豆田漠漠初垂角。",
            "山边夜半一犂雨，田父高歌待收获。",
            "雨多萧萧蚕簇寒，蚕妇低眉忧茧单。",
            "人生多求复多怨，天工供尔良独难。"
        ],
        "notes": "",
        "id": "1172c6639afd15c3da6e5e2f738edc75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题大苏净居寺",
        "preface": "",
        "paragraphs": [
            "平生爱山如好德，未尝一饭忘泉石。",
            "大苏山下松栢林，路尽重门照金碧。",
            "思公得道神所相，指示岩幽驻瓶锡。",
            "天台妙教源欲启，来此一酌曹溪滴。",
            "两公道场守龙象，兵火暂晦终辉赫。",
            "撞钟伐鼓食千指，皆二大士之余力。",
            "萦纡石磴造山顶，上有玉人方燕寂。",
            "北轩三伏飞冰雪，一日掠尽淮山色。",
            "东游尘土我实倦，道过化城聊暂息。",
            "青鞋布袜旧家风，此身终效名山役。"
        ],
        "notes": "",
        "id": "6110aaa6224dfbcc58c1d0da81beee66"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "客过",
        "preface": "",
        "paragraphs": [
            "岁穷北风卷平楚，张子畏寒深闭户。",
            "叩门过我者为谁，束带出见亦良苦。",
            "俯眉谓客子勿瞋，我心善烦勿多语。",
            "天寒酒贱曷不饮，安用造谒勤如许。"
        ],
        "notes": "",
        "id": "da15b436a078bb3273080d216c0b8eaa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒客",
        "preface": "",
        "paragraphs": [
            "入门投刺吏翩翩，我非欲见礼则然。",
            "异哉宾主两无语，客起疾走如避然。",
            "我已不恭愧昔贤，忍使涂炭朝衣冠。",
            "人生暂聚鸿集川，春风吹飞何后先。"
        ],
        "notes": "",
        "id": "9259445f82354eef30ea0d556f1916ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "迎客",
        "preface": "",
        "paragraphs": [
            "城门抱关皆老兵，问客来早天未明。",
            "我笑老翁勿嘲讪，我愧古人百千万。",
            "道傍赫赫翁所见，寒热郡国欺乡县。",
            "人之所畏敢不畏，嗟我此翁安得慢。"
        ],
        "notes": "",
        "id": "2000764a6755d137b533803439c49c22"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中昼睡",
        "preface": "",
        "paragraphs": [
            "鸟啼花开千万思，春色醉人成午睡。",
            "烧香扫地一室间，藜床布枕平生事。",
            "君知章华久寂寞，楚梦无人惮青兕。",
            "东风转野作晴雷，荡蹙山川作红翠。",
            "白日下照七泽宽，孤城楼观失余寒。",
            "颇怪故山频入梦，年来真厌楚人餐。"
        ],
        "notes": "",
        "id": "dcc1071569999a08034ba1885c7dcfcf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "园花盛开秬病不能观作诗谕之",
        "preface": "",
        "paragraphs": [
            "东风著花花披靡，花风吹人人欲醉。",
            "老翁逢花如啜醨，强自挹酌终无味。",
            "鬭红鬭绿态千万，长笑花工夸幻事。",
            "若知空色无异观，世上何曾有桃李。"
        ],
        "notes": "",
        "id": "d43fb85edbaa7966fe865ad07454b9b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小孤山",
        "preface": "",
        "paragraphs": [
            "一峰枝水孤剑立，古庙开帘双脸红。",
            "水边古木老龙蛰，山下水色磨青铜。",
            "我来扁舟望有祷，万顷春水清溶溶。",
            "明神报我意加厚，嗟我荐献愧不丰。",
            "重游知复在何日，俯仰天地身飘蓬。"
        ],
        "notes": "",
        "id": "91938a2cc0e0f4097d1e540d85fe6edb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初伏大雨呈无咎",
        "preface": "",
        "paragraphs": [
            "初伏炎炎坐汤釜，长安行人汗沾土。",
            "谁倾江海作清凉，玄云驾风横白雨。",
            "普陀真人甘露手，能使渴乏厌膏乳。",
            "且欲当风展簟眠，敢辞避漏移床苦。",
            "清贫学士卧陶斋，壁上墨君澹无语。",
            "翰林但解嘲苜蓿，彭宣不得窥歌舞。",
            "联诗得句笑出省，策马涉泥归闭户。",
            "床头余榼定何嫌，窗外石榴堪荐俎。"
        ],
        "notes": "",
        "id": "59e4e9aac2fe0b30bec098d2d6e7fae6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢黄师是惠碧瓷枕",
        "preface": "",
        "paragraphs": [
            "巩人作枕坚且青，故人赠我消炎蒸。",
            "持之入室凉风生，脑寒发冷泥丸惊。",
            "梦入瑶都碧玉城，仙翁支颐饭未成。",
            "鹤鸣月高夜三更，报秋不劳桐叶声。",
            "我老耽书睡苦轻，遶床惟有书纵横。",
            "不如华堂伴玉屏，宝钿敧斜云髻倾。"
        ],
        "notes": "",
        "id": "242b553992326e5e80057664ef64aef9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "到陈午憩小舍有任王二君子惠牡丹二盘皆绝品也是日风雨大寒明日作此诗呈希古",
        "preface": "",
        "paragraphs": [
            "初来淮阳春已晚，下里数楹聊寝饭。",
            "此邦花时人若狂，我初税驾游独懒。",
            "任王二君真解事，来致两盘红紫烂。",
            "天姝国艳照蔀屋，持供佛像安敢慢。",
            "江湖逢春岂无花，格顽色贱皆可拣。",
            "誓观中州燕赵态，一洗千里穷荒眼。",
            "风波历尽还故郡，此愿谁知辄先满。",
            "那知中夕忽凛烈，卧拥牛衣眠失旦。",
            "名园泥淖安可入，坐惜残芳风雨散。",
            "东邻夫子亦嗜酒，卧听午鸡方起盥。",
            "晴明犹及一寓目，我老尚能挥大盏。"
        ],
        "notes": "",
        "id": "ba993ae1443915069b884fe43086fb1a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵答天启",
        "preface": "",
        "paragraphs": [
            "黄钟无声登瓦釜，蔡子青衫在尘土。",
            "逼人爽气百步寒，知子胸中有风雨。",
            "三年河东走胡马，绝口鱼虾便酪乳。",
            "归来万卷付一读，不学儿曹用心苦。",
            "周瑜陆逊久寂寞，千年北客嘲吴语。",
            "莫徒彩笔云锦张，要是宝剑蛟龙舞。",
            "天兵百万老西北，快马如飞不出户。",
            "眼看六纛出麒麟，走取单于置刀俎。"
        ],
        "notes": "",
        "id": "2e20fcc599f72f9ba94cbab4f94eeae3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "麞猿图",
        "preface": "",
        "paragraphs": [
            "阴岩万古无纤尘，木石翠润无冬春。",
            "时哉两猿挂复蹲，其一抱子为屈伸。",
            "下有游貆意甚驯，雄雌嬉游循水滨。",
            "沐猴遇麞愕欲奔，据高自得俯而扪。",
            "悬之门堂阅疑真，妙哉易生笔有神，以此成名以终身。"
        ],
        "notes": "",
        "id": "8f352a6df56755a2c36d713103dde975"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢钱穆父惠高丽扇",
        "preface": "",
        "paragraphs": [
            "三韩使者文章公，东夷守臣亲扫宫。",
            "清严不受橐中献，万里归来两松扇。",
            "六月长安汗如洗，岂意落我怀袖里。",
            "中州翦就霜雪纨，千年淳风古箕子。"
        ],
        "notes": "",
        "id": "e6e101b10c5b804d7361da7a9224a330"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻蛩有感",
        "preface": "",
        "paragraphs": [
            "遥夜飞萤动秋思，独卧空山惊晚岁。",
            "可堪六月已闻蛩，日暮咿咿响庭际。",
            "关河多风气萧索，碧树先秋早摇落。",
            "鸣机夜织常怨寒，白纻吴衫苦轻薄。",
            "年年促织谁最悲，堂上美人愁翠眉。",
            "清砧捣练对残月，玉筯啼红裁远衣。",
            "唐风诗人劝其主，行迈苦迟嗟岁暮。",
            "山城听汝已三年，三年白发多于故。",
            "飘飘秋梦到江湖，我欲东归鲙碧鲈。",
            "安能为尔将双泪，岁岁风前沾客裾。"
        ],
        "notes": "",
        "id": "fc950a1533ed1b114c677afd1338f382"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴亳州教官次韵和中书钱舍人及亳州守晁美叔见赠",
        "preface": "",
        "paragraphs": [
            "久知疏慵难应接，勉强一官亲讼牒。",
            "羁穷正似鸠无巢，摆去不如鱼有鬣。",
            "从来书史钝蹊径，更叹诗骚穷事业。",
            "几思狐白易絮纩，羞褫旧服求新裌。",
            "又怜夸毗竟何得，把玩区区一蚊睫。",
            "久知趋向合饥寒，正藉文章漫嚅嗫。",
            "紫微丈人椽作笔，谁得羸师传谍谍。",
            "知擒敢慢武侯纵，有穽前知鲁侯敜。",
            "荒芜满编求指摘，望以余光分暐烨。",
            "乃蒙称屈力褒扬，不意粪壤藏诸箧。",
            "获如丘陵饱则可，良御不悦犹非猎。",
            "平生遇赏有君子，处世虽钝吾知捷。",
            "清闲得食学官禄，愿以诗书填吻颊。",
            "牙悬喜校邺侯签，藤织新成沈郎笈。",
            "晁公声名三十载，余事笔踪传法帖。",
            "紫芝眉宇望不远，屈指数日无旬浃。",
            "黄衫健步书见赐，紫诰除官等何躐。",
            "久怀薄技待后乘，宣管盈囊纸来歙。",
            "坐乖前计空惋怅，袖里从今双手压。",
            "醉归应被官长瞋，来饱徒劳方朔腊。"
        ],
        "notes": "",
        "id": "25cd6a8371ec63eefc4e3c7b01370b87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暑毒不可过又每为宾客见扰午寝不安奉怀邠老之无事也",
        "preface": "",
        "paragraphs": [
            "桃李成尘莺未老，梧桐未落蛩已多。",
            "杜门高卧作闲计，挟策读书如懒何。",
            "颇遭褦襶惊午梦，正坐热行官不呵。",
            "柯山大隠羲皇上，清风一榻无经过。"
        ],
        "notes": "",
        "id": "ce56d48acbf6ad6116274536a3ba0eb1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和立之消梅",
        "preface": "",
        "paragraphs": [
            "木奴度淮辄为枳，后皇啬之理应尔。",
            "青梅千里江南春，何时相逢车马尘。",
            "我衰病齿不能酸，微香触鼻舌生泉。",
            "想见曹瞒老狡狯，指林驻马三军前。"
        ],
        "notes": "",
        "id": "0d996697378383171557bf5f0b04c928"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送欧阳经赴蒲圻",
        "preface": "",
        "paragraphs": [
            "异时堂饮洋川酒，几唤扁舟度樊口。",
            "两山泉石多故人，送子南行一回首。",
            "蒲圻小县聊读书，当使里闾无呻吁。",
            "结束归来接台省，不应厌食武昌鱼。"
        ],
        "notes": "",
        "id": "7bbad310b5d322eb08f3b4cc55f1dd8e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苏叔党吕知止许下见访叔党有诗戏赠以此奉答",
        "preface": "",
        "paragraphs": [
            "三年齐安有江山，可当中原故人面。",
            "北来尘埃逢故人，眼前却作江山见。",
            "君似江山定不疏，能出吾言世亦无。",
            "苏郎下笔妙无敌，吕郎与谈惊未识。",
            "凤雏骥子未宜轻，囊空各有千金璧。",
            "赠君锦绣与琼瑶，报我琅玕金错刀。",
            "溪毛潢污未相弃，岁暮与君甘缊袍。"
        ],
        "notes": "",
        "id": "47b342e8e66c743c3565f26234a42fb1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "不寐",
        "preface": "",
        "paragraphs": [
            "荒庭雨多秋草侵，秋蛩相语秋夜深。",
            "草虫暗飞羽格磔，星河影高天淡白。",
            "骚人多怀夜不眠，老松微吟风飒然。",
            "山川浩荡何日还，晚空漫漫白露寒。"
        ],
        "notes": "",
        "id": "0a7f6e882d6fb8e982a0cecd167a6a98"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对莲花戏寄晁应之",
        "preface": "",
        "paragraphs": [
            "平池碧玉秋波莹，绿云拥扇青瑶柄。",
            "水宫仙女鬭新妆，轻步凌波踏明镜。",
            "彩桥下有双鸳戏，曾托鸳鸯问深意。",
            "半开微敛竟无言，裛露微微洒秋泪。",
            "晁郎神仙好风格，须遣仙娥伴仙客。",
            "人间万事苦参差，吹尽清香不来摘。"
        ],
        "notes": "",
        "id": "01a9fe2815f7c0840013fda1c04e3a13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元旦早起赠同游者",
        "preface": "",
        "paragraphs": [
            "夜来人散残更月，晓陌空存旧车辙。",
            "彩灯城市已春风，寒木人家犹腊雪。",
            "强起相逢酒未醒，残膏宿火尚荧荧。",
            "归来更拂障泥锦，重约黄昏信马行。"
        ],
        "notes": "",
        "id": "b744e97b44fb456214c61576e8fac1e4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠李德载",
        "preface": "",
        "paragraphs": [
            "男儿当读五车书，辍业应须盖棺日。",
            "人生事业要强学，譬彼欲耕须逮湿。",
            "李郎落落奇丈夫，美玉应须作圭璧。",
            "请将便腹包五车，汲汲讲摩如故疾。"
        ],
        "notes": "",
        "id": "29b24f73e2a8c7a159a37d1f338d6055"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蒙恩守东鲁不意流落之余圣朝升之藩镇感而成诗复用李文举韵",
        "preface": "",
        "paragraphs": [
            "我诗四十心不动，宠辱悠悠付春风。",
            "圣朝湔洗诸老成，顾我衰晚名亦共。",
            "鲁人诗书久寂寞，间壁不归书府送。",
            "道衰洙泗忽千载，后来为政谁轻重。",
            "平时择守要有补，岂但坐使民供贡。",
            "吾邦邑子有游夏，未肯无言受愚弄。",
            "天王有意苏疲俗，何术与纾鞭箠痛。",
            "应须问道东家翁，必也斯民使无讼。"
        ],
        "notes": "",
        "id": "355bad6eeb14a51cb9fea7a2ca6f3dcc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "游武昌",
        "preface": "",
        "paragraphs": [
            "一叶横江凌浩渺，李君见我迎门笑。",
            "鹅黄初熟醅旋压，书室焚香地新扫。",
            "淋漓歌笑不知夜，竹榻枕藉眠诸少。",
            "老人被煖觉独晚，惊起东南日如烧。",
            "四明陈子定爱客，生火寒厅邀我到。",
            "盘殽香洁具俄顷，鲙斫寒鱼初出沼。",
            "仲谋霸气久寂寞，元子亭基尚危峭。",
            "荆榛荒梗上石磴，人物清江开野庙。",
            "暮投明府快一饮，主意殷勤宾屡釂。",
            "星河破碎归中夜，明日清淮理归棹。",
            "王家园馆静人眼，挂壁於菟疑欲𫜪。",
            "杀鸡为黍办仓卒，看画烹茶每醉饱。",
            "还家闭门空寂历，胜境目前皆了了。",
            "兹游可再谁汝啬，老懒似不能轻矫。",
            "西山得霜瘦如削，萧寺峥嵘出粉筿。",
            "幸于腰髀犹足使，与子凌寒恣游眺。"
        ],
        "notes": "",
        "id": "72288f69ba7573f8863c391751661dda"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "堂堂春日跃出山，郊原草木皆清新。",
            "千红万紫各有态，正自酬酢劳精神。",
            "短篱谁家小桃李，虽复幽陋亦可人。",
            "但知痛饮莫辞病，数年幽忧难具陈。"
        ],
        "notes": "",
        "id": "a242531a049199deef23ae865bdc2a7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送孙志康赴高阳",
        "preface": "",
        "paragraphs": [
            "三觞草草岂足饮，聊具数刻留君欢。",
            "年来故友半零落，每念及此伤肺肝。",
            "淮阳穷栖幸见子，胸中鬰结为少宽。",
            "奈何舍我去不顾，薄宦谋食何艰难。",
            "陈郊穷秋苦雨霁，积雨未受短日干。",
            "念君匹马走坡坂，蒙犯霜雪勤征鞍。",
            "吾遭坎𡒄皆自取，之燕何得南其辕。",
            "虽然男子岂常尔，且复养此凌云翰。"
        ],
        "notes": "",
        "id": "821e9be4f4ea398def81e775cf272b7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠李德载二首  其一",
        "preface": "",
        "paragraphs": [
            "我家外翁天下士，欲以文章付孙子。",
            "爱君丱角已食牛，属书笔下无停字。",
            "愿君饱读大父书，学到莫忧名不似。",
            "重教我辈见风流，更以余波变乡里。"
        ],
        "notes": "",
        "id": "3241cfd099558c025864752637d500c5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠李德载二首  其二",
        "preface": "",
        "paragraphs": [
            "长翁波涛万顷陂，少翁巉秀千寻麓。",
            "黄郎萧萧日下鹤，陈子峭峭霜中竹。",
            "秦文蒨藻舒桃李，晁论峥嵘走金玉。",
            "六公文字满人间，君欲高飞附鸿鹄。"
        ],
        "notes": "",
        "id": "431a1cfccafb0dcd45ca56f37e76a147"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋晓",
        "preface": "",
        "paragraphs": [
            "老人不睡秋夜长，五更鼓角鸣东堂。",
            "悲蛩床下欲无语，黄叶瓦清新有霜。",
            "雁声相应江南北，斗杓欲下天中央。",
            "老人山尊有美酒，岸巾先酌一杯尝。"
        ],
        "notes": "",
        "id": "2954c73870eb955885a76114b0708dfc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东方",
        "preface": "",
        "paragraphs": [
            "东方未明更五鼓，星河寥寥寒雁度。",
            "铛铛鸣铎谁家车，陌上驱牛辗霜去。",
            "北风吹面足踏冰，村南早饭天未明。",
            "年年输税洛阳城，慎莫后期官有刑。"
        ],
        "notes": "",
        "id": "52876b28fde2d5f64db0f97faa2da613"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒蛩",
        "preface": "",
        "paragraphs": [
            "寒蛩振翼声骚骚，夜深月影在蓬蒿。",
            "老人虽眠睫不交，愁窗人寂灯无膏。",
            "荒城鸣金睥睨高，北斗下挹江南涛。",
            "悲笳三奏老鸡号，晨光出山开泬寥。"
        ],
        "notes": "",
        "id": "9e70091fa36c4a84048f34f701490862"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨小酌赠贾七",
        "preface": "",
        "paragraphs": [
            "出门秋雨泥漫漫，嗟我后土何时干。",
            "官曹事休归舍卧，破屋淅淅西风寒。",
            "弱妻倾榼劝我起，稚子笑语争杯盘。",
            "我生乐事但如此，为尔一醉愁肠宽。",
            "仕途翩翩鬭巧捷，华裾鲜縠相追攀。",
            "老来百事觉羞耻，懒伴儿女涂铅丹。",
            "贾郎豪华独异我，粉腮玉指双鸦鬟。",
            "清眸侑酒醉百盏，肯咀贫瓮寒虀酸。",
            "堂前菊花日以好，落砌槭槭梧桐残。",
            "当谋痛饮待九日，豪气一压龙山桓。"
        ],
        "notes": "",
        "id": "4ce7011fca8aa2ee3ebae6169a7e6b9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山海",
        "preface": "",
        "paragraphs": [
            "愚公移山宁不智，精卫填海未必痴。",
            "深谷为陵岸为谷，海水亦有扬尘时。",
            "杞人忧天固可笑，而不忧者安从知。",
            "圣言世界有成坏，况此马体之毫厘。",
            "老人行世头已白，见尽世间惟叹息。",
            "俯眉袖手饱饭行，那更从人问通塞。"
        ],
        "notes": "",
        "id": "b2f2614520aa5760b2e842b6ed895480"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至官坡登一土冈望复州作",
        "preface": "",
        "paragraphs": [
            "茫茫梦泽连禾黍，断垅横冈散平楚。",
            "登高试望竟陵城，孤烟落日知何处。",
            "旧游如梦去莫挽，客愁冉冉还如故。",
            "他年若问鸿轩人，堂下蔷薇应解语。"
        ],
        "notes": "",
        "id": "d0a3624780f9bc3e7ddc3083693430cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送子野大夫罢兖倅归汶上",
        "preface": "",
        "paragraphs": [
            "爱君记览老不衰，日日早起先鸣鸡。",
            "白头未蒙国士知，佐郡秩满寂寞归。",
            "我辞魑魅得一麾，逢君话旧相嗟咨。",
            "几年东壁无光辉，不知武库实在兹。",
            "上书荐君非我职，临分一醉当无辞。"
        ],
        "notes": "",
        "id": "7ba95328ab5733879760b6c5aef5169a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起苦寒",
        "preface": "",
        "paragraphs": [
            "夜霜漫屋风折竹，我乃与君在空谷。",
            "平生一衲度严寒，块守深炉体生粟。",
            "大潘借马贷监河，小潘无事仰屋歌。",
            "妻儿号寒剧雁鹅，诗书满腹将何如。"
        ],
        "notes": "",
        "id": "ddb3d4f93095db99a65e50b3940a0333"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟次安州孝感县偶感寒疾卧病舟中复大风不可解舟晚方离去",
        "preface": "",
        "paragraphs": [
            "船头风声鸣万鼓，扁舟系缆沙边树。",
            "船中病客昼闭篷，睡起空江日亭午。",
            "鸡犬萧条数家县，市声已变淮南语。",
            "长年三老唤不醒，一叶波间去如舞。"
        ],
        "notes": "",
        "id": "461890669675889e4a70a864fdd88453"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和大雪折木",
        "preface": "",
        "paragraphs": [
            "季秋木叶未全落，西风卷云飞雪作。",
            "奔腾倾倒来不停，顷刻山川失寥廓。",
            "白头老翁仰天叹，一生未见可吁愕。",
            "但悲无食饥冻死，何暇更议阴阳错。",
            "樵车不来椽数尽，仰彻屋茅烹苋藿。",
            "坐愁穷腊安可度，律管未改初冬朔。",
            "我居堂前有大榆，百年老干龙鳞剥。",
            "夜声疑是神物伐，参天大枝脆如斮。",
            "披簷掷瓦事未测，起坐明灯彻其幄。",
            "命乖久遭穷鬼笑，当虑压覆崩厥角。",
            "鹿山长官当此时，高楼大饮纵欢谑。",
            "两邦相邻无百里，谁谓同时异忧乐。",
            "尚能怨嗟念穷苦，喜君于物心不薄。",
            "百里饥寒仰长官，勉充此心救民瘼。"
        ],
        "notes": "",
        "id": "bedbf7009aef01ac71646191cd3611a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬怀二首  其一",
        "preface": "",
        "paragraphs": [
            "窗南积雪高三尺，二更月出连窗白。",
            "炉里石瓶鸣细泉，灯前病叟搘书策。",
            "家人岁晚贮梨栗，倒榼寒醪有残滴。",
            "三杯取醉万事平，兼味重裘定何益。"
        ],
        "notes": "",
        "id": "42e150c2add0e568e19c45dd25a3decb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬怀二首  其二",
        "preface": "",
        "paragraphs": [
            "山阳贤者有徐子，亲没十年哀不已。",
            "精诚感天天为悲，甘露常沾坟树枝。",
            "徐子行年过五十，衣不披体常苦饥。",
            "天公盍使少富足，甘露万斛真何为。",
            "虚恩浮惠天犹尔，安得世人无巧伪。"
        ],
        "notes": "",
        "id": "4084a1610746aa63298ff69c8208562f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之簷雀",
        "preface": "",
        "paragraphs": [
            "群儿探雀雏，雀母悲且鸣。",
            "万物虽异性，爱子均一情。",
            "母心于子谁不怜，尔胡弃子当道边。",
            "谅非人情不如鸟，使之至此必有原。"
        ],
        "notes": "",
        "id": "a3f1c50f2721e2ba206c12a7acede7db"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自庐山回过富池隔江遥祷甘公祠求便风至黄沥酒而风转日行二百里明日风犹未已又风势徐缓不奔驶可畏甘公盖吴将甘宁云",
        "preface": "",
        "paragraphs": [
            "江边古祠吴甘公，往来祭祷严且恭。",
            "我离匡山已经宿，舟挽不进篙工慵。",
            "沙边朝服遥致祷，浇酒未竟天回风。",
            "一帆百里至还作，不徐不疾来雍容。",
            "我生久已甘困滞，神亦何事特哀穷。",
            "但疑神理与人异，意诚词直无不通。",
            "林皇夜泊若平地，疑有鬼物驱蛟龙。",
            "天明旗脚向北指，舟子笑语开船蓬。"
        ],
        "notes": "",
        "id": "538d928167dc5e602a31235be707eed8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "风驶浪涌仲达喜其快因作一篇",
        "preface": "",
        "paragraphs": [
            "人生不欲甚快意，迟速到家还一致。",
            "向来白浪涌如山，舟中呀呷几丧气。",
            "我师禅祖学不动，颇觉苍茫忘定慧。",
            "凭河不悔圣所非，君勿为笑而为戒。"
        ],
        "notes": "",
        "id": "389a7972b030f13b0a3fd91c8393d371"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "美哉",
        "preface": "",
        "paragraphs": [
            "美哉洋洋清颍尾，西通天邑无千里。",
            "舸𦩆大艑起危樯，淮颍耕田岁收米。",
            "茫茫陂泽带平原，古时沟涧还相连。",
            "昔人屯田戍兵处，今人阡陌连丘墓。",
            "今年雨足种麦多，北风吹叶鸣空柯。",
            "高城回望鬰嵯峨，丰年闾井闻笙歌。",
            "河边古堤多老柳，去马来船一回首。",
            "百年去住不由人，岁暮天寒聊饮酒。"
        ],
        "notes": "",
        "id": "c124dc0011335e3ef993f92988a2693f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "西风吹屋络纬鸣，星河错落已三更。",
            "军城传警万家静，山堂含风遥夜清。",
            "云收纤月映山尽，天转北斗向江倾。",
            "舍南高林栖鹤鶂，危枝高巢雏夜惊。"
        ],
        "notes": "",
        "id": "04a24ff3292576ea17bb5d917661e7ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观梅",
        "preface": "",
        "paragraphs": [
            "北风号夜天雨霜，屋东梅花晨洗妆。",
            "老人旦起万境寂，一笑向我吹微香。",
            "风月精神珠玉骨，冰雪簪珥琼瑶珰。",
            "天姝星艳下人世，灵真高秀无比方。",
            "老人年年被香恼，学道无力时清狂。",
            "吟诗觅句苦无味，剪枝插头羞鬓苍。",
            "眼窥手采心爱惜，倘可取饵充朝粮。",
            "不如痛饮卧其下，醉魂为蝶栖其房。"
        ],
        "notes": "",
        "id": "2e6877773be44d3932752bd405e536b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鲁直惠洮河绿石研冰壶次韵",
        "preface": "",
        "paragraphs": [
            "洮河之石利剑矛，磨刀日解十二牛。",
            "千年虏地困沙砾，一日见宝来中州。",
            "黄子文章妙天下，独有八马森幢旒。",
            "平生笔墨万金值，奇煤利翰盈箧收。",
            "谁持此研参案几，风澜近手寒生秋。",
            "抱持投我弃不惜，副以清诗帛加璧。",
            "明窗试墨吐秀润，端溪歙州无此色。",
            "野人斋房无玩好，惭愧衣冠陈裸国。",
            "晁侯碧海为文词，盘薄万顷澄清漪。",
            "新篇来如彻札箭，劲笔更似划沙锥。",
            "知君自足报苍璧，愧我空赋琼瑰诗。"
        ],
        "notes": "",
        "id": "2f0356ea81f063c6061cb318c9e816a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌秋日效张文昌二首  其一",
        "preface": "",
        "paragraphs": [
            "秋野无人秋日白，禾黍登场风索索。",
            "豆田黄时霜已多，桑虫食叶留空柯。",
            "小蝶翩翩晚花紫，野鹑啄粟惊人起。",
            "洛阳西原君莫行，秋光处处系人情。"
        ],
        "notes": "",
        "id": "ba8b915e29642221702c4be6ecd28fcc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌秋日效张文昌二首  其二",
        "preface": "",
        "paragraphs": [
            "黄叶萧萧秋水清，田中日午村鸡鸣。",
            "场边九月禾黍熟，空原雉飞饱新谷。",
            "枣篱虫鸣村路曲，道边古坟生野菊。",
            "人稀田阔草茫茫，洛阳秋声能断肠。"
        ],
        "notes": "",
        "id": "d84803f1356d047d7d74df9d0b626eba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠张嘉甫",
        "preface": "",
        "paragraphs": [
            "浮舟大江里三千，归扫先陇清淮壖。",
            "杜门古寺厌岑寂，梦寐清颍如家山。",
            "汝阴昔谬称刺史，自愧何术苏恫瘝。",
            "平生为吏甘贱拙，敢作蟊贼伤民田。",
            "未忧怀砖击之去，乃欲筑室买一廛。",
            "箪瓢三亩易办耳，寄声父老不汝干。",
            "长淮清冬龙蜃蛰，放舟出郭天宇宽。",
            "浮梁横前袅可缆，金塔却立俨莫攀。",
            "髯张幼好此奇服，白璧刻佩鸣玦环。",
            "抱持微学不忍弃，清明竹林遭削删。",
            "三年江湖友魑魅，一日宝府观玙璠。",
            "渐消鄙吝心自喜，追计存没涕亦潸。",
            "寻山把酒岂易得，客路霰雪衣裘单。",
            "尘埃可洗忧可豁，待君一酌玻璃泉。"
        ],
        "notes": "",
        "id": "8adafc4f71f99fd85da4885000ed8061"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题江州琵琶亭",
        "preface": "",
        "paragraphs": [
            "危亭古榜名琵琶，尚有枫叶连荻花。",
            "呜呼司马则已矣，行人往来皆叹嗟。",
            "司马风流映千古，当日琵琶传乐府。",
            "江山寂寞三百年，浔阳风月知谁主。",
            "我今单舸犯江潭，往来略已遍东南。",
            "可怜千里伤心目，不待琵琶泪满衫。"
        ],
        "notes": "",
        "id": "862560c031e18af07af79beb315487de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "予官竟陵时李文举尝以事至郡同游西禅刹陆子泉烹茶酌酒甚欢也今岁予移官齐安文举自武昌渡江过我与之饮酒念西禅旧事相与慨然",
        "preface": "",
        "paragraphs": [
            "此生放荡随群动，一觉竟陵潇洒梦。",
            "江山唤我此中来，却愁风月无人共。",
            "李侯年少能思我，朅来两桨归潮送。",
            "不辞薄酒与君饮，坐觉西山夕烟重。",
            "西禅旧游已陈迹，壁间陆子尘生供。",
            "石栏古井谁知味，只有松风自成弄。",
            "爱君为吏无俗韵，快诵离骚饮仍痛。",
            "不嫌寂寞过我来，古县年丰少争讼。"
        ],
        "notes": "",
        "id": "0fb59909b85fed0bac6b6b82aae765b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乞钱穆公给事丈新赐龙团",
        "preface": "",
        "paragraphs": [
            "闽侯贡璧琢苍玉，中有掉尾寒潭龙。",
            "惊山作春山不觉，走马献入明光宫。",
            "瑶池侍臣最先赐，惠山乳泉新破封。",
            "可得作诗酬孟简，不须载酒过扬雄。"
        ],
        "notes": "",
        "id": "e17636292c856ca740a5f16b1159ded6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至都下",
        "preface": "",
        "paragraphs": [
            "竟陵南望稻新熟，梦泽悠悠伤远目。",
            "春风岭上望齐安，太昊城边揽秋菊。",
            "那知岁暮东州客，大山苍寒晓霜白。",
            "云收雾卷日月明，却上天衢瞻玉色。",
            "敝裘疲马古道长，九旬刺史归空囊。",
            "归去故人应笑我，满衫清泪说浔阳。"
        ],
        "notes": "",
        "id": "a17a49ac7e5ca81d10415e5a997ea69b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题韩干马图",
        "preface": "",
        "paragraphs": [
            "头如翔鸾月颊光，背如安舆凫臆方。",
            "心知不载田舍郎，犹带开元天子红袍香。",
            "韩干写时国无事，绿树阴低春昼长。",
            "两髯执辔俨在傍，如瞻驰道黄屋张。",
            "北风扬尘燕贼狂，厩中万马归范阳。",
            "天子乘骡蜀山路，满川苜蓿为谁芳。"
        ],
        "notes": "",
        "id": "b003a20db3560760f1342d4607ddf381"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "罔沙阻风",
        "preface": "",
        "paragraphs": [
            "大江春风浪如屋，客舟迎风罔沙宿。",
            "连樯接舵古岸傍，岸头无人春草绿。",
            "船头日出炊烟起，买鱼携菜来就市。",
            "渔人水恶不出门，萧条野市无鸡豚。",
            "堤边纸钱灰若雨，沽酒赛神巫降语。",
            "南人艇子不避风，横江五两翩翩去。"
        ],
        "notes": "",
        "id": "fae1fa00c8fa18a1297aedaf9bd4476e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄曼叔求酒",
        "preface": "",
        "paragraphs": [
            "青衫畿丞顽不羞，三十持板拜督邮。",
            "归来无物与消愁，典衣沽酒寒无裘。",
            "囊空酒贵不可得，缩手愁坐凝双眸。",
            "秋风破屋冷飕飕，夜长不眠吟掉头。",
            "岂无邻家酒可偷，简书缚汝如穷囚。",
            "淮阳冬醪滑胜油，唇焦不饮已经秋。",
            "汲公直声闻九州，小子昔也从公游。",
            "悯怜憔悴赐颜色，时丐余酌濡其喉。",
            "军厨嵯峨糟作丘，万瓮沸响玉蚁浮。",
            "辙鱼所愿斗水游，不敢多取烦阳侯。",
            "玉瓶未至涎已流，想见潋滟浮金瓯。",
            "歌成缄书还自咻，一醉犹须越境谋。"
        ],
        "notes": "",
        "id": "033567896778b85b9afa08150477aa0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题吴熙老风云图",
        "preface": "",
        "paragraphs": [
            "雨脚横空万牛弩，烈风吹山山欲仆。",
            "草披木拔何足道，大江翻澜失洲渚。",
            "路旁失辔者谁子，道阻且长泥没屦。",
            "鞭馿挽车亦何急，目眩心摇行不顾。",
            "我生飘蓬惯羁旅，顾尔艰难逢亦屡。",
            "衲被蒙头不下堂，且与身谋安稳处。"
        ],
        "notes": "",
        "id": "25780a28e40d7c5fc34063088cb33c30"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "京师阻雨二首  其一",
        "preface": "",
        "paragraphs": [
            "深泥漫漫污后土，长安闭门三日雨。",
            "顽云不动风伯愁，飞电更相雷师怒。",
            "阳乌力弱不自持，天漏已宽无石补。",
            "麦蛾禾耳不足忧，当念为鱼救无禹。"
        ],
        "notes": "",
        "id": "bf12dc0dbbd82330b7a9f25a2cb46032"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "京师阻雨二首  其二",
        "preface": "",
        "paragraphs": [
            "大雨三日泥三尺，骏马高车行不得。",
            "我有蹇馿安敢骑，闭户高眠朝至夕。",
            "谁家高堂半夜秋，软绮轻纨换𫄨绤。",
            "朱门乐事无时无，尔自贱贫空太息。"
        ],
        "notes": "",
        "id": "c9448c596920c4a820f9de9b4e107990"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "应龙",
        "preface": "",
        "paragraphs": [
            "应龙未遇风云起，仰活泥沙数尺水。",
            "彼能坐致千里泽，可怜一掬何难致。",
            "时哉未遇可奈何，一掬虽微安敢易。",
            "谁能寄语潭中鱼，相聚须臾莫相忌。"
        ],
        "notes": "",
        "id": "b55aecf94776e8297d1fc84b6310ea97"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "田家三首  其一",
        "preface": "",
        "paragraphs": [
            "野塘积水绿可染，舍南新柳齐如剪。",
            "去冬雪好麦穗长，今日雨晴初择茧。",
            "东家馈黍西舍迎，连臂踏歌村市晚。",
            "妇骑夫荷儿扶翁，月出桥南归路远。"
        ],
        "notes": "",
        "id": "db05e2fe3442395295e1d0ca2942c559"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "田家三首  其二",
        "preface": "",
        "paragraphs": [
            "社南村酒白如饧，邻翁宰牛邻媪烹。",
            "插花野妇抱儿至，曳杖老翁扶背行。",
            "淋漓醉饱不知夜，裸股掣肘时欢争。",
            "去年百金易斗粟，丰岁一饮君无轻。"
        ],
        "notes": "",
        "id": "de7cf1f41029565d932420ec17113ac7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "田家三首  其三",
        "preface": "",
        "paragraphs": [
            "新见鹊衔庭树枝，黄口出巢今已飞。",
            "栗留啄椹桑叶老，科斗出畦新稻齐。",
            "田家苦作候时节，汲汲未免寒与饥。",
            "去来暴取独何者，请视七月豳人诗。"
        ],
        "notes": "",
        "id": "526fd9e4f313d8b4667668ffd709217b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "海州道中二首  其一",
        "preface": "",
        "paragraphs": [
            "孤舟夜行秋水广，秋风满帆不摇桨。",
            "荒田寂寂无人声，水边跳鱼翻水响。",
            "河边守罾茅作屋，罾头月明人夜宿。",
            "船中客觉天未明，谁家鞭牛登陇声。"
        ],
        "notes": "",
        "id": "c37ec1caebcce6b425e64035c4cf7df8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "海州道中二首  其二",
        "preface": "",
        "paragraphs": [
            "秋野苍苍秋日黄，黄蒿满田苍耳长。",
            "草虫咿咿鸣复咽，一秋雨多水满辙。",
            "渡头鸣舂村迳斜，悠悠小蝶飞豆花。",
            "逃屋无人草满家，累累秋蔓悬寒瓜。"
        ],
        "notes": "",
        "id": "82654fdd13386f32b4f5835b0a5009d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "女几祠下",
        "preface": "",
        "paragraphs": [
            "山边白云闲不扫，庙前土马荒春草。",
            "山下松花龙甲光，东风古柏吹煖香。",
            "朝霞为裳水为佩，守庙千年老龙在。",
            "清风扫堂神暮还，山头月出溪潺潺。"
        ],
        "notes": "",
        "id": "1d5f8c98326b80ced85a6f1a0b5a8c40"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "女几祠下",
        "preface": "",
        "paragraphs": [
            "山边白云闲不扫，山下松花龙甲老。",
            "东风古栢吹暖香，庙前土马荒春草。",
            "朝霞为裳水为珮，守庙千年老龙在。",
            "淸风扫堂神暮还，山头月出溪潺潺。"
        ],
        "notes": "",
        "id": "5aeac6733d101aeb856e8d84074ed394"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "马周",
        "preface": "",
        "paragraphs": [
            "马周未遇虬须公，布衣落魄来新丰。",
            "一樽独酌岂无意，俗子不解知英雄。",
            "贤豪相逢自相得，一语君王见胸臆。",
            "当时岂不为人言，聋耳安能为君侧。"
        ],
        "notes": "",
        "id": "f16afaa2ff864edffae7141093e32fb5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "南山凤凰双翅垂，口不妄食腹苦饥。",
            "山前老鸢饱腐鼠，凭恃风日群游嬉。",
            "俯身视凤有骄色，凤不汝较空嗟咨。",
            "九韶一奏为君举，坐看百鸟相随飞。"
        ],
        "notes": "",
        "id": "954f2b52d858ea0a3b313d8c899f9a95"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮叹三首  其一",
        "preface": "",
        "paragraphs": [
            "秋日苦短秋云多，北风萧萧洛水波。",
            "□□□□□□□，长林撑空叶余柯。",
            "鸣雁高飞去不息，晚花悠悠能几何。",
            "洛阳经年客未去，岁暮搔首空悲歌。"
        ],
        "notes": "",
        "id": "db0350ff568004fbeae33e037191ba60"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮叹三首  其二",
        "preface": "",
        "paragraphs": [
            "寥寥野空禾黍荒，北风日夜鸣空桑。",
            "南山碧天青不极，渺渺洛水东流长。",
            "山空水寒行客少，鸿雁飞急天初霜。",
            "萧萧穷谷岁已晚，嗟我再补冬衣裳。"
        ],
        "notes": "",
        "id": "23e1aa49398a5128eeceeee734294444"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮叹三首  其三",
        "preface": "",
        "paragraphs": [
            "南山苍苍秋季月，北风如刀青石裂。",
            "山阴半夜寒欲冰，晚望高峰看新雪。",
            "白衫少年臂鹰去，暮归饮酒烹狐兔。",
            "强弓一斛尚可弯，更欲射猎穷吾年。"
        ],
        "notes": "",
        "id": "490f111541666755e79d810b242c054b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "一亩",
        "preface": "",
        "paragraphs": [
            "一亩秋蔬半成实，灶突无烟已三日。",
            "良人佣车毙车下，老妇抱子啼空室。",
            "秋风九月天已寒，饥肠不饱衣苦单。",
            "我身为吏救无术，坐视啼泣空汍澜。"
        ],
        "notes": "",
        "id": "3fd4fe4588f0c633b21d460ed4244b89"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "洛水",
        "preface": "",
        "paragraphs": [
            "洛水秋深碧如黛，乱石纵横泻鸣濑。",
            "清明见底不留尘，日射澄沙动玑贝。",
            "南山秋风已萧瑟，倒影上下迷空翠。",
            "何当载酒纵扁舟，一尺鲤鱼寒可鲙。"
        ],
        "notes": "",
        "id": "3351178cf22510414ab0253d99a8812a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋风三首  其一",
        "preface": "",
        "paragraphs": [
            "秋风萧萧洛川渡，水碧沙寒飞白鹭。",
            "波头伐木欲成梁，落日樵苏下山去。",
            "山头九月雪一尺，山民燃薪当襦袴。",
            "石田收薄妇子饥，岁晚苦寒安可度。"
        ],
        "notes": "",
        "id": "8db7ced7d9de5058c692f6ace77205ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋风三首  其二",
        "preface": "",
        "paragraphs": [
            "秋风萧萧吹野桑，田家黍稷初登场。",
            "雉肥兔饱鹰隼健，水落沙冷鱼龙藏。",
            "长淮烟波渺千里，怅望搔首山川长。",
            "二年薇蕨苦不饱，长安裘马多辉光。"
        ],
        "notes": "",
        "id": "587b7d20f13b227d9f0bf410f8f5f6d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋风三首  其三",
        "preface": "",
        "paragraphs": [
            "昏鸦归栖暮天迥，新月娟娟水中影。",
            "秋声索索起桑麻，古道人归烟火静。",
            "公庭吏稀霜树老，药槛雨多幽菊盛。",
            "山家生事饱谙知，野果村醪遣朝暝。"
        ],
        "notes": "",
        "id": "18db38fe03d3416e885b396b3f25496e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其一",
        "preface": "",
        "paragraphs": [
            "我昨西来到昌谷，主人致酒留我宿。",
            "坐中少年美如玉，高歌清欢春夜促。",
            "还家病酒对残春，东风落花吹满屋。",
            "出无与语归闭门，安得万里驰吾足。"
        ],
        "notes": "",
        "id": "552906d0112281974e1e542adbbbd9f1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其二",
        "preface": "",
        "paragraphs": [
            "我昔东行花始开，我自东归花半摧。",
            "万红辞林卷风去，坐见锦绣蒙苍苔。",
            "南山朝云鸠逐妇，日暮微雨萧萧来。",
            "一春晴明苦难得，掩蔽风日知谁哉。"
        ],
        "notes": "",
        "id": "fe1e92529a58ef38c8b7fec96c594b89"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其三",
        "preface": "",
        "paragraphs": [
            "悠悠朝兴暮还息，官闲事少门无客。",
            "空山多阴春雨足，饥马萧萧空伏枥。",
            "文章工巧谋愈疏，颜鬓衰迟进无策。",
            "系身五斗尔自为，何用中宵空叹息。"
        ],
        "notes": "",
        "id": "51e05cde467bc81e39f932df23c40f8b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "又三首  其一",
        "preface": "",
        "paragraphs": [
            "亦知春归不可留，有情未忘宁免愁。",
            "平田茫茫芳草合，清洛不断波悠悠。",
            "伤心千里寄双泪，催老此身初白头。",
            "问舍求田未成计，青衫手板对人羞。"
        ],
        "notes": "",
        "id": "7af96eea8ae804c7e04ed7d4d1ee63f0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "又三首  其二",
        "preface": "",
        "paragraphs": [
            "山民为生最易足，一身生计资山木。",
            "负薪入市得百钱，归守妻儿烹斗粟。",
            "山林未尽终不忧，衣食自足他无欲。",
            "人生谁使爱功名，万虑千思挠心腹。"
        ],
        "notes": "",
        "id": "046546ca8db6f8059fbe296c59476473"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "又三首  其三",
        "preface": "",
        "paragraphs": [
            "骑马出门暮复归，出无所诣归对谁。",
            "妻儿具酒劝我饮，儿稚笑语傍嬉嬉。",
            "人生如此亦可乐，安用轩冕生光辉。",
            "九原可作欲谁与，鹿门庞叟真吾师。"
        ],
        "notes": "",
        "id": "7dbd3107b539cb913b596aac39c9e98b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "去年",
        "preface": "",
        "paragraphs": [
            "去年四月多风雨，麦秀不实农夫苦。",
            "今年麦好风雨调，万口嗷嗷饥待哺。",
            "何事今晨还衣裌，朝日无光寒惨切。",
            "天工与物无怨尤，安用日与人为仇。"
        ],
        "notes": "",
        "id": "7f86b59c3606ebb96e693b9cf0070809"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢李刚中",
        "preface": "",
        "paragraphs": [
            "齐郎好诗风调清，语中有骨自老成。",
            "愈镵愈出当有名，朅来宣城盖为倾。",
            "文章不如金满籝，我昔曾力今乃惩。",
            "少年平步取公卿，安用学此误平生。"
        ],
        "notes": "",
        "id": "db5c6e71d71f39558b907a6075781c27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中负暄读书三首  其一",
        "preface": "",
        "paragraphs": [
            "辉辉短景留寒光，重裘不暖贪负阳。",
            "老人背温一体康，我欲持之献天王。",
            "天王九重居明光，玉几翠被女侍傍。",
            "人不我知谓我狂，此心耿耿不敢忘。",
            "岁云暮矣天雨霜，且复持此饮一觞。"
        ],
        "notes": "",
        "id": "b6debf7ed344673209e5be3e0479b28f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中负暄读书三首  其二",
        "preface": "",
        "paragraphs": [
            "辉辉短景留寒光，瓦簷霜湿梧桐黄。",
            "老蛩不知秋已去，白昼啧啧空啼墙。",
            "岁云暮矣羁旅伤，块独守此天一方。",
            "床头书史谈虞唐，我言匪耄听者狂。"
        ],
        "notes": "",
        "id": "f880291d9eaa02fa0dcf0a5243fbf429"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中负暄读书三首  其三",
        "preface": "",
        "paragraphs": [
            "辉辉短景不能春，照我贫屋亦复仁。",
            "虞渊道远寒云屯，羲和愁思陨厥轮。",
            "君不见志士憔悴甘贱贫，块处屋漏含悲辛。",
            "重堂温室颠醉昏，悠悠苍天彼何人。"
        ],
        "notes": "",
        "id": "9d03ebe1d4b9d9e689716f9f517f912b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁后三日",
        "preface": "",
        "paragraphs": [
            "春风搅空如怒涛，春日寂寂在蓬蒿。",
            "衡门鸟雀舞不下，西园桃李气已娇。",
            "天边碧云空漠漠，门外荒草还迢迢。",
            "人生几何春复夏，可但白首随渔樵。"
        ],
        "notes": "",
        "id": "e8f08e4966aaa4ffdea1aefc6b2bf2ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和阳念三自武昌至京师",
        "preface": "",
        "paragraphs": [
            "三年别我客荆州，一日长安从我游。",
            "爱君诗有春草句，使我神游黄鹤楼。",
            "江山望尔欲穿眼，见我惊嗟秋鬓短。",
            "扁舟可办吾欲东，年年五湖魂梦中。"
        ],
        "notes": "",
        "id": "3cfb0b7d21d1c4710a37166f915a776c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二十三日晨欲饮求酒无所得戏作",
        "preface": "",
        "paragraphs": [
            "张君所欲一壶酒，百计经营卒无有。",
            "夜来客至瓶已空，晨起欲饮还戒口。",
            "努力忍穷甘寂淡，人间万事如反手。",
            "百壶一醉有底难，造物戏谑君须受。"
        ],
        "notes": "",
        "id": "e57721e5fa67fe16d57f94968a813903"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠翟公巽",
        "preface": "",
        "paragraphs": [
            "我昔出守来丹阳，江流五月如探汤。",
            "使君之居在山腹，绕舍树石何青苍。",
            "千年药根蟠井底，灵液浸灌通寒浆。",
            "人言枸杞精变狗，夜吠往往闻空廊。",
            "金山荡潏浪花里，一舸遥去随鱼郎。",
            "最奇岩斋人迹少，乳水时滴白石床。",
            "翠鼋坡陀负日色，白蹢掀舞占风祥。",
            "我泊金山凡十日，穷探力取无遗忘。",
            "南风吹我渡江去，已厌淮南尘土黄。",
            "二十年间多少事，身如疲马起复僵。",
            "淮南穷栖众人后，朝食不充藜苋肠。",
            "公来衰颜得一笑，侧听高论惊寻常。",
            "穷阎过我坐至暮，满怀珠玉无粃糠。",
            "乃知世间有清议，未可尽以己意量。",
            "精金白璧天所宝，理无破碎委道旁。",
            "半年耳冷不闻此，过公矍然神激昂。",
            "论文自顾已老丑，从事理绝随飞翔。",
            "斯文有属不但尔，因公作诗我涕滂。"
        ],
        "notes": "",
        "id": "c8da2ed89098cde70517c6de5da8fbe5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读中兴颂碑",
        "preface": "",
        "paragraphs": [
            "玉环妖血无人扫，渔阳马厌长安草。",
            "潼关战骨高于山，万里君王蜀中老。",
            "金戈铁马从西来，郭公凛凛英雄才。",
            "举旗为风偃为雨，洒扫九庙无尘埃。",
            "元功高名谁与纪，风雅不继骚人死。",
            "水部胸中星斗文，太师笔下蛟龙字。",
            "天遣二子传将来，高山十丈磨苍崖。",
            "谁持此碑入我室，使我一见昏眸开。",
            "百年废兴增叹慨，当时数子今安在。",
            "君不见荒凉浯水弃不收，时有游人打碑卖。"
        ],
        "notes": "",
        "id": "bbf19012f5af39177658ab1ea34a7c04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "塞猎",
        "preface": "",
        "paragraphs": [
            "十月北风燕草黄，燕人马饱弓力强。",
            "虎皮裁鞍雕羽箭，射杀阴山双白狼。",
            "青毡帐高雪不湿，击鼓传觞打令急。",
            "单于半醉解貂裘，昭君独抱琵琶泣。"
        ],
        "notes": "",
        "id": "406fdd29224341bd8c1fd473784b6919"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "耒病臂比已平独挽弓无力客言君为史官何事挽弓戏作此诗",
        "preface": "",
        "paragraphs": [
            "君不见吾乡少年曹子桓，文章七步相后先。",
            "有时掷笔事弋猎，邀轻截骏驰平原。",
            "濊貊名弓燕代马，射雉归来燕清夜。",
            "一闻惊倒荀令君，何物书生乃知射。",
            "我虽把笔笑腐儒，束腰待悬玉鹿卢。",
            "自从病臂忧亲友，百嗜为之心一枯。",
            "降疠无名天悔祸，夺之而与复完躯。",
            "但惭未使杯安肘，犹负当年门挂弧。",
            "便使凄凉身未伏，略闻弓马气犹粗。",
            "莫谓早衰须袖手，将军臂折尚平吴。"
        ],
        "notes": "",
        "id": "d366c495742f70d26f5e36db0a1eeb78"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "踵息斋",
        "preface": "",
        "paragraphs": [
            "物之有知者恃息，物之有息知为贼。",
            "天长地久载元气，天地无心故无极。",
            "君知一身谁主持，六尘缘影工伎儿。",
            "发生变幻不暂止，令汝鼻息无停时。",
            "喘呼呀呷生至死，去今已远何由归。",
            "真人嗒然吾丧我，能使炎火为寒灰。",
            "中空无宰气不使，内自升降如灵龟。",
            "深之又深乃至踵，根深蒂固凝不动。",
            "超然内外无死地，梨枣华实龙虎用。",
            "真人示我尺素书，万卷丹经不劳诵。",
            "他年绿发对铜狄，却视吾斋真作梦。"
        ],
        "notes": "",
        "id": "948eb40831fed819677ed86b92d35303"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "朝看东南云物好，便有清风收浊潦。",
            "吾知天意将悔祸，约束蛟龙便粳稻。",
            "山川转眼异明晦，冠屦宜人亦轻燥。",
            "微凉入堂酒味好，一杯径醉愁如扫。",
            "清幽枕簟东窗下，晓睡老鸡呼不觉。"
        ],
        "notes": "",
        "id": "07f20896356a34d044b4159bc4057550"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大风与杨念三饮次作此",
        "preface": "",
        "paragraphs": [
            "北风黄云卷飞沙，吹暗长安百万家。",
            "温炉对酒慎勿出，且看酒面生浮花。",
            "我为吟诗说云梦，荆江洞庭方汹涌。",
            "吟成饮君三百杯，莫学雪中馿酸哀。"
        ],
        "notes": "",
        "id": "24f5424e6405cab1f4b455b13024c26e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄道公",
        "preface": "",
        "paragraphs": [
            "知公鼻祖冬之日，谪向江山冷无匹。",
            "粹然真气满轻躯，自言位次神仙秩。",
            "同辈几人始谢老，惟公跹跹居第一。",
            "鸾腰不舞自欲飞，神屦瞥波原不湿。",
            "永巷春深帘幕幽，西都有人名莫愁。",
            "我老摧颓乖旧约，空能时作梦中游。"
        ],
        "notes": "",
        "id": "97085c66f9506f6cf0cf8137b4c33acc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东海有大松土人相传三代时物其状伟异诗不能尽因读徐仲车五花柳枝之作作此诗以激之",
        "preface": "",
        "paragraphs": [
            "诗翁爱花复爱柳，长歌高吟半酣酒。",
            "自言二物天下奇，爱之不厌形于诗。",
            "嗟予所爱翁未见，我昔东游穷海甸。",
            "波涛四绝大岛中，上有太古不死之长松。",
            "千人袢延坐其下，仰见翠叶迷苍穹。",
            "巨鳌竭力负不起，鹏栖仅借卑枝容。",
            "人言海若此其圉，鳞甲百万屯蛟龙。",
            "又云海怪久不死，守护山麓蟠其躬。",
            "天空海阔风力壮，敲戛簸荡声无穷。",
            "轩辕张乐奏未已，笋𥲤百万喧笙镛。",
            "鬼神不欲人屡见，护以万叠青山峰。",
            "爱之未免困寂寞，坐见雨露沾蒿蓬。",
            "东皋吟翁天下才，海岳秀气天所钟。",
            "岂惟文章继骚雅，胸中术业窥夔龙。",
            "如何坎轲滞茅屋，失所因与兹松同。",
            "诗翁勿爱花与柳，软弱但解争纤秾。",
            "春英零落化为土，夏叶狼藉工巢虫。",
            "娇儿姹妇最入眼，丈夫所志当英雄。",
            "何当与君涉海去，结茅松下甘长终。"
        ],
        "notes": "",
        "id": "91e467abaef36386d495914fe68e6500"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读苏子瞻韩干马图诗",
        "preface": "",
        "paragraphs": [
            "我虽不见韩干马，一读公诗如见者。",
            "韩生画马常苦肥，肉中藏骨以为奇。",
            "开元有臣善司牧，四十万匹屯山谷。",
            "养之罕用食之丰，力不曾施空长肉。",
            "韩生图像无乃然，我谓韩生巧未全。",
            "君不见昔时骐骥人未得，饥守盐车惟有骨。",
            "昂藏不受尘土侵，伯乐未来空伫立。",
            "骐骥乏食肉常臞，韩生不写瘦马驹。",
            "谁能为骥传之图，不如凡马饱青刍。"
        ],
        "notes": "",
        "id": "1599d0e7a7cd18e98e8b31b44915e26f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "再和马图",
        "preface": "",
        "paragraphs": [
            "我年十五游关西，当时惟拣恶马骑。",
            "华州城西铁骢马，勇士十人不可羁。",
            "牵来当庭立不定，两足人立迎风嘶。",
            "我心壮此宁复畏，抚鞍蹑镫乘以驰。",
            "长衢大呼人四走，腰稳如植身如飞。",
            "桥边争道挽不止，侧身逼坠壕中泥。",
            "悬空十丈才一掷，我手失辔犹攒蹄。",
            "回头一跃已在岸，但见满道人嗟咨。",
            "关中地平草木短，尽日散漫游忘归。",
            "驱驰宁复受鞭策，进止自与人心齐。",
            "尔来十年我南走，此马嗟嗟入谁手。",
            "楚乡水国地卑污，人尽乘船马如狗。",
            "我心未老身已衰，梦寐时时犹见之。",
            "想图思画忽有感，况复慷慨吟公诗。",
            "达人遇境贵不惑，世有尤物常难得。",
            "宁能使我即无情，搔首长歌还叹息。"
        ],
        "notes": "",
        "id": "59f3522459d56baf4bdeae4643bf459b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿龟山寺下赠旻师",
        "preface": "",
        "paragraphs": [
            "淮流赴海何时穷，我生飘泊西复东。",
            "山中老僧旧相识，惊我非复当时容。",
            "三年历遍百忧患，迁就汲汲如飞鸿。",
            "人生易老古所叹，如我安得颜长红。",
            "尘埃漫灭旧题壁，枝叶已拱当时松。",
            "我方奔走师已老，更念别此何时逢。",
            "眼看故旧怀抱好，宴坐不觉听山钟。",
            "长淮月高人语绝，惟有塔铃鸣夜风。"
        ],
        "notes": "",
        "id": "3dd234472f5e8cd1eadb324501a73ef1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄子由先生",
        "preface": "",
        "paragraphs": [
            "先生四十犹不遇，独坐南都谁与语。",
            "青衫弟子天下穷，饥走京城困羁旅。",
            "高门得饭暂见肉，敝筐无实惟巢鼠。",
            "楼头酒贵不敢沽，三百青铜输杜甫。",
            "强颜讲学昧时宜，漫自吟诗愁肺腑。",
            "平生不解谒贵人，况乃令严门者拒。",
            "此生自料应常尔，但愿流年醉中度。",
            "又思人世乐乃已，此外纷纷何足数。",
            "豫期归日在凉秋，想见西风荡烦暑。",
            "区区怀抱冀披豁，一尊愿驻东归橹。"
        ],
        "notes": "",
        "id": "e6683f0e44f12e9745b4ef69130ccbf2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "再寄",
        "preface": "",
        "paragraphs": [
            "宛丘之别今五年，汴上留连才一日。",
            "残生飘泊客东南，忧患侵陵心若失。",
            "先生神貌独宛然，但觉岩岩瘦而实。",
            "有如霜露入秋山，扫除繁蔚峰峦出。",
            "自言近读养生书，颇学仙人饵芝术。",
            "披寻图诀得茯苓，云是松间千岁物。",
            "屑而为食可不饥，功成在久非仓卒。",
            "上侔金石免毒裂，下比草木为强崛。",
            "涓涓潄纳白玉津，炼以真元纳之骨。",
            "神仙自是人不知，岂为难求废其术。",
            "我闻公说心独嗟，欲问太虚穷恍惚。",
            "奈何不使被金朱，乃俾枯槁思岩窟。",
            "又观世事不可常，倚伏谁能定于一。",
            "终身轩冕亦何頼，况有朝升而暮黜。",
            "何如端坐养形骸，寿考康宁无夭屈。",
            "乃知岂即非良图，却笑儿曹嗜糠籺。",
            "青衫弟子昔受经，赋分羁穷少伦匹。",
            "自知无命作公卿，颇亦有心穷老佛。",
            "但思饱暖愿即已，妄意功名心实不。",
            "终期策杖从公游，更乞灵丸救衰疾。"
        ],
        "notes": "",
        "id": "221c09cedf5002beca07a487ac2f2af8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄杨应之",
        "preface": "",
        "paragraphs": [
            "应之蹉跎三十九，犹著青衫困尘垢。",
            "高才逸气老益奇，我每事之安敢友。",
            "逢时则驾子何患，有才未用谁之丑。",
            "暴得从来失常速，徐驱未用鞭其后。",
            "扫除万事付之命，收拾至乐归之酒。",
            "闻公颇以饮自名，我亦抗衡能至斗。",
            "京师常恨酒不足，贫旅仅得糊其口。",
            "乃知一饮尚间关，功垂万古知难偶。",
            "百年痛饮乃良图，安用金朱裹枯朽。",
            "我生自断计已决，君亦我徒能尔否。",
            "扬眉鼠子事轻肥，眨眼小儿夸谨厚。",
            "须防仰吓忌鹓雏，更虑致魇逢刍狗。",
            "独醒不若𫗦其糟，群犬犹须避而走。",
            "遭刑每笑嵇叔夜，得计须师彭泽叟。",
            "我官古邑洛之阳，间有山川亦奇秀。",
            "行当酿秫从子游，更以新诗相献侑。"
        ],
        "notes": "",
        "id": "6170428144ca5e0e7c0a0deefd2174b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "招潘郎饮",
        "preface": "",
        "paragraphs": [
            "老人夜短睡不足，㪍公窗外强知时。",
            "五更未明语千万，更憎林间鹎𫛥儿。",
            "吹红洗白雨三日，吾园花在已离披。",
            "一年春事坐如此，白首穷谪归无期。",
            "念此径须沽酒饮，买鱼烹肉勤妻儿。",
            "更呼东邻好酒伴，为我醉倒阶前泥。"
        ],
        "notes": "",
        "id": "9a0e74896be771349397c73bf265f944"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "郭圃送芜菁感成长句",
        "preface": "",
        "paragraphs": [
            "芜菁至南皆变菘，菘美在上根不食。",
            "瑶簪玉笋不可见，使我每食思故国。",
            "西邻老翁知我意，盈筐走送如雪白。",
            "蒸烹气味元不改，今晨一日如还北。",
            "孔明用蜀最艰窘，百计掇拾无遗策。",
            "当时此物助军行，渭上褒中有遗植。",
            "英雄临事究琐屑，终服奇才屈强敌。",
            "想见躬耕自灌畦，当时有意谁能测。"
        ],
        "notes": "",
        "id": "ddf5295538780c5234a87f9354fb7ca9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读守道诗",
        "preface": "",
        "paragraphs": [
            "仁宗之初公有声，一世懦者闻之惊。",
            "日行古义不顾俗，师事孙子传其经。",
            "扫堂捧杖供贱役，侍师之坐随师行。",
            "质疑问道无敢变，当世始知师与生。",
            "作为文章不徒发，讥切时事排公卿。",
            "俗儒毁誉无所出，乃取过行为讥评。",
            "过于仁义罪固小，矫弊自合违中行。",
            "人皆不及子独过，过者之罪谁为轻。",
            "开编偶诵子诗句，辞气磊落严以清。",
            "吟哦令我不能舍，想见眉宇寒峥嵘。",
            "高风一泯不可见，安得壮士能经营。",
            "惜哉朽骨不可作，徂徕废土知谁耕。"
        ],
        "notes": "",
        "id": "2eca8c531bc3ff8f7dd7525438e37731"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对雪呈仲车",
        "preface": "",
        "paragraphs": [
            "学堂岁暮无来客，残雪漫漫风猎猎。",
            "当庭古柳三四枝，老翁携帚收残叶。",
            "二年闲散百事慵，饥寒不自勤锄锸。",
            "囊空甑倒谁复救，典衣买酒将空箧。",
            "人间万事苦难齐，以醉驱愁最奇捷。",
            "丈夫未死谁能测，幽忧何自同儿妾。",
            "饮酣耳热诗兴豪，直上虚空恣凌蹑。",
            "饥喉冻噤谁与解，正藉醺酣得嚅嗫。",
            "少年举白未尝辞，渐老深杯见还怯。",
            "何当共有种秫田，免向官垆走书帖。"
        ],
        "notes": "",
        "id": "af3b494e65d4e1f7557b08017cae10b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昨者",
        "preface": "",
        "paragraphs": [
            "昨者飞雹几破屋，颇说四郊妨麦熟。",
            "十日霖雨一日晴，泥潦漫漫不容足。",
            "凄风寒凉肃肌骨，五月更衣初秋服。",
            "草木伤摧亦可怜，造物凭陵竟何欲。",
            "阴阳错行成疫疠，君子慎疾防寒燠。",
            "荒凉穷巷幸无他，更劝高眠饱𫗴粥。"
        ],
        "notes": "",
        "id": "ff86c53f08c4566c11f3c5edb49092bb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "己未四月二十二日大雨雹",
        "preface": "",
        "paragraphs": [
            "夜来飞雹惊我眠，大者磊落几如拳。",
            "起听但觉屋欲动，簷瓦破坠无复全。",
            "是日晚晴星斗出，镜静万里无云烟。",
            "乾坤变化竟谁使，造作诡怪须臾间。",
            "邻家老翁发已白，云昔见此今十年。",
            "木衰火滥气浮泄，激此阴沴成冰坚。",
            "儒生臆度知是否，天事谁得穷其源。",
            "屋头雏鸦失其母，足伤翅折亦可怜。"
        ],
        "notes": "",
        "id": "58ae0bcbf318af0929cb59397979f8eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "游楚州天庆观观高道士琴棋",
        "preface": "",
        "paragraphs": [
            "颓垣苍苍锁乔木，草满荒庭不容足。",
            "坏簷破壁秋雨余，蛛网萧萧风满屋。",
            "黄衣道人出迎客，野态生疏脱拘束。",
            "围棋尽扫一堂空，烹茶旋煮新泉熟。",
            "弹琴对客客卧听，悦耳泠泠三四曲。",
            "离骚幽怨松风悲，流水潺湲履霜哭。",
            "日斜携手步空廊，鸣鸠相呼竹间宿。",
            "黄昏门闭人语绝，空殿幽幽掩微烛。",
            "我生资身最淡薄，每厌烦歊幸幽独。",
            "何当不踏朝市尘，长伴高人种松菊。"
        ],
        "notes": "",
        "id": "1dd6f99b173f9fa8e085b11b111d2399"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "惜别赠子中昆仲二首  其一",
        "preface": "",
        "paragraphs": [
            "寒云崩腾不成雪，北风吹窗灯半灭。",
            "病来废饮卧无眠，一夜吟诗声不绝。",
            "南城三俊生契阔，想对寒炉掉吟舌。",
            "留行一日谁有情，慰我与君千里别。",
            "道长尘土疲马愁，岁晚风霜敝裘裂。",
            "人生何用读书史，文字未补囊中阙。",
            "驱驰所幸一饱耳，士而谋食愧前哲。",
            "何能天独啬吾曹，自应所学为之孽。",
            "虽然此事予不悔，昔学固知今日拙。",
            "欲持琬琰易羊皮，玩之已久安能辍。",
            "万端毕竟有天命，计较何须论琐屑。",
            "劳歌无和坐达明，晓鼓冬冬堕残月。"
        ],
        "notes": "",
        "id": "214b6beacae2eb72bb37852ee4e3616e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "惜别赠子中昆仲二首  其二",
        "preface": "",
        "paragraphs": [
            "我年十八从先生，今也相逢得三子。",
            "坐思前事且十年，嗟我不才老将俟。",
            "子中兄弟气清拔，粲若瑶环与琼珥。",
            "逸足骏马不受羁，凌跞奔驰动千里。",
            "先生声名二十载，乃得姻娅皆文士。",
            "我今贺子得所遭，非我先生谁办此。",
            "定交自恨相知晚，漫浪一官非我志。",
            "论文终日坐忘归，欲别出门还顿辔。",
            "我如辕驹幸刍豆，岂不自厌安敢避。",
            "人生谋食亦可悲，世上舍闲皆失计。",
            "西来有人话吾邑，颇说山川慰人意。",
            "寄诗莫惮凭驿传，对酒惜哉无子醉。",
            "到官便扫琴书室，有客过我行当至。",
            "疏泉养笋待子吟，更采山刍秣君骥。"
        ],
        "notes": "",
        "id": "0ab91a6ed3336492aa2b5ba301102345"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早作",
        "preface": "",
        "paragraphs": [
            "鸬鹚夜寒不得眠，永夜相语高树颠。",
            "鸦鸣最早尤喧阗，啼呼相应动百千。",
            "老鸡睡起足挛拳，侧头端如闻九天。",
            "引吭一唱鸣宫悬，时哉不后亦不先。",
            "朦胧初日见山川，吾庐晨起有炊烟。"
        ],
        "notes": "",
        "id": "aed4207240f54875a314dcf9afc766ce"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自南京之陈宿柘城",
        "preface": "",
        "paragraphs": [
            "荒城人稀荆棘老，野兔惊跳出寒草。",
            "苍苍落日黄云西，驱马城边寻古道。",
            "入门四顾皆桑田，居民三五依道边。",
            "暮投佛寺下马立，冲眼满屋燃萁烟。",
            "老僧自言八十余，老矣不能营所居。",
            "村僮依灶展败席，上有空梁悬木鱼。",
            "旋汲新泉濯双手，青灯照客黄昏后。",
            "群儿烂漫眠我前，新月欲倾光入牖。",
            "夜敲僧室借酒壶，不惜青钱取次沽。",
            "酒香入户推枕起，剔灯吹火燃铜盂。",
            "大杯一沃不留滴，满眼棼然睡来集。",
            "明朝上马倒残壶，不怕新霜败裘湿。"
        ],
        "notes": "",
        "id": "debfebfb0ef710925e2327cf20454193"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送刘季孙守隰州",
        "preface": "",
        "paragraphs": [
            "君家将军本缝掖，叱咤西摧贺兰石。",
            "一时成败何足论，要使英名垂竹帛。",
            "到君奇骨尚虎头，白须千骑守边州。",
            "插架万签供记览，探囊五字擅风流。",
            "大河之东士精勇，日饮不妨飞猎鞚。",
            "五更吹角建牙旗，万马合围行酒瓮。",
            "朝裘风劲黑貂暖，夜帷雪满青毡重。",
            "乐哉闭口莫言兵，虽有颇牧谁能用。"
        ],
        "notes": "",
        "id": "18580dc2b131c7191ddc6b52d0e6db5b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "北原",
        "preface": "",
        "paragraphs": [
            "秋风日夜吹北原，秋芜经霜不复繁。",
            "萦纡一迳渐可蹑，步踏落叶披榛菅。",
            "萧萧九月草木变，独有修竹犹禁寒。",
            "青红野实不可辨，晚日照射霜榴殷。",
            "巉巉女几更清瘦，崖壁刻削无云烟。",
            "潦收石出洛水好，静夜侧耳声潺潺。",
            "原西古城有微路，禾黍离离荒野田。",
            "人家岁熟妇子乐，村巷日暖牛羊闲。",
            "登临嗟我幸无事，况有美酒供开颜。",
            "射麋猎兔可卒岁，弃掷万累休嗟叹。"
        ],
        "notes": "",
        "id": "eb5b52b4d105f1d68adffa5a859c51bb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "若若堂北桃，昨日花犹小。",
            "暖风迟景一日功，万萼千葩烂相照。",
            "东风漾漾吹朝雨，朝日满簷春鸟语。",
            "樱桃得暖花意忙，接萼连枝间先吐。",
            "兰芽出地长可握，小笋如簪堪荐箸。",
            "欣欣万木谁使然，时来不肯居尘土。",
            "盛衰相感但如此，镜中安得朱颜驻。",
            "古来百计无可奈，惟有饮者谋犹庶。",
            "乃知甚急莫如酒，有衣可典犹为富。",
            "我今不乐欲何待，薄俸自给供朝暮。",
            "功名有命不可求，白发无私谁得拒。",
            "从今酩酊勿复辞，弃置人间千万虑。"
        ],
        "notes": "",
        "id": "5cc7ce1c99c917ef56d0d600d5fb0592"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈器之",
        "preface": "",
        "paragraphs": [
            "昨者见君才顷刻，满马尘埃面黧黑。",
            "自言别家春欲阑，归意如飞留不得。",
            "玉鞭挥折手成胝，一日到家驰四驿。",
            "今朝得书一何喜，酌酒烹鸡税征轭。",
            "自言山城无与乐，坐看飞花良可惜。",
            "手携妇子口吟诗，文字挥毫便千百。",
            "醉歌昌谷和我吟，锦囊旧句无颜色。",
            "怜君潦倒谁复省，场屋十年名烜赫。",
            "嗟我春来亦何事，饱食高眠度朝夕。",
            "帘前相对但有山，坐上清谈更无客。",
            "逼眼花光罗绮眩，照人酒色琼瑶白。",
            "风光似此宁可忍，酩酊高歌卧花侧。",
            "平生结友事遨游，未省流年守山僻。",
            "强欢独饮岂所乐，舍此无谋慰愁寂。",
            "思君一笑何可得，王事有程身有役。",
            "堂南柳条争著叶，繁李夭桃落如积。",
            "请看春物能有畿，坐见清和变炎赫。",
            "须期载酒对东风，及此残花尚堪摘。"
        ],
        "notes": "",
        "id": "7de6365a59b34197036c049e6659e645"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读李憕碑",
        "preface": "",
        "paragraphs": [
            "自唐中微北方沸，胡马长鸣饮清渭。",
            "李公守节陷贼庭，身死髑髅行万里。",
            "百年事往谁复省，一丘榛莽无人祭。",
            "荒碑半折就磨灭，后人空解传其字。",
            "杀身不畏真丈夫，自古时危知烈士。",
            "俗书小技何足道，嗟我但欲扬其事。",
            "寥寥获麟数千载，末学褒贬多非是。",
            "高文大笔谁复作，黜臣饿夫须有待。",
            "纷纷后世竞著述，纸墨徒为史官费。",
            "却嗟何独此事然，搔首碑前空叹慨。"
        ],
        "notes": "",
        "id": "001f60070522896b0dae9f54329972e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之诗四首 朝应天",
        "preface": "",
        "paragraphs": [
            "唐衰五季更披猖，社稷反手看兴亡。",
            "山河分裂流战血，积骨被野号豺狼。",
            "中原正朔不出境，九州豪杰争侯王。",
            "生民祸难冤痛极，腥秽上达干穹苍。",
            "真人龙飞万物睹，天命自至谁能当。",
            "灵旗指挥四海一，氛祲殄灭和风翔。",
            "降王赐第奉朝谒，九服效职争梯航。",
            "百年积累到今日，运祚方与乾坤长。",
            "佛宫原庙广孝敬，严致守卫勤烝尝。",
            "阴阴秘寝锁遗像，矗矗画戟罗萧墙。",
            "衣冠具列虚仗俨，龙驾不反遗弓藏。",
            "子孙亿载千万世，永与清洛流汤汤。"
        ],
        "notes": "",
        "id": "34dac0cecd07cf1294988c625c7a8fcd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之诗四首 过韩城",
        "preface": "",
        "paragraphs": [
            "周京无人吊禾黍，七雄按剑分周土。",
            "秦人匹马出函关，六王割地愁为虏。",
            "宜阳古堞故韩都，地接强秦争战苦。",
            "谋穷运去竟亡国，从长苏秦亦何补。",
            "诸侯已尽秦巍巍，嬴氏已亡秦不知。",
            "始皇自是吕家子，宗庙荐享真何为。",
            "山河百战移陵谷，宫殿成尘埋宝玉。",
            "秋风坏冢长荆榛，落日空城散樵牧。",
            "今古悠悠共一丘，争强蜗角欲何求。",
            "谁似令威仙骨健，千年重向故乡游。"
        ],
        "notes": "",
        "id": "bb5e5565c8002eed75f8ef2b75d85d0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之诗四首 吊连昌",
        "preface": "",
        "paragraphs": [
            "唐日西颓半明灭，长彗扫天流战血。",
            "六龙不复入东都，连昌已有狐狸穴。",
            "宫前茫茫洛阳路，汉甲胡兵几回度。",
            "火焚马蹴百战场，尽是旧时歌舞处。",
            "游魂不归宫树老，茂陵金玉人间宝。",
            "春耕迤逦上空山，夜燐青荧照秋草。",
            "女几巉巉青插天，东流洛水自潺湲。",
            "兴亡一觉繁华梦，只有山川似旧年。"
        ],
        "notes": "",
        "id": "d74dc0e96edda8f02a78b74d6948274d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之诗四首 鹿仙山",
        "preface": "",
        "paragraphs": [
            "真人朝天去不还，千年鹿迹留空山。",
            "空山寂寞何所有，野殿荒凉松桧寒。",
            "桑田海水移今古，兴亡万变谁能数。",
            "五云深处驾飞龙，应笑人间换朝暮。",
            "神仙不与世人期，骑鹿安知不复归。",
            "朝岚夕霭山秀润，应有灵丹相护持。",
            "长生可求仙可致，浮世腥膻何足嗜。",
            "君不见汉时九江梅子真，一日辞家隠吴市。"
        ],
        "notes": "",
        "id": "d7ddfae73a3f1dfc9d6bd263f3ce350d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "长安仲春二首  其一",
        "preface": "",
        "paragraphs": [
            "长安仲春七日风，苍茫顿撼天地同。",
            "应门缥阙岌欲动，况我穷巷连蒿蓬。",
            "暮寒卷雪连芳草，平门万屋青城缟。",
            "无言桃李终默默，得势泥涂常浩浩。",
            "夕晖入屋人气活，劳苦羲和间何阔。",
            "斗杓东指令未行，要使烛龙聊泼剌。"
        ],
        "notes": "",
        "id": "3b4ea85a918af2a137b6c6c830eb3f79"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "长安仲春二首  其二",
        "preface": "",
        "paragraphs": [
            "长安花繁仲春月，北风倒山雨成雪。",
            "穷巷下里袴襦尽，老翁稚儿骨欲折。",
            "吾人谙事不复惊，以手扣额愿天晴。",
            "夕阳才升已复晦，积云如山那肯退。"
        ],
        "notes": "",
        "id": "cc4823a23cf2be40904953da565f855d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠吴孟求承议二首  其一",
        "preface": "",
        "paragraphs": [
            "我生仕宦求糊口，敢惮水浮兼陆走。",
            "朅来京口见花落，归去西风未吹柳。",
            "山寻北固初知路，水饮中泠未盈缶。",
            "徒劳结束解书剑，未觉尘埃生户牖。",
            "瓜洲澄江晓如镜，照水自觉秋容瘦。",
            "因公忽致旧酒壶，恍如梦觉南柯守。"
        ],
        "notes": "",
        "id": "a0d34cf5db63c191c54c46621bc4d44b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠吴孟求承议二首  其二",
        "preface": "",
        "paragraphs": [
            "我非初平叱羊口，江中浪作群羊走。",
            "金山五日厌僧粥，挥榜瓜洲缆古柳。",
            "晨兴但怪妻孥喜，故人致馈罗盘缶。",
            "起倾残榼得余沥，洗盏再酌开蓬牖。",
            "风云惨淡秋已严，桑榆摇落山初瘦。",
            "军厨醇味尚烦公，应记疏慵穷太守。"
        ],
        "notes": "",
        "id": "a07397f12622e5f7cd6d5b91e034f9b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋蔬",
        "preface": "",
        "paragraphs": [
            "荒园秋露瘦韮叶，色茂春菘甘胜蕨。",
            "人言佛见为下箸，芼炙烹羹更滋滑。",
            "其余琐屑皆可口，芜菁脆肥苔葅辣。",
            "藏鞭雏笋纤玉露，映叶乳茄浓黛抹。",
            "已残枸杞只留枿，晚种莴苣初生甲。",
            "南来食鱼忘肉味，久思吾土牛羊茁。",
            "软炊一饱老有味，痛饮百壶今不说。",
            "蒲团斋罢欠伸时，自觉少年心解脱。"
        ],
        "notes": "",
        "id": "2618e467e69840d11d6c3e6d6b2f6bb8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "瓜洲谢李德载寄蜂儿木瓜笔",
        "preface": "",
        "paragraphs": [
            "瓜洲萧索秋江渚，西风江岸残红舞。",
            "津亭永夜守青灯，客睡朦胧听江雨。",
            "青罇晓酌遣怀抱，但恨鬰鬰将谁语。",
            "敲门忽得故人书，洗手开缄见眉宇。",
            "蜂儿肥腻愈风痹，木瓜甘酸轻病股。",
            "铦锋皓管见还愧，老去笔砚生尘土。",
            "北归飘泊亦何事，篙工已束横江橹。",
            "天寒应客太昊墟，当遣何人具鸡黍。"
        ],
        "notes": "",
        "id": "c4730e9341eb009aa0d72cdcf2501761"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠晁二",
        "preface": "",
        "paragraphs": [
            "昔者与兄城南邻，未省一日不相亲。",
            "谁令僦舍得契阔，此事我每怀古人。",
            "逾旬寒热不可说，遍体戢戢生赤鳞。",
            "是身非有病亦幻，调御未伏犹酸辛。",
            "布衾蒙头但欲睡，瞥见簷雪如飞尘。",
            "岂无杯杓与酬酢，口舌未肯亲芳醇。",
            "平生相逢百不问，斗酒倒尽才逡巡。",
            "崎岖行世得皆妄，嵬峨就醉事最真。",
            "残年峥嵘欲无日，晴云浩荡已有春。",
            "柳黄梅破最佳绝，京兆羔酒仍慇懃。"
        ],
        "notes": "",
        "id": "1f8b53628cc4b05a6aeb4b080b99eb7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和定州端明雪浪斋",
        "preface": "",
        "paragraphs": [
            "中山士马如云屯，号令惟觉将军尊。",
            "熊旗犀甲罗左右，金钲鸣鼓喧朝昏。",
            "少年畎亩老为将，谁能复记躬耕村。",
            "东坡先生事业异，道岐不得安修门。",
            "眼前富贵念不起，惟有山林劳梦魂。",
            "榛中奇石安至此，坐蒙湔洗见本根。",
            "奔流骤浪势万里，至画乃扫笔墨痕。",
            "黄牛三峡固细事，赤壁长江何足论。",
            "能令万古蛟蜃怪，幺麽入此玻璃盆。",
            "扁舟独往则不可，平生致君言具存。"
        ],
        "notes": "",
        "id": "34af601b436aca9dee5e55892d8d6038"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "某寒热伏枕已数日忽闻车骑明当接顿睡中得韵语数句上呈四丈龙图兼记至日之饮",
        "preface": "",
        "paragraphs": [
            "山羊卷酥如切玉，翦毛胡羊花作肉。",
            "烛前醉客淋漓时，山泉更煮如珠粟。",
            "深泥三尺归不记，日到床前初睡足。",
            "尔来七日战寒热，朝饭斋糜不盈掬。",
            "客来但办君且去，卧听涓涓雪消屋。",
            "因山事严京兆出，十驿人人如在目。",
            "驼裘便面行野时，晴郊已动陈根绿。"
        ],
        "notes": "",
        "id": "007ded6d4817d80b7d72724ff6552cb8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠晁十七",
        "preface": "",
        "paragraphs": [
            "应之风骨世绝伦，濯濯芳柳当青春。",
            "琼瑶冰雪照一坐，我恐子是神仙人。",
            "十年声名望不见，一日邂逅情相亲。",
            "安仁白璧绝瑕玷，宗之玉树无埃尘。",
            "襟清胸明遇事敏，西河旧政传诸民。",
            "县门高开吏束手，讼至立决如有神。",
            "别君还家恍如失，咫尺莫见徒为邻。",
            "会期残春再携手，满引大釂无辞频。"
        ],
        "notes": "",
        "id": "9dacb8339715eb145f4423e9c11966dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "听客话澶渊事",
        "preface": "",
        "paragraphs": [
            "忆昔胡来动河朔，渡河饮马吹胡角。",
            "澶渊城下冰载车，边风萧萧千里余。",
            "城上黄旗坐真主，夜遣六丁张猛弩。",
            "雷惊电发一矢飞，横射胡酋贯车柱。",
            "犬羊无踪大漠空，归来封禅告成功。",
            "自是乾坤扶圣主，可能功业尽莱公。"
        ],
        "notes": "",
        "id": "7a86850bf547f891119b31b18e4151fd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和晁应之悯农",
        "preface": "",
        "paragraphs": [
            "南风吹麦麦穗好，饥儿道上扶其老。",
            "皇天雨露自有时，尔恨秋成常不早。",
            "南山壮儿市兵弩，百金装剑黄金缕。",
            "夜为盗贼朝受刑，甘心不悔知何数。",
            "为盗操戈足衣食，力田竟岁犹无获。",
            "饥寒刑戮死则同，攘夺犹能缓朝夕。",
            "老农悲嗟泪沾臆，几见良田有荆棘。",
            "壮夫为盗羸老耕，市人珠玉田家得。",
            "吏兵操戈恐不锐，由来杀人伤正气。",
            "人间万事莽悠悠，我歌此诗闻者愁。"
        ],
        "notes": "",
        "id": "6eb0f9293836cd8eab63c2939f227a1b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "止酒赠郡守杨瓌宝",
        "preface": "",
        "paragraphs": [
            "止酒正似塞决河，厚积薪刍傅砂砾。",
            "坚牢不使见蚁漏，一线才通便奔激。",
            "莫轻弱箭不穿缟，转眼已惊牛弩射。",
            "我今止酒用此法，目前逾月无涓滴。",
            "情钟我辈独痛制，慧通则流那可测。",
            "惩羹端是合吹虀，用玉无疑初谏漆。",
            "脾干胃燥生未省，黄姥无聊怨岑寂。",
            "不忧群饮恼姬翁，但畏独醒嘲楚客。",
            "茫然自恻还自笑，一身心口相仇敌。",
            "何妨二竖即奔忙，不废三婴更滋泽。",
            "平生杯杓不挂眼，一饮便须论斗石。",
            "低心伏老慎勿痴，此身何啻千金值。"
        ],
        "notes": "",
        "id": "76a9030a74810d03d7f7d338c76ebac5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送毕公叔奉诏赴陕西",
        "preface": "",
        "paragraphs": [
            "毕子谈锋不可摧，捷若急电飞霆雷。",
            "老儒宿学不敢较，左右戈戟纵横排。",
            "文如翻河注浩渺，学有要会穷根荄。",
            "眼看青云不著脚，决去得邑穷山隈。",
            "汉家封疆际四海，琛賮万里连翩来。",
            "西河故地独何事，礼乐旧俗遭狼豺。",
            "包藏隠忍非一日，兽子未可仁心怀。",
            "英雄天子命世主，抚剑震怒风雷回。",
            "马如屯云士如虎，万车载甲如崔嵬。",
            "岂惟俘斩复境土，誓剖巢穴穷卵胎。",
            "除书命子参漕府，国有大事须群才。",
            "男儿功业在勤苦，莫惜沙塞冲尘埃。",
            "御戎旧策子所习，胸臆请为将军开。",
            "封侯报国在今日，赠行满举黄金杯。"
        ],
        "notes": "",
        "id": "3498e674bfb885de8d86c7982f26d9e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月十二日入南山憩一民舍冒雨炙衣久之",
        "preface": "",
        "paragraphs": [
            "石棱如刀不容步，上挽垂藤下无路。",
            "风寒雨滑徒旅愁，舍马杖藜泥没屦。",
            "跻攀颠坠不容发，目眩心寒惊反顾。",
            "亦知垂堂有遗戒，身仰微官欲谁愬。",
            "萧萧茅屋映绝壁，门外汩汩清泉注。",
            "解衣就火不能暖，旋拾山薪伐溪树。",
            "山翁生未食醯醢，脱粟寒蔬度朝暮。",
            "人间平地固不少，何用崎岖守磨兔。",
            "秋声四起山霭夕，坏屋疏篱睡无处。",
            "披裘结束相劝归，过尽重云下山去。"
        ],
        "notes": "",
        "id": "734a14199c548b6a87d6365eb6ba5dd6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八盗",
        "preface": "",
        "paragraphs": [
            "挟弓持矛八人者，暮出永宁循白马。",
            "袁村饮酒呼主翁，主翁仓皇问以弓。",
            "朝饭南山民献彘，主人赠刀其姓李。",
            "道逢两夫捕鹰隼，胁之以威使从己。",
            "晚投民居迫之馈，坐有三夫愿从事。",
            "其徒新故十有三，驱使两夫前探伺。",
            "谍知小水无徼巡，弯弓长呼苍市门。",
            "传声市人恣诱胁，扰扰坐致几千人。",
            "一盗登床坐而视，四盗执兵环以卫。",
            "八夫露刃入民居，敛聚金珠致之帅。",
            "搜罗抉剔凡八户，淫污妇女累其主。",
            "烹羊致酒来纷纷，钱币满前随赐与。",
            "一盗扬声集市人，我怜市人常苦贫。",
            "居民积财尚余羡，恣尔攫取舍无嗔。",
            "市人听令喜且舞，肩负囊担谁复数。",
            "须臾散去闾里空，犬逝鸡逃无敢语。",
            "八盗连谋诏其五，为我鸣金南取路。",
            "人闻金声谓盗南，八盗西驰下山去。",
            "长吏飞书呵有司，坐欲捕获如吾期。",
            "洛阳大牓如匹帛，一百万钱赏能获。",
            "一朝两卒扣吾门，自言有密人不闻。",
            "我知小鼠群偷地，二盗今居洛之涘。",
            "立呼吏兵给戈弩，期以朝擒夜驰去。",
            "可怜鼠子不知逃，犹复持矛起相拒。",
            "一士挥刀身首离，复取傍盗如携儿。",
            "八夫获二亡其六，尽取党人付诸狱。"
        ],
        "notes": "",
        "id": "8c3d74feb3128df26ec35330d1606cc3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阴阻雨",
        "preface": "",
        "paragraphs": [
            "樯竿日日春风转，渺渺孤舟数家县。",
            "朝来雨暗隔淮村，白浪卷沙吹断岸。",
            "渡头杨柳湿青青，桥下涓涓野水生。",
            "满尺白鱼初受钓，断行归雁故能鸣。",
            "平生行止任迟速，篷底欠伸朝睡足。",
            "从来江海有前约，老去尘埃无可欲。",
            "晓天暖日生波光，桃杏家家半出墙。",
            "春日春波好相待，短帆轻橹可须忙。"
        ],
        "notes": "",
        "id": "402aa66490ef02c6c7363a2db19efebb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "萧朝散惠石本韩干马图马亡后足",
        "preface": "",
        "paragraphs": [
            "世人怪韩生，画马身苦肥。",
            "干宁忍不画骥骨，当时厩马君未知。",
            "开元太平国无事，战马卷甲饱不骑。",
            "玉关橐驼通万里，长安第宅连诸姨。",
            "笙歌锦绣遍一国，六龙长闲空食粟。",
            "霜甜秋草沙苑游，日暖春波渭川浴。",
            "脽圆腰稳目生光，细尾丰膺毛帖肉。",
            "珠鞍玉镫骄不行，岂有尘埃侵四足。",
            "韩生丹青写天厩，磊落万龙无一瘦。",
            "岂知车下骨如墙，饥食草根刺伤口。",
            "君家古图才半身，千里腾骧已有神。",
            "回身侧顾不无意，剪騣络头嗟失真。",
            "君不见太宗战马拳腹毛，身骑此马缚群豪。",
            "龙虎精神金鼓气，岂有闲地供脂膏。",
            "至今画图快胸臆，想见虬须亲破贼。",
            "那知但爱厩中肥，渔阳筋脚蹄如石。",
            "神驹入水随烟云，蜀山石路无行人。",
            "六骥悲鸣足流血，骑骡遗事一酸辛。"
        ],
        "notes": "",
        "id": "a14cde419bcfb31d163340a2b97c8836"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵君复七兄见赠",
        "preface": "",
        "paragraphs": [
            "老知山林等朝市，扁舟谁能问行止。",
            "长淮十日浪吹沙，春风正搅骊龙睡。",
            "幽人软语破永日，冲泥携手林间寺。",
            "坐中知兄病当已，眉宇氤氲有佳气。",
            "华池神酒不用醒，人生和畅自忘形。",
            "扶持阴德鬼神在，洗除世缘烦恼轻。",
            "东来自惭双鬓改，相逢独觉两眼明。",
            "论诗尚爱淡生活，学道久叹闲名声。",
            "嗟我尘埃费昏旦，补刖自怜闻道晚。",
            "还丹欲问仆仆仙，一庵更伴腾腾睡。",
            "春阴夜薄月朦胧，剧谈烛尽樽亦空。",
            "他日重逢庞处士，可能犹与世人同。"
        ],
        "notes": "",
        "id": "102bf57afe96b6823cee3c0a88fcaed6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离泗州有作",
        "preface": "",
        "paragraphs": [
            "舸𦩆大艑来何州，翩翩五两在船头。",
            "淮边落帆汴口宿，桥下连樯南与北。",
            "南来北去何时停，春水春风相送迎。",
            "沙岸飞鸥旧相见，短亭杨柳不无情。",
            "清歌一曲主人酒，主人寿客客举手。",
            "明日酒醒船鼓鸣，沙边破堠不知名。",
            "行人十里一回首，云边犹有塔亭亭。"
        ],
        "notes": "",
        "id": "d5f5501db7eca5e376eac2bfebe9f6a7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "汴上观迎送有感",
        "preface": "",
        "paragraphs": [
            "居人怜客千里来，扫堂为客致酒杯。",
            "夜阑再拜客辞去，尊前美人不成舞。",
            "阳关八叠倒玉船，销魂此地自年年。",
            "船头旗竿船尾柂，南游江海北长安。",
            "长亭出城十余里，柳边人家饭游子。",
            "少年此地几经过，白头相逢可奈何。"
        ],
        "notes": "",
        "id": "13bec6fb346f556d43afeb34a89e6973"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉先寺",
        "preface": "",
        "paragraphs": [
            "荒凉城南奉先寺，后宫美人棺葬此。",
            "角楼相望高起坟，草间栢下多石人。",
            "秩卑焚骨不作冢，青石浮屠当丘垅。",
            "家家坟上作享亭，朱门相向无人声。",
            "树头土枭作人语，月黑风悲鬼摇树。",
            "宫中养女作子孙，年年犊车来作主。",
            "废后陵园官道侧，家破无人扫陵域。",
            "官家岁给半千钱，街头买餠作寒食。"
        ],
        "notes": "",
        "id": "c092a9017f91992365f28808ed426b8a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送程德孺赴江西",
        "preface": "",
        "paragraphs": [
            "程侯治楚我独知，去时民作婴儿啼。",
            "归来明光见天子，还把一节来江西。",
            "年来屡下宽大诏，赤子未免寒与饥。",
            "恩如忧病政如药，知病无药何由治。",
            "朝廷法度寄吏手，付授得所乃合宜。",
            "事如黑白初易睹，敢以容悦相蒙欺。",
            "此行委寄意不浅，列城数十受指挥。",
            "任官轻外最弊法，省阁无补真何为。",
            "遥知敏手多暇日，不废樽俎环蛾眉。",
            "从君多乞歙州纸，岁晏天禄供吟诗。"
        ],
        "notes": "",
        "id": "36e3cdf13c4fa263496184f776b7e5d0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送杜君章守齐州",
        "preface": "",
        "paragraphs": [
            "平生杜公贤弟兄，北州人物家法称。",
            "儿童服膺今见面，温润圭璧清霜冰。",
            "胸中诗书不见试，鬓发欲白论邦刑。",
            "用违所长众不可，公犹谈笑气甚平。",
            "人才之难万冀一，一士其重九鼎轻。",
            "典签不废吟拥鼻，所叹虚席何人登。",
            "临蕃千骑亦不恶，聊以余力苏疲氓。",
            "霜清水落鱼泼剌，万瓮沸响新醪倾。",
            "东秦山河太守贵，长安歌舞新曲成。",
            "正须昼夜快作乐，舍人促公归治行。"
        ],
        "notes": "",
        "id": "a47ddc6c87bc47a1746f7164bc4790a1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送刘季孙赴浙东",
        "preface": "",
        "paragraphs": [
            "将军好书如郤縠，文史随船三万轴。",
            "吟诗坐啸士贾勇，不学虎头飞食肉。",
            "念昔先君得佳句，归见儿童诧珠玉。",
            "乖离存没偶不死，十年遇公拜还哭。",
            "堂堂山西忠勇后，凛凛典刑在眉目。",
            "总戎南下聊复尔，健虏黠羌要颇牧。",
            "戈船水犀士扼虎，三江太湖浪翻屋。",
            "丈夫为将亦不恶，寂寞扬雄老天禄。"
        ],
        "notes": "",
        "id": "88a74a8417e012ee7d9d2787615d0d8a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒夜拥炉有怀淮上",
        "preface": "",
        "paragraphs": [
            "长安暮冬雪如山，坚冰错落于其间。",
            "八荒一云同惨淡，北海怒回江海翻。",
            "老人此时不复出，闭户燃薪守蓬荜。",
            "忽忆去年淮上舟，有客致酒颇豪逸。",
            "三更堂下霜折木，坐上美人鸣宝瑟。",
            "人生有情亦可怜，明眸皓齿如眼前。",
            "主人金章作尘土，烟飞星散江南天。",
            "知非蘧公时一叹，读书梅叟并萧然。",
            "百年万事费排遣，软语须问东家禅。"
        ],
        "notes": "",
        "id": "ed9c233f2fa9a07d7452e36645b5d803"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同鲁直无咎游启圣",
        "preface": "",
        "paragraphs": [
            "西方金仙千岁身，天上伐木役天人。",
            "阎浮檀光照世界，作此无量胜妙因。",
            "九龙宝地赤精宅，涌出宫殿压风轮。",
            "化人南来为守护，震动六种走鬼神。",
            "锦幪老人常住世，燕坐说法无冬春。",
            "故人萧公作尘土，白莲花叶光如新。",
            "妙道无边世眼窄，真心遍通人智贫。",
            "可怜端居弊宇宙，几见疑惑谈伪真。",
            "簷牙森森铁凤啄，殿颜眈眈金兽蹲。",
            "官冷何妨近香火，时容绝胜洗埃尘。"
        ],
        "notes": "",
        "id": "2eb591121941007d1750cd03cbbac135"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送邵郎中守同州",
        "preface": "",
        "paragraphs": [
            "君不见汉家左辅百万户，里胥夜惊厌桴鼓。",
            "尔来荆棘露沾衣，只有山河阅今古。",
            "邵侯风流华省郎，三十凭熊两开府。",
            "不须闭阁决田讼，多屑石餠羞鱼俎。",
            "东南文章旧人物，莫愧莼羹便酪乳。",
            "仍烦细阅白沙龙，骕骦一骨今何所。"
        ],
        "notes": "",
        "id": "f2753db2cc8c18a67f4378de7e11b5fd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "王都尉惠诗求和逾年不报王屡来索而王许酒未送因次其韵以督之",
        "preface": "",
        "paragraphs": [
            "酸寒杜陵老，痛饮遗身世。",
            "云安小县曲米春，遥知美味无多子。",
            "犹令此老气如虎，傲兀几以醉为异。",
            "争知侯家美酒如江湖，金铛犀杓与之俱。",
            "玉壶晓倾春水决，银槽夜滴秋雨疏。",
            "主人文章足宾客，许致曲生来坐侧。",
            "三杯脱帽我家风，渴如旱田占雨虹。",
            "冷官如瓶君未见，腹惟贮水冰生面。",
            "鸣鞭走送烦驺辔，坐对朝寒北风起。",
            "未欲烦公大作醼，老夫自斟看深浅。"
        ],
        "notes": "",
        "id": "d18ffc28cc74f49396c8910d47ce2b8f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "架蒲萄",
        "preface": "",
        "paragraphs": [
            "蒲萄盘屈如修蛇，春来蛰起纾横斜。",
            "延之升架鳞甲动，旧枿粲粲生光华。",
            "盘堆马乳未敢望，殷勤灌溉意非他。",
            "要听暑雨鸣大叶，窗间致榻围青纱。",
            "年来幽淡亦有趣，自值花草占萌芽。",
            "奔波玄德老不遂，正尔种菜岂不佳。",
            "犹嫌尚遣儿辈觉，方食失匕徒惊嗟。"
        ],
        "notes": "",
        "id": "d4cf0388b43e4bee593585c4929a3745"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "叙十五日事",
        "preface": "",
        "paragraphs": [
            "五更闻钟自惊起，坐守残灯具冠履。",
            "昏昏睡眼正团花，独爱当庭月如水。",
            "强驱睡味谁不仁，漠漠黑甜留两眦。",
            "忽惊左掖涨风埃，已起上阁锵环佩。",
            "平明原庙焕金碧，饥投散幕走寒饵。",
            "纷纷仆仆酸两胫，肉食当然贱何事。",
            "走马回家百不问，扫榻伸腰真有味。",
            "起来炊熟日亭午，槐叶新成庭覆翠。",
            "翻书弄翰老自笑，饱食安眠计难遂。",
            "古来高士不入城，肯听鸡鸣踏朝市。"
        ],
        "notes": "",
        "id": "bef50457767678f18382dc241c9dce0f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阴太宁山主崇岳逮与予诸父游今年七十余耳目聪明筋力强壮奉戒精苦禅诵不辍闻予自黄归欣然空所居而相延日与之语或寂然相对终日使人之意消也因赋此诗",
        "preface": "",
        "paragraphs": [
            "我来之初季春月，门外李花如积雪。",
            "杜门燕坐度长夏，庭树秋风忽骚屑。",
            "西驰大火不复燎，急雨凄风争应节。",
            "紫貂暴日知有待，画扇依墙将怨别。",
            "蒸云积潦渐收拾，恶木烦芜稍摧折。",
            "不知此事谁主张，跃马奔车忽回辙。",
            "嗟予行世蹈坎埳，仅免豺狼膏齿舌。",
            "三年闭户饿江岛，脱粟无余衣百结。",
            "近者皇天忽悔祸，雨施云行咸澡雪。",
            "复官还职遍海内，争脱囚冠鸣佩玦。",
            "老夫龙钟众人后，一舸循江信沿涉。",
            "风波历尽见故乡，亲友相逢惊白发。",
            "道人已老见我喜，静扫高堂容憩歇。",
            "佛龛日近得香火，僧饭时容供粗粝。",
            "读书小技漫勤苦，安禅大观无分别。",
            "久便闲放轻禄利，已脱忧危傲缧绁。",
            "天时进退古不忒，人事兴衰今屡阅。",
            "酒浓村店足斟酌，鱼美长淮恣哺啜。",
            "从今万事付天工，致安民庶看夔契。"
        ],
        "notes": "",
        "id": "90e6e5cf4abf4eca8828fb4bd9858d8c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻子瞻岭外归赠邠老",
        "preface": "",
        "paragraphs": [
            "今晨风日何佳哉，南极老人度岭来。",
            "此翁身如白玉树，已过千百大火聚。",
            "望天留之付真主，世间毒烈计已误。",
            "柯山潘子应鼓舞，与子异时从杖屦。"
        ],
        "notes": "",
        "id": "c1dd6e3812a160245856a15fb0fff49e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵苏公武昌西山",
        "preface": "",
        "paragraphs": [
            "灵均不醉楚人醅，秋兰蘼芜堂下栽。",
            "九江仙人弃家去，吴市不知身姓梅。",
            "东坡先生送二子，一丘便欲藏崔嵬。",
            "脱遗簪笏玩杖屦，招揖鱼鸟营池台。",
            "西山寂寥旧风月，百年石樽埋古埃。",
            "洗樽致酒招浪士，荒坟空余黄土堆。",
            "但传言语古味在，一勺玄酒藏山罍。",
            "邓公叹息为摩抚，重刻文字苍崖隈。",
            "五年见尽江上客，两屐踏遍空山苔。",
            "谢公富贵知不免，醉眼来为苍生开。",
            "长虹一吐谁得掩，六翮故在何人摧。",
            "横翔相与顾鸿雁，宝剑再合张与雷。",
            "山猿涧鸟汝勿怨，天遣两公聊一来。",
            "岂如屈贾终不遇，诗赋长遣后人哀。"
        ],
        "notes": "",
        "id": "3a255b2fa62605f87cc014ab71a293a7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿谯东逆旅夜闻歌白公琵琶行",
        "preface": "",
        "paragraphs": [
            "元和才子悲流落，一听琵琶谓天乐。",
            "青衫裛泪作长歌，谁取篇章和宫角。",
            "谯东夜久行人稀，卧闻此歌歌者谁。",
            "歌侣旧时人不见，举头欲听泪双垂。",
            "画堂青琐春无事，几听此歌还几醉。",
            "东风桃李作黄埃，宝箧尘昏谱闲字。",
            "一声一听一情伤，未老应知几断肠。",
            "展转曲终灯烬落，荒城寒月夜飞霜。"
        ],
        "notes": "",
        "id": "6a609c7c8ea4130b73dd503b2c62adbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赵德麟有诗言过万寿县得玉芝乃以供一醉之味按道书凡芝皆神仙上药无乃轻用之乎",
        "preface": "",
        "paragraphs": [
            "王孙憔悴食无肉，天遣枯肠出双玉。",
            "荒园夜饮供一醉，仙物无乃遭轻辱。",
            "王孙高名满天下，剸脍龙蛟刀几熟。",
            "眼高不为小物变，采掇仅同葵薤属。",
            "怜君十年清颍客，年少未甘窥药录。",
            "再逢灵药慎勿轻，不死问君安可独。"
        ],
        "notes": "",
        "id": "8abd0765f2c6a19c48421d29e16bb8df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东园",
        "preface": "",
        "paragraphs": [
            "堂中宴坐不妄出，堂外青春去如失。",
            "小园十步绿如云，一时桃李事已毕。",
            "犹有荼蘼数朵在，未觉尘沙污玉质。",
            "金沙格俗终可怜，腻白娇红如欲滴。",
            "老夫睡起听山禽，竹间林外纷嘲啧。",
            "笋生渐惬子猷愿，梅熟未邀朱老吃。",
            "翻书只作随睡具，倾壶屡进忘忧物。",
            "今春风雨稍依节，上田麦穗过数尺。",
            "但知洗眼看世涂，莫厌终身守蓬荜。"
        ],
        "notes": "",
        "id": "257565d9b1e3b44cdc119383b7a005c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送翟公巽赴中书舍人",
        "preface": "",
        "paragraphs": [
            "韩筋柳骨世不闻，翟公笔力回千钧。",
            "十年声名满四海，淮阳邂逅双朱轮。",
            "老翁空疏亦何有，察公于我意甚真。",
            "高谈亹亹云汉上，一扫阘茸如灰尘。",
            "夜光明月不计数，坐使衰弊生精神。",
            "恨无金玉相报答，还家三叹嗟我贫。",
            "青灯论文夜未分，晓闻门外送使君。",
            "问君舍此去安往，紫皇诏归侍玉宸。",
            "锋铓发硎断犀象，好为明主裁丝纶。",
            "论思献纳乃其职，况公之意常在民。",
            "追还三代旧风采，主以事实致此文。",
            "圣君贤相有美意，笔端与物为阳春。"
        ],
        "notes": "",
        "id": "373a9e6d425e24ba79f9f1e996c6507b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "波棱乃自波陵国来盖西域蔬也甚能解面毒予颇嗜之因考本草为作此篇",
        "preface": "",
        "paragraphs": [
            "谁从西域移佳蔬，遍植中原葵苋俱。",
            "清霜严雪冻不死，寒气愈盛方芳敷。",
            "贯金锐箭脱秋竹，剪罗巧带飘华裾。",
            "中含金气抱劲利，穿涤炎热清烦纡。",
            "老人食贫贪易得，大釜日煮和甘腴。",
            "饭炊香白煮餠滑，一饱尽钵无赢余。",
            "空厨萧条烟火冷，可但食客歌无鱼。",
            "男儿五鼎食固美，当念就镬还愁吁。"
        ],
        "notes": "",
        "id": "32b48254e9b8a646914b16523cb920bf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "北邻卖餠儿每五鼓未旦即遶街呼卖虽大寒烈风不废而时略不少差也因为作诗且有所警示秬秸",
        "preface": "",
        "paragraphs": [
            "城头月落霜如雪，楼头五更声欲绝。",
            "捧盘出户歌一声，市楼东西人未行。",
            "北风吹衣射我餠，不忧衣单忧餠冷。",
            "业无高卑志当坚，男儿有求安得闲。"
        ],
        "notes": "",
        "id": "e41f12504fdc4c4d2ed8948c419fc8b4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄余五十五",
        "preface": "",
        "paragraphs": [
            "忆昨戊午寄东都，人事纷纷相见疏。",
            "补官洛阳我西走，君理舟楫归江湖。",
            "往来相失顷刻尔，坐使一别三年余。",
            "他乡满眼非故旧，南北耿耿无音书。",
            "福昌古邦废已久，莽莽榛棘藏麕鼯。",
            "空宫萧条唐旧路，古堞断续韩遗墟。",
            "商顽余民俗未泯，习尚凶犷羞为儒。",
            "高堂尘埃坐无客，虽复强接非欢愉。",
            "嗟君尚复记忆我，两得书札何勤劬。",
            "最后新诗意不浅，知君过我山阳居。",
            "人间翩翩轻薄子，交友暂尔久则渝。",
            "欢欣忧患心不易，我视一世无君如。",
            "念昔登科各年少，君中第一名传呼。",
            "春风朝游踏广陌，夜雨纵饮倾金壶。",
            "当时意气今在否，十年我困官庭趋。",
            "君宜腾达上寥廓，何乃失足遭崎岖。",
            "人生难必但如此，付委造物随所驱。",
            "得之几何失未损，七尺可贵惟吾躯。",
            "洛川春风来已久，桃李次第争芬敷。",
            "登临想君不可见，梦逐流水游东吴。",
            "东吴旧游我所乐，饮有美酒烹有鱼。",
            "何当相逢两披豁，摆落万累无嗟吁。"
        ],
        "notes": "",
        "id": "e9ca27ff159a3ab4f1bd05b93c2ee573"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "从黄仲闵求友于泉",
        "preface": "",
        "paragraphs": [
            "炎暑战已定，清秋当抗衡。",
            "碧云生雁思，幽草见蛩情。",
            "晒麦村墟静，观书枕簟清。",
            "谁能酌玄酒，来破屈原醒。"
        ],
        "notes": "",
        "id": "9e0d234f3d25b7da9b17b1644e0f278a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清洛",
        "preface": "",
        "paragraphs": [
            "清洛西风急，遥知故国秋。",
            "羁游成岁月，疏放合淹留。",
            "地迥惊身老，山高更旅愁。",
            "登临有词赋，不减在荆州。"
        ],
        "notes": "",
        "id": "f867d0e0c1847f4f27976659192d67fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "落日",
        "preface": "",
        "paragraphs": [
            "落日西风急，空山客独惊。",
            "夕云寒不动，秋水暮多声。",
            "粟厌周人饭，莼思故国羹。",
            "南飞有征雁，羡尔羽毛轻。"
        ],
        "notes": "",
        "id": "acfd85c99182708095e76932b5f5dbbb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠陈履常",
        "preface": "",
        "paragraphs": [
            "劳苦陈夫子，欣闻病肺苏。",
            "席门迁次数，僧米乞时无。",
            "旨蓄亲庖急，青钱药裹须。",
            "我场方不给，何以絷君驹。"
        ],
        "notes": "",
        "id": "e0ec7692123ffaffe2f432d78d97243f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至安化驿先寄淮阳故人",
        "preface": "",
        "paragraphs": [
            "萧条安化驿，倦客思悠哉。",
            "积水连天阔，青山送客来。",
            "疏篱风卷叶，败屋雨生苔。",
            "寄语淮阳旧，人今放逐回。"
        ],
        "notes": "",
        "id": "73a7180302af3ba8ac5206a5cfee03e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发金陵折柳亭二首  其一",
        "preface": "",
        "paragraphs": [
            "绿衮溶溶日，红飞寂寂春。",
            "青山今古事，芳草去来人。",
            "歌吹酒家市，帆樯贾客津。",
            "谁云绝胜地，登眺更伤神。"
        ],
        "notes": "",
        "id": "3cc0cf981c826a5daef3c69321dc1a01"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发金陵折柳亭二首  其二",
        "preface": "",
        "paragraphs": [
            "桃李蕃晴日，江山秀晚春。",
            "孤舟多病客，长道未归人。",
            "豪俗竞行乐，倦游慵问津。",
            "南山还暮雨，疑有楚台神。"
        ],
        "notes": "",
        "id": "e3af538e6fb4d1f37d0a23aa6179f434"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "陨叶鸟不顾，枯茎虫莫吟。",
            "野荒田已获，江暗夕多阴。",
            "夜语闻山雨，无眠听楚砧。",
            "敝裘还补绽，披拂动归心。"
        ],
        "notes": "",
        "id": "5410b8bba3708da4789338892aef85e0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵斯举送岩桂新酿",
        "preface": "",
        "paragraphs": [
            "丛桂仙君子，小山幽处芳。",
            "□□□鄙素，汉殿略涂黄。",
            "有客怜衰病，新醅许撇尝。",
            "并将尘外物，助我北窗凉。"
        ],
        "notes": "",
        "id": "c2d935f8141378ab2b2de25c4c230b08"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发安州作",
        "preface": "",
        "paragraphs": [
            "积雨陂塘秀，南风蒿艾肥。",
            "乌犍立横陇，白鸟下深畦。",
            "云木叫杜宇，晓林啼竹鸡。",
            "平生倦游兴，頼有浊醪携。"
        ],
        "notes": "",
        "id": "3b6f9331d43c27300071b18ec84a4fb5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赋得瀑布",
        "preface": "",
        "paragraphs": [
            "浩浩自太古，洋洋灌百川。",
            "深将一源润，首出万峰巅。",
            "晴浴岱宗日，香通华岳莲。",
            "应有真仙子，挥榜上青天。"
        ],
        "notes": "",
        "id": "2dcc477bc14fbfe80afaa8cab85e1c99"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江城",
        "preface": "",
        "paragraphs": [
            "江城寒食近，风雨作轻寒。",
            "花落已可惜，春衣犹怯单。",
            "畏人成不出，已老自无欢。",
            "沽酒金明道，回头十五年。"
        ],
        "notes": "",
        "id": "e92ed0ed6c49fc7d310e83409d84a89e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "都梁亭下",
        "preface": "",
        "paragraphs": [
            "金塔青冥上，孤城苍莽中。",
            "浅山寒带水，旱日白吹风。",
            "人事剧翻手，生涯真转蓬。",
            "高眠待春涨，鲑菜伴南公。"
        ],
        "notes": "",
        "id": "8504e5839316412d4e65d8a02972eba4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过孝感县十里所望一土山下有渔舟呼之不来委舟负鱼径去不顾俄有一舟不待呼自拏舟直前取舟中美鱼致之求价甚贱予倍与之值卒辞倍值而去予语之曰尔不待招而赴人之求仁也售不求厚价廉也子岂有道者乎兹楚境也昔有劝屈大夫以𫗦糟啜醨者岂非子耶为作一篇",
        "preface": "",
        "paragraphs": [
            "有道隠屠钓，仁廉非偶然。",
            "倾筐出紫鳜，挥手谢青钱。",
            "昔有离骚客，名高楚国贤。",
            "独醒遭尔笑，吾幸醉终年。"
        ],
        "notes": "",
        "id": "9f654aa913c03625c3429d50e1bca98c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月三日舣舟徐城戏呈戚郎",
        "preface": "",
        "paragraphs": [
            "自嗟为客久，羁旅过淮时。",
            "雪野挑蔬瘦，霜天暖酒迟。",
            "流年下坡毂，万事一枰棋。",
            "异日怀陈迹，孤舟近古祠。"
        ],
        "notes": "",
        "id": "5e56fe5af47876b861033583888cc269"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "重到临淮寿圣院",
        "preface": "",
        "paragraphs": [
            "陈迹不可访，旧游三十年。",
            "相逢非故物，大半已沈泉。",
            "世界扬尘海，浮生不系船。",
            "老人无固必，醉即掩篷眠。"
        ],
        "notes": "",
        "id": "e57bb5af1bbff4b1684505db1f4afe8b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟中晓思",
        "preface": "",
        "paragraphs": [
            "树色未啼鸟，桨声初度航。",
            "客灯青映壁，城角冷吹霜。",
            "飘泊年来甚，羁游情易伤。",
            "年丰清颍尾，吾计亦差良。"
        ],
        "notes": "",
        "id": "df57728599348896717f8e771514f886"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至汉川夜泊",
        "preface": "",
        "paragraphs": [
            "水翼飞栖定，连樯宿暝烟。",
            "苇风惊客梦，江月伴人眠。",
            "多病闲偏乐，苦吟愁易牵。",
            "渔郎尔何恨，终夕独鸣舷。"
        ],
        "notes": "",
        "id": "0b2344eb1b352300e425f61f4682dc6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "酬同年徐正夫司户时欲卜筑嵩洛间",
        "preface": "",
        "paragraphs": [
            "少别老相见，无言空惘然。",
            "功名属多病，诗酒乐衰年。",
            "釜厌颜公粥，囊须赵壹钱。",
            "归装何日办，嵩少好林泉。"
        ],
        "notes": "",
        "id": "5b0e91a8a52bd46c0c54f1781dcda670"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "何处春深好二首  其一",
        "preface": "",
        "paragraphs": [
            "何处春深好，春深禅宿家。",
            "茶炉寒夙火，佛案晓添花。",
            "坏宅无妖火，通途有宝车。",
            "院深人不到，幡影逐风斜。"
        ],
        "notes": "",
        "id": "c9296322ae70085459edd1af9fd91b8d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "何处春深好二首  其二",
        "preface": "",
        "paragraphs": [
            "何处春深好，春深居士家。",
            "荒园几畦菜，环堵数株花。",
            "自蜡登山屐，仍驱下泽车。",
            "时时客问字，醉帽任倾斜。"
        ],
        "notes": "",
        "id": "68bf103da6e9aabfa70cb62baa4c7e86"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵寄赵伯坚二首  其一",
        "preface": "",
        "paragraphs": [
            "西湖望中潬，能有几多程。",
            "问讯懒不讲，篇章来愈清。",
            "为邦循旧政，把酒忆交情。",
            "祝子过新岁，春风入帝城。"
        ],
        "notes": "",
        "id": "4f7653d5f364f8a02edf84d27316d27c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵寄赵伯坚二首  其二",
        "preface": "",
        "paragraphs": [
            "相思何处望，月阁对南堂。",
            "念子犹记我，怀君时举觞。",
            "可能思颍好，端是种花忙。",
            "闲说河阳政，佳哉副所望。"
        ],
        "notes": "",
        "id": "b007021ca0d7264b4c978cf4e3e17d73"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "陋屋",
        "preface": "",
        "paragraphs": [
            "陋屋秋霖后，荒城落叶中。",
            "坏墙朝插菌，幽草昼闻蛩。",
            "岂是不浪出，直缘无奈慵。",
            "何劳求季主，吾自了穷通。"
        ],
        "notes": "",
        "id": "2c8b478c47e5276084e1c638bbeb8284"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "道旁花",
        "preface": "",
        "paragraphs": [
            "长夏百草秀，道旁多野花。",
            "无名自红紫，有意占年华。",
            "灼灼照流水，斑斑上古槎。",
            "中原何日扫，将尔付泥沙。"
        ],
        "notes": "",
        "id": "6cf381cc32eb43fc00624dae353fb2e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寺西闲步",
        "preface": "",
        "paragraphs": [
            "闾里静无事，野塘春水生。",
            "好风时独立，芳草共闲行。",
            "闰月迟春候，轻阴弄晚晴。",
            "邻炊烟火动，下舍晚鸡鸣。"
        ],
        "notes": "",
        "id": "9b9b47ec531f7b3dd1209a43aad94c77"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "已醒",
        "preface": "",
        "paragraphs": [
            "已醒厌厌醉，将开灼灼红。",
            "年年到春日，忽忽遇东风。",
            "暇日如年永，闲愁似酒浓。",
            "时能将醉眼，天际送飞鸿。"
        ],
        "notes": "",
        "id": "4e72623ef093357051f840117ffb27ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题庐阜官厅壁",
        "preface": "",
        "paragraphs": [
            "平生山水兴，今夜宿东林。",
            "落日楼殿影，西风钟梵音。",
            "云横山阁迥，雨过虎溪深。",
            "脚力犹堪在，他年当重寻。"
        ],
        "notes": "",
        "id": "e50a2e8737d2d2a287a85d505e1cbbe2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "今早将饮酒闻莺有感",
        "preface": "",
        "paragraphs": [
            "萧条古兰若，春日等闲斜。",
            "唧唧初闻燕，怱怱又过花。",
            "旧游都似梦，到处即为家。",
            "把酒听莺处，羁怀感岁华。"
        ],
        "notes": "",
        "id": "f6f4e27c5cd2f1e8f4232a9231f58a39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "破幌",
        "preface": "",
        "paragraphs": [
            "破幌一点白，卧知千里明。",
            "低窗通雪气，乔木尚风声。",
            "传警军城静，鸣钟梵刹清。",
            "高眠寻断梦，邻树已乌惊。"
        ],
        "notes": "",
        "id": "741d266df238395bdf145bbc57071f39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食笋",
        "preface": "",
        "paragraphs": [
            "荒林春足雨，新笋迸龙雏。",
            "邻叟勤致馈，老人欣付厨。",
            "朝餐甘饱美，放浄为嗟吁。",
            "惜取葛陂杖，犹堪代我驹。"
        ],
        "notes": "",
        "id": "696229845ffc8f5923420ab0df576c2b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "每见青桐落，常虞白发侵。",
            "伤心惟片月，不睡更清砧。",
            "蟋蟀秋声早，银河夜色深。",
            "崎岖无限意，萧索一长吟。"
        ],
        "notes": "",
        "id": "a3eba929762cc9be15633ecfe0cd51b7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨",
        "preface": "",
        "paragraphs": [
            "阶下梧桐树，芳菲亦已休。",
            "岁时惊病客，风雨送清秋。",
            "栖鸟归何晚，鸣虫响渐收。",
            "萧萧寒色暮，吹作夜深愁。"
        ],
        "notes": "",
        "id": "d326903f84addd5aa6d47e4b5215f89d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秦兵部书堂",
        "preface": "",
        "paragraphs": [
            "丈人怜我厚，许与过常情。",
            "身世已迂阔，功名何敢争。",
            "笑谈忘晚辈，樽俎罄生平。",
            "欲𣃁临淮地，从公老此生。"
        ],
        "notes": "",
        "id": "b832a8883c161b9a76db8b2b00c387c6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "日落",
        "preface": "",
        "paragraphs": [
            "日落长云暗，风悲古岸秋。",
            "渚鸥遥避客，野蝶戏随舟。",
            "疏拙资微禄，飘零厌远游。",
            "若无尊里酒，何物与消愁。"
        ],
        "notes": "",
        "id": "404498aee40bec6b2bc126fe104423e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚卧",
        "preface": "",
        "paragraphs": [
            "日落烦暑退，秋晴河汉明。",
            "微云映天白，纤月过林清。",
            "独卧谁晤语，幽怀殊未平。",
            "萧萧夜深冷，皓露满前楹。"
        ],
        "notes": "",
        "id": "463ac3e2e59b78a033b3ea98b867062c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卷帘",
        "preface": "",
        "paragraphs": [
            "卷帘新月上，林影散微茫。",
            "庭草鸣虫近，风灯秋幌凉。",
            "长年惟有病，晚岁苦多伤。",
            "身世竟何就，吾将问蜀庄。"
        ],
        "notes": "",
        "id": "d18451428befe7f8386592d12699be44"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀次韵晁应之三首  其一",
        "preface": "",
        "paragraphs": [
            "木落晚风急，宵凉侵暑衣。",
            "有期惟向老，无计未成归。",
            "只益颠毛脱，还从髀骨肥。",
            "感时仍吊古，回首意多违。"
        ],
        "notes": "",
        "id": "4f694bab52ebc7d7683224adf8a78239"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀次韵晁应之三首  其二",
        "preface": "",
        "paragraphs": [
            "衰鬓不堪洗，病躯先觉阴。",
            "天寒白日短，岁暮乱山深。",
            "薄酒醒无力，危弦奏不禁。",
            "谋身老逾拙，三听洛阳砧。"
        ],
        "notes": "",
        "id": "dfb112682b15195a3f4e81c47e827bc7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀次韵晁应之三首  其三",
        "preface": "",
        "paragraphs": [
            "清秋万里兴，力疾上层台。",
            "岁熟雉兔饱，风高榆柳摧。",
            "晚篁元自绿，幽菊为谁开。",
            "寂寞无人问，乡书久不来。"
        ],
        "notes": "",
        "id": "96c86222cc018d1c20b9d7c4b04243ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至三首  其一",
        "preface": "",
        "paragraphs": [
            "昨夜新霜落，淮南十月初。",
            "寒云风后白，高木雨来疏。",
            "功业嗟谋拙，星霜逼岁余。",
            "子云真拙者，寂寞为玄书。"
        ],
        "notes": "",
        "id": "5b17d1039c50abf6405a1d512c8894ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至三首  其二",
        "preface": "",
        "paragraphs": [
            "汴水日夜浅，天寒霜野宽。",
            "拂衣秋叶乱，冲面北风寒。",
            "不作归山计，空悲走马鞍。",
            "济时吾力薄，俯仰一悲叹。"
        ],
        "notes": "",
        "id": "699393031f7c8a8edd57caa7094e4d5f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至三首  其三",
        "preface": "",
        "paragraphs": [
            "孤衾不成寐，起坐听鸡号。",
            "楼闭更筹静，天寒星斗高。",
            "萧条陶令酒，清怨楚臣骚。",
            "凛凛悲秋意，何须待二毛。"
        ],
        "notes": "",
        "id": "de7a187be05eb029225188f94161089c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "青阳驿会刘伯声夜话",
        "preface": "",
        "paragraphs": [
            "奔走倦尘埃，相逢颜暂开。",
            "语阑灯烬改，饮散月华来。",
            "行役风霜苦，流年岁月催。",
            "我愚甘自分，惆怅子多才。"
        ],
        "notes": "",
        "id": "32b91e2da0014b14c15238d5766a6d20"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月二十六日旦闻东堂啄木声忽记作福昌尉时在山间环舍多老木腊后春初此鸟尤多声态不一今琵琶筝中所效既不类又百不得一二云",
        "preface": "",
        "paragraphs": [
            "睡余闻啄木，忽忆福昌春。",
            "官舍题诗壁，如今经几人。",
            "犹能老耽酒，依旧拙谋身。",
            "尚想兰宫路，东风清洛滨。"
        ],
        "notes": "",
        "id": "48a426b6b82610d957db322d03fa8db0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵和王彦昭九日湖园会饮",
        "preface": "",
        "paragraphs": [
            "故人怜寂寞，九日共登临。",
            "天地客行远，山河秋已深。",
            "狂来能醉舞，兴罢独悲吟。",
            "莫怪凄凉甚，多忧损壮心。"
        ],
        "notes": "",
        "id": "0974b5393b488cc925c2d9700a288b98"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春三首  其一",
        "preface": "",
        "paragraphs": [
            "还将多病眼，冉冉对残春。",
            "啼鸟日求侣，晚花如向人。",
            "物情懒著意，杯酒最关身。",
            "亦有功名志，吾生付大钧。"
        ],
        "notes": "",
        "id": "6868b589ec6aa002fdc5755887c90548"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春三首  其二",
        "preface": "",
        "paragraphs": [
            "应接非吾事，深幽兴有余。",
            "笋深鸣鸟下，花薄午风疏。",
            "草浅见飞雉，溪清生细鱼。",
            "端居亦多趣，不用席门车。"
        ],
        "notes": "",
        "id": "3024e893fa569c7440fb5e8673773580"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春三首  其三",
        "preface": "",
        "paragraphs": [
            "红点蔷薇架，绿深桃李蹊。",
            "语莺知果熟，忙燕聚新泥。",
            "节物有常态，羁游无定栖。",
            "宁须说鹏鷃，物理固应齐。"
        ],
        "notes": "",
        "id": "c563e12feb7aa2b52fce2f884dd3a66f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "之天长会宿僧院",
        "preface": "",
        "paragraphs": [
            "萧条林下寺，客至解尘鞍。",
            "雨过月逾白，夜深秋向寒。",
            "老僧无俗累，爱客故盘桓。",
            "之子静相对，松风清石栏。"
        ],
        "notes": "",
        "id": "c1d3eba534edd9d7fcc96796669f35f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿铜陵",
        "preface": "",
        "paragraphs": [
            "山色日已远，问人归路长。",
            "碧天凉夜阔，秋物雨余荒。",
            "人静路傍寺，鸟啼林下房。",
            "铜陵竟何就，空死汉吴王。"
        ],
        "notes": "",
        "id": "e66331219d5da7e7647cf44c3ea08249"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "涟水",
        "preface": "",
        "paragraphs": [
            "孤舟逆水上，野静闻水声。",
            "鸥飞不远水，寒浪溅霜翎。",
            "夜气岸兼木，夕光潭照星。",
            "长吟弄双桨，知有睡龙惊。"
        ],
        "notes": "",
        "id": "0641198025df92bfec4162aa0f0bc827"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "一日复一日",
        "preface": "",
        "paragraphs": [
            "一日复一日，炎凉行一周。",
            "异乡犹在望，白发久生头。",
            "且看寻橦技，休怀失马忧。",
            "天公有至信，万古一春秋。"
        ],
        "notes": "",
        "id": "e4b273553f847c87e5ee5ea3d1e44ff9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "索莫",
        "preface": "",
        "paragraphs": [
            "索莫归未得，闲云还满空。",
            "愁吟对寒月，不睡到晨钟。",
            "衣喜初冬寄，书怜手自封。",
            "何当听夜雪，暖酒夜炉红。"
        ],
        "notes": "",
        "id": "5dfe4837911e67ebf370f47b58979b84"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上方僧",
        "preface": "",
        "paragraphs": [
            "不下上方地，夜禅心虑冥。",
            "三更风雪暗，一点佛龛灯。",
            "持钵呪潭水，鬼神拳跪听。"
        ],
        "notes": "",
        "id": "36c08e3b1adcfd02d4e8bf92770e4770"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬夜",
        "preface": "",
        "paragraphs": [
            "山静寒云薄，天空孤月明。",
            "霜桐占阶影，风叶绕廊声。",
            "经济心难就，蹉跎岁屡更。",
            "冥鸿本清远，何事亦宵征。"
        ],
        "notes": "",
        "id": "6e564548ee51e25492047281760fd627"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和得故人书",
        "preface": "",
        "paragraphs": [
            "来书才一纸，离别意何长。",
            "应为相思苦，还能细作行。",
            "水浮新恨阔，花想旧容芳。",
            "欲问人何处，青楼在帝乡。"
        ],
        "notes": "",
        "id": "cfe8978fc20427758f16f1b0eb371dd1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和西斋",
        "preface": "",
        "paragraphs": [
            "山色供开镜，溪光照掩扉。",
            "暗虫先夜响，萎叶近秋飞。",
            "灌垅晴蔬出，开笼暮鹤归。",
            "鸣琴坐朗月，轻露点秋衣。"
        ],
        "notes": "",
        "id": "7284e2020aa7820aeeb6921bbd7229f0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和北寺",
        "preface": "",
        "paragraphs": [
            "寺倚苍崖古，僧闲昼掩扉。",
            "晓云辞岭去，夕鸟占林归。",
            "悟理观旛动，临风想锡飞。",
            "寄怀玄观外，更觉此生微。"
        ],
        "notes": "",
        "id": "b20b9a0f0fd3a681d605becc49e69357"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食薇",
        "preface": "",
        "paragraphs": [
            "岁穷阴不解，短日过墙微。",
            "幽鸟穿林小，寒乌啄树饥。",
            "冰霜崖岭壮，烟火井闾稀。",
            "老拙安闲僻，无心厌食薇。"
        ],
        "notes": "",
        "id": "ae240c1ed7c5a148a2086cf4ef16daea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "客舍逢桃李，清樽聊自欢。",
            "梦中经夜雨，醉里度春寒。",
            "草色远还绿，鸟声晴更繁。",
            "预期多病眼，花发更辞看。"
        ],
        "notes": "",
        "id": "cb5d3d5bcf68a7b186cf31aa5c81469f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣闷",
        "preface": "",
        "paragraphs": [
            "为问庭前鹊，归期何太迟。",
            "旧传能报喜，东去是何时。",
            "黄叶西风急，幽花白露滋。",
            "朝朝清洛水，坎坎只东驰。"
        ],
        "notes": "",
        "id": "3de33fd51937e9d7eca9618cc47fc135"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其一",
        "preface": "",
        "paragraphs": [
            "岁晏北风疾，山空万谷号。",
            "木枯随意折，鸿断不成高。",
            "深屋支蓬户，温炉煖缊袍。",
            "老夫原不寐，鸣竹鼓萧骚。"
        ],
        "notes": "",
        "id": "4c474bc8cf3a88ea59d9f758af091c45"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其二",
        "preface": "",
        "paragraphs": [
            "清洛鱼梁浅，霜鳞素鲫肥。",
            "供厨调鼎快，充腹此羹稀。",
            "老去只便饱，年来甘息机。",
            "寒江鲈鲙美，怅望未成归。"
        ],
        "notes": "",
        "id": "a18e10f424c4507a3bb1f36ea803670c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其三",
        "preface": "",
        "paragraphs": [
            "风卷尘沙白，云垂雪意凝。",
            "夜山时叫虎，晚市早收灯。",
            "园栗炮还美，村醪醉不能。",
            "三年官况味，真是冷于冰。"
        ],
        "notes": "",
        "id": "b12710a4a516d7fdbb7f668c4046c195"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其四",
        "preface": "",
        "paragraphs": [
            "牛羊已归去，残照满山陂。",
            "霜雁田中静，风鸢木杪悲。",
            "川原今自若，龙虎昔交驰。",
            "丘陇耕桑尽，千年不复知。"
        ],
        "notes": "",
        "id": "26e0984bc86cd61886479f6b76753775"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其五",
        "preface": "",
        "paragraphs": [
            "原庙依冈起，传闻世祖营。",
            "南阳无雊雉，熊耳合投兵。",
            "霜日蓬原路，天风栢殿声。",
            "山川英气在，不负昔闻名。"
        ],
        "notes": "",
        "id": "a9c801ca19bfac2ca804cfd6e41107b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其六",
        "preface": "",
        "paragraphs": [
            "北风吹马疾，石径上危基。",
            "野俎饱貆脯，山炉煮橡糜。",
            "寒耕敲冻石，猎火上风枝。",
            "留滞亲麋鹿，多惭发欲丝。"
        ],
        "notes": "",
        "id": "65ab46c9699e2a3df6cb9ebdeb03809f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其七",
        "preface": "",
        "paragraphs": [
            "壮心常许国，平日讨论兵。",
            "天地身将老，山河意欲惊。",
            "病多缘痛饮，吟苦更伤情。",
            "斗酒新丰市，何人问马生。"
        ],
        "notes": "",
        "id": "7de66294d7a186c313ad76c635bc81e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其八",
        "preface": "",
        "paragraphs": [
            "自昔周人俗，贪庸巧治生。",
            "千金不冠带，一饮起纷争。",
            "佩犊攻攘敚，通书为姓名。",
            "二南分陕化，寂寞久无声。"
        ],
        "notes": "",
        "id": "2b91159679082f98a52e0375022a2a87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其九",
        "preface": "",
        "paragraphs": [
            "千载伤顽俗，遗风耿未忘。",
            "陈荒丘击鼓，魏褊女缝裳。",
            "远客防猜嫉，官居备寇攘。",
            "妻儿怪多喜，清洛有归艎。"
        ],
        "notes": "",
        "id": "bab99178a501e5fc032c7e7095b70c35"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其一○",
        "preface": "",
        "paragraphs": [
            "陈叶不肯堕，冻醪凝未融。",
            "寒林晴有影，霜日冷无风。",
            "许国片心壮，劳生双鬓蓬。",
            "功名任愚智，万事古今同。"
        ],
        "notes": "",
        "id": "f4d06348bfe255750e2faf1b1636867c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其一一",
        "preface": "",
        "paragraphs": [
            "日落擎明烛，一杯千里心。",
            "骄儿惊醉舞，山仆怪悲吟。",
            "谷冷水流急，天昏云起阴。",
            "三更何处雁，急急尚哀音。"
        ],
        "notes": "",
        "id": "5a02e5e0d63e7b74145d8c4f92115411"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮书事十二首  其一二",
        "preface": "",
        "paragraphs": [
            "云去暮天迥，雁飞寒夜长。",
            "姮娥守孤月，青女恨连霜。",
            "不寐看银烛，长吟送羽觞。",
            "山炉与石鼎，伴我老他乡。"
        ],
        "notes": "",
        "id": "61ad96d9bd935c6b63f0e4ccfd2dd05c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿东鲁父居二首  其一",
        "preface": "",
        "paragraphs": [
            "夕阳低欲尽，春浅色萧萧。",
            "暝色催归牧，炊烟向晚樵。",
            "疏星临水际，远火隔村桥。",
            "黯黯柴门夜，栖鸦对寂寥。"
        ],
        "notes": "",
        "id": "0f59e6a084442d1475a389ef775badc8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿东鲁父居二首  其二",
        "preface": "",
        "paragraphs": [
            "郡国何时极，羁愁触处生。",
            "望随天不尽，春共野兼平。",
            "烟树淮南阔，渔盐楚俗轻。",
            "飘零五年别，叹息鬓毛更。"
        ],
        "notes": "",
        "id": "ced07107de2b2bce3eaef6a95fdbd1eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮上夜风",
        "preface": "",
        "paragraphs": [
            "县郭初传柝，船窗已闭篷。",
            "星低春野路，月淡夜淮风。",
            "烟水东南阔，渔盐吴楚同。",
            "久游谙里社，赊酒问邻翁。"
        ],
        "notes": "",
        "id": "e8d5e8f5d59ff689a0d9f1695fb2e2bf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春望",
        "preface": "",
        "paragraphs": [
            "鸟去晴云外，帆归芳草边。",
            "平淮分绿野，春树接低天。",
            "残枿寒余烧，新青雨后田。",
            "年来千里目，容易泪双悬。"
        ],
        "notes": "",
        "id": "95ae019f5f1c0ae1acade08ea6bb565e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "村晚",
        "preface": "",
        "paragraphs": [
            "深坞繁花丽，晴田细迳分。",
            "孤舟春水路，芳草夕阳村。",
            "暗雀投簷静，昏鸦集树喧。",
            "牛羊自归晚，灯火掩衡门。"
        ],
        "notes": "",
        "id": "0ff14c65fa3637e7f81eeb4f99401dec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "荒城转五更，北斗向谁倾。",
            "穴鬭时争啮，林栖或自惊。",
            "老来神虑淡，睡足骨毛轻。",
            "石磬催僧粥，低窗枕畔鸣。"
        ],
        "notes": "",
        "id": "f6b5d54327b044bd9eeedf2aab8e1ce2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春望",
        "preface": "",
        "paragraphs": [
            "暖日晴薰草，清淮阔浸天。",
            "地卑连远水，城废入春田。",
            "目极风灯外，愁悬泪脸边。",
            "人生苦多感，花柳自年年。"
        ],
        "notes": "",
        "id": "d5a65c3b9bb1289e71c85cda9d805697"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同七兄及崧上人自坟庄还寺",
        "preface": "",
        "paragraphs": [
            "和风快人意，岸帻晚襟凉。",
            "日落野痕碧，月生淮际光。",
            "论诗得灵运，静语属支郎。",
            "不是耽闲散，从来懒性长。"
        ],
        "notes": "",
        "id": "255d4c53879e463105416096f5093630"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蔡河涨二首  其一",
        "preface": "",
        "paragraphs": [
            "长河秋雨涨，极目漫难分。",
            "潢潦虽无自，龟鱼恐有神。",
            "天宽垂鉴影，风细起龙鳞。",
            "老去扁舟兴，临流欲问津。"
        ],
        "notes": "",
        "id": "ad7dc21df954e3510d6c598f52345270"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蔡河涨二首  其二",
        "preface": "",
        "paragraphs": [
            "浑浑虽未已，浩浩竟东归。",
            "阔处长天近，澄边一鸟飞。",
            "西风疏苇乱，斜日远村微。",
            "淹泊从吾道，扁舟伴钓矶。"
        ],
        "notes": "",
        "id": "9ddc025eba64f46f8a8c8b0baf6f2ea2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初秋对雨",
        "preface": "",
        "paragraphs": [
            "闭户理残编，疏慵得自便。",
            "朝凉清病思，秋雨对高眠。",
            "屋冷深藏燕，槐疏混抱蝉。",
            "所欣堂下菊，芳意已鲜鲜。"
        ],
        "notes": "",
        "id": "719cc4774a11aa01bc80df463e6e1532"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊长平晚望",
        "preface": "",
        "paragraphs": [
            "川隠夷犹棹，春归杳霭天。",
            "翠深交岸树，绿野望川田。",
            "渔酒数家市，船樯何处船。",
            "登临一回首，无限意茫然。"
        ],
        "notes": "",
        "id": "a71abecbf9df3f0197beb8cd7ec96e0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发长平",
        "preface": "",
        "paragraphs": [
            "归牛川上渡，去翼望中迷。",
            "野水侵官道，春芜没断堤。",
            "川平双桨上，天阔一帆西。",
            "无酒消羁恨，诗成独自题。"
        ],
        "notes": "",
        "id": "5908be640081d456c62c5b3bf03fc4ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离建雄涂中",
        "preface": "",
        "paragraphs": [
            "远水悠悠静，孤樯袅袅迟。",
            "草深春已后，麦秀日长时。",
            "聚语条桑妇，行歌拾穗儿。",
            "年丰随处乐，飘泊我何为。"
        ],
        "notes": "",
        "id": "85d887e9b9f3b49c7b9f99a5884b8466"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其一",
        "preface": "",
        "paragraphs": [
            "过雨芰荷乱，繁阴竹树多。",
            "雏声知鸟哺，萍动见鱼过。",
            "细迳饶苔藓，阴墙引薜萝。",
            "角巾从倒侧，疏懒欲如何。"
        ],
        "notes": "",
        "id": "6b7745d535f2f7c8a7f5dfdecbdc1e32"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其二",
        "preface": "",
        "paragraphs": [
            "蚓壤排晴圃，蜗涎印雨阶。",
            "花须娇带粉，树角老封苔。",
            "问字病多忘，过邻慵却回。",
            "晚凉还盥栉，对竹引清杯。"
        ],
        "notes": "",
        "id": "39d8d1b70a8c6f9eec7d6e0538ea4761"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其三",
        "preface": "",
        "paragraphs": [
            "山雨晴来暑，溪云暗复兴。",
            "林塘阴不解，巾帻润还蒸。",
            "书帙慵披蠹，盘餐厌扑蝇。",
            "老来疲薾甚，多病日侵陵。"
        ],
        "notes": "",
        "id": "d0382484c005cfe97fec29b25ab36de9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其四",
        "preface": "",
        "paragraphs": [
            "朝雨来还密，村墟一望间。",
            "远声惟野竹，润色但青山。",
            "书史供高卧，莓苔只闭关。",
            "萧萧觉秋兴，飘飒近衰颜。"
        ],
        "notes": "",
        "id": "ea02a185f7c4ce7931d5f0460529dde7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其五",
        "preface": "",
        "paragraphs": [
            "细迳依原僻，蓬蒿四五家。",
            "山田来雉兔，溪雨熟桑麻。",
            "竹笼晨收果，茅庵夜守瓜。",
            "颇知农事乐，彼此问生涯。"
        ],
        "notes": "",
        "id": "c6260c4f55adf22c9ec7887855b4006c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其六",
        "preface": "",
        "paragraphs": [
            "养拙贫无事，深幽乐更真。",
            "簷巢偷哺子，树啄巧藏身。",
            "窃果莺知主，移居蚁过邻。",
            "老夫朝食美，荐俎有溪鳞。"
        ],
        "notes": "",
        "id": "5d364f92354c0baf10c7dde71754aeb2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其七",
        "preface": "",
        "paragraphs": [
            "谢守常搜句，陶潜亦效官。",
            "傍溪分水细，过𪩘得天宽。",
            "布种随蔬陇，寻香到药栏。",
            "野装儿稚笑，绳屦鹿衣冠。"
        ],
        "notes": "",
        "id": "1fda514ee4aacb5ae05c73c56098250b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其八",
        "preface": "",
        "paragraphs": [
            "久与山川约，那无风月情。",
            "经营原阔略，疏放自平生。",
            "山友招相见，乡书向远征。",
            "殷勤语归计，贫苦病难成。"
        ],
        "notes": "",
        "id": "5eed7cf4dc1ab382d0383cb40d61b2fd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其九",
        "preface": "",
        "paragraphs": [
            "种药幽人事，还披本草经。",
            "出山抛旧翠，过雨有新青。",
            "术受壶中秘，方传肘后灵。",
            "不辞勤服饵，为变发星星。"
        ],
        "notes": "",
        "id": "e1dcf03168f1571c8cebedc256a16d79"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其一○",
        "preface": "",
        "paragraphs": [
            "陶令抛官易，庞公去隠深。",
            "由来浮世事，可见昔人心。",
            "卜筑闲多思，奔驰病不禁。",
            "簷楹来燕雀，鸾鹤自山林。"
        ],
        "notes": "",
        "id": "3e2770c75048054065448bdf11535a42"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其一一",
        "preface": "",
        "paragraphs": [
            "蛩怨青莎老，萤飞秋水深。",
            "庭除延夜色，砧杵发秋心。",
            "雄剑鸣初匣，寒衣补硬针。",
            "老来词赋懒，从使二毛侵。"
        ],
        "notes": "",
        "id": "f8798ccb37a1e73da651a005a8ceb63a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日十二首  其一二",
        "preface": "",
        "paragraphs": [
            "夜色川原合，秋声草木催。",
            "星辰随地阔，河汉写山来。",
            "栖鹤凉先警，饥乌夕未回。",
            "高楼对斜月，鸣笛正清哀。"
        ],
        "notes": "",
        "id": "4779593b160db4c2606a90887963b1e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿故济阳城",
        "preface": "",
        "paragraphs": [
            "夜色萧条寺，天寒老病身。",
            "空村惟有雪，远道更无人。",
            "不寐依炉暖，多愁頼酒醇。",
            "遥思双凤阙，雨露已先春。"
        ],
        "notes": "",
        "id": "77af4d3012fee95b8fddd6425ed7b3b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早秋感怀",
        "preface": "",
        "paragraphs": [
            "永日付悠悠，年华逝不留。",
            "风声送残暑，云色淡新秋。",
            "吾道倘有待，穷通宁遽忧。",
            "朝来望清颍，一雁下汀洲。"
        ],
        "notes": "",
        "id": "89e320df33206703ea080b880def2b84"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "庚辰腊八日大雪二首  其一",
        "preface": "",
        "paragraphs": [
            "平生腊八日，借钵受斋糜。",
            "客路岁将晚，旅庖晨不炊。",
            "持杯从破律，遣兴自吟诗。",
            "何日依禅宿，钟鱼自有时。"
        ],
        "notes": "",
        "id": "c2106ab24ec88417c125d1dd29d5730f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "庚辰腊八日大雪二首  其二",
        "preface": "",
        "paragraphs": [
            "东州逢腊雪，却忆竟陵梅。",
            "客路人方远，天涯雁欲回。",
            "遥怜簷外白，还点砌边苔。",
            "久是无人过，谁知照酒杯。"
        ],
        "notes": "",
        "id": "3f629cda5ae02ace4c53199f843c558d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蒙恩除奉常有感",
        "preface": "",
        "paragraphs": [
            "平生秉周礼，投老奉龙旗。",
            "斥逐偶不死，归来敢恨迟。",
            "门阑走宾客，行李饬妻儿。",
            "又踏长安道，多惭鬓有丝。"
        ],
        "notes": "",
        "id": "e64c4ea979ad7be0d5a9d8cf21bdcca6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "建平途次",
        "preface": "",
        "paragraphs": [
            "野桥田径滑，官路柳条新。",
            "流水伴丽日，野花留晚春。",
            "点空知去翼，冲绿有归人。",
            "自笑谙岐路，无劳更问津。"
        ],
        "notes": "",
        "id": "75a11c4d98ba0b8ec377ff3e74dce8e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白沙阻风",
        "preface": "",
        "paragraphs": [
            "春江风易恶，故作客行难。",
            "晴日开野色，朝寒醒醉颜。",
            "归人出断岸，去翼复前山。",
            "淹泊无谁语，村翁亦往还。"
        ],
        "notes": "",
        "id": "16478e4c840e5bd53686b4bcd2392305"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其一",
        "preface": "",
        "paragraphs": [
            "小园晴自扫，曝日坐前轩。",
            "野鼠穿山叶，寒乌啄草根。",
            "短篱藩隙地，别迳入孤村。",
            "幽趣供岑寂，淹留不复论。"
        ],
        "notes": "",
        "id": "b4b5c209047a26f6733ce592575bbf75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其二",
        "preface": "",
        "paragraphs": [
            "水落桥痕在，沙干岸草枯。",
            "霜余槐老壮，风际竹清疏。",
            "啄木高逾响，鹡鸰飞且呼。",
            "二年亲友绝，惟有对禽鱼。"
        ],
        "notes": "",
        "id": "eea8d49ff7517c37e3e098a71d6b204e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其三",
        "preface": "",
        "paragraphs": [
            "池馆留余雪，西山照夕曛。",
            "腊催梅蕊迸，春向鸟声新。",
            "愁思供多病，风光欲近人。",
            "年年桃李树，相对只伤神。"
        ],
        "notes": "",
        "id": "4b79a6ad4c645a8ebd0b5d5b926e6d7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其四",
        "preface": "",
        "paragraphs": [
            "空山身欲老，徂岁腊还来。",
            "愁怯年年柳，伤心处处梅。",
            "绿蔬挑甲短，红蜡点花开。",
            "冰雪知何有，东风日夜回。"
        ],
        "notes": "",
        "id": "11b6178a6370d05e2ab757f1789bf8e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其五",
        "preface": "",
        "paragraphs": [
            "南壁苍崖壮，穷冬井落闲。",
            "风声先老树，日色避诸山。",
            "落雁饥相向，啼乌夕自还。",
            "微微寒月影，蓬户已深关。"
        ],
        "notes": "",
        "id": "34b285dbc10040c733567dc1c1226fff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂兴六首  其六",
        "preface": "",
        "paragraphs": [
            "击柝山城闭，疏灯野店扃。",
            "疾风鸣夜谷，晴水动浮星。",
            "霜翼归何晚，邻机织未停。",
            "短歌时自和，愁绝更谁听。"
        ],
        "notes": "",
        "id": "0499f0c45051d5cf9d5fbf5afb9ee1a0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哲宗皇帝挽词四首  其一",
        "preface": "",
        "paragraphs": [
            "端拱循尧道，无为十六年。",
            "偏师擒颉利，上将勒燕然。",
            "梦损周王寿，丹催黄帝仙。",
            "凄凉旧载笔，恸哭抱残编。"
        ],
        "notes": "",
        "id": "c0582640e3b831f2c92bae176ec13c51"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哲宗皇帝挽词四首  其二",
        "preface": "",
        "paragraphs": [
            "秦地蟠螭纽，细阳玉象光。",
            "升歌陈备乐，信史记多祥。",
            "夺邑公无怨，开边义侮亡。",
            "威灵对三后，常在白云乡。"
        ],
        "notes": "",
        "id": "9f6c07fd811203c68928d6e08fd98a2b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哲宗皇帝挽词四首  其三",
        "preface": "",
        "paragraphs": [
            "万世兴王业，千年极治辰。",
            "泽丘还北祭，玉检议东巡。",
            "汗竹人间事，因山地下春。",
            "云天不可望，髯断泣遗臣。"
        ],
        "notes": "",
        "id": "fb13f57b2750eb7ba0c810618d01cc6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哲宗皇帝挽词四首  其四",
        "preface": "",
        "paragraphs": [
            "七月宫车驾，西陵观阙新。",
            "风云悲厚夜，羽卫异时巡。",
            "落月低金爵，秋芜暗石麟。",
            "威灵凛如在，善继有天伦。"
        ],
        "notes": "",
        "id": "512bc0c7b5eb251bf2f4c56cb21c4b50"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "故仆射司马文正公挽词四首  其一",
        "preface": "",
        "paragraphs": [
            "黼座方恭点，邦家付老臣。",
            "颂歌民一口，形势国千钧。",
            "富庶新田里，忠臣旧搢绅。",
            "裴公恨不早，丘祷叹无神。"
        ],
        "notes": "",
        "id": "60dc6672e6bc955b655a1ed940ded44b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "故仆射司马文正公挽词四首  其二",
        "preface": "",
        "paragraphs": [
            "辞爵浮云外，安民反手中。",
            "山林独往意，衮绣太平功。",
            "布被终身俭，貂冠一命崇。",
            "他年两行泪，碑下泣羊公。"
        ],
        "notes": "",
        "id": "90bbd6c80d8e84bfdd52f48a0d1be3bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "故仆射司马文正公挽词四首  其三",
        "preface": "",
        "paragraphs": [
            "经济心犹壮，清羸疾易伤。",
            "那知两楹奠，遽失万夫望。",
            "家有诗书积，坟无金玉藏。",
            "谁知幅巾敛，曾佩上公章。"
        ],
        "notes": "",
        "id": "cd5d62e608a84930de738c617284feda"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "故仆射司马文正公挽词四首  其四",
        "preface": "",
        "paragraphs": [
            "伊洛平生兴，园林独乐居。",
            "曾过郑公里，得御李膺车。",
            "华屋当年客，名山异代书。",
            "定知传不朽，埋玉自沾裾。"
        ],
        "notes": "",
        "id": "27dc8c9ead673997bf2d89492e251584"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "钦慈皇后挽词二首  其一",
        "preface": "",
        "paragraphs": [
            "畴昔熙宁盛，远同麟趾时。",
            "内敦勤俭德，阴辅太平基。",
            "余烈光彤史，追荣备母仪。",
            "遗民怀永裕，箫鼓不胜悲。"
        ],
        "notes": "",
        "id": "6f8aad0bceca89e5bd3c1274aef1c9d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "钦慈皇后挽词二首  其二",
        "preface": "",
        "paragraphs": [
            "淑德承明旧，徽音固有来。",
            "据龙符圣嗣，合剑会轩台。",
            "玉冷衣销馥，鸾昏镜集埃。",
            "伤心国西道，寂寞送车回。"
        ],
        "notes": "",
        "id": "040dc1699158cc8f9d66e401514be2f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "挽黄几道",
        "preface": "",
        "paragraphs": [
            "异政颍川凤，遗风叔度陂。",
            "闻哀苦朋友，归葬束书诗。",
            "百岁乡人社，他年故吏碑。",
            "知公万金产，故在阿戎儿。"
        ],
        "notes": "",
        "id": "eef48b4527e04459c21920aad8b3ed2b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "范参军挽词",
        "preface": "",
        "paragraphs": [
            "力学志不就，多才宦可嗟。",
            "生平叔知己，身后妇成家。",
            "温洛新阡茂，东吴庆系赊。",
            "功名付儿子，文史旧生涯。"
        ],
        "notes": "",
        "id": "f8242d7f8231ceb5554cd607219766f2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "任左藏挽词",
        "preface": "",
        "paragraphs": [
            "人也隠君子，一官聊自闲。",
            "谁能学管库，竟尔死茅菅。",
            "良璞不易剖，大弨终不弯。",
            "惟应太史录，他日出名山。"
        ],
        "notes": "",
        "id": "cc58c6fdf20395905561fcb8a3e967b4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "张夫人挽词",
        "preface": "",
        "paragraphs": [
            "世德簪缨贵，家风孝友传。",
            "承夫知不忌，爱子故亲贤。",
            "飘忽人间梦，生平物外缘。",
            "诸天清浄报，可但閟重泉。"
        ],
        "notes": "",
        "id": "063a9b2c54529a3c313acea3918895ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "吕郡君挽词",
        "preface": "",
        "paragraphs": [
            "表海东侯长，分吴异姓王。",
            "世家端作合，华裔远相望。",
            "龙去孤神剑，雏成九凤凰。",
            "多情潘散骑，悼逝足文章。"
        ],
        "notes": "",
        "id": "8fc1cb0f5df7fe945dd07bbee1d34fa4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "太府李萃卿挽词",
        "preface": "",
        "paragraphs": [
            "妙誉驰场屋，家风在搢绅。",
            "使华推厚德，卿月上通津。",
            "齿德时方重，山丘迹已陈。",
            "长年先友泪，怀感独沾巾。"
        ],
        "notes": "",
        "id": "08a0cb0a3f9fd8b02462124b5533dd56"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "太皇太后挽词",
        "preface": "",
        "paragraphs": [
            "共政艰难际，临朝保佑初。",
            "经纶付耆老，利泽到樵渔。",
            "礼盛谦常抑，功成委不居。",
            "圣君深致孝，尽守典刑余。"
        ],
        "notes": "",
        "id": "0108a2cc31fcd5793cc4312ac32c23f5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "李处道都曹丈挽词",
        "preface": "",
        "paragraphs": [
            "凄凉正始后，尚复有斯人。",
            "恸哭亦云已，伤心难重陈。",
            "传家双令器，怀德万遗民。",
            "尚想典刑在，萧然老鹤身。"
        ],
        "notes": "",
        "id": "0bf3f22c668a0217a9e460c28a74e64b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "栾提举妻石氏挽词",
        "preface": "",
        "paragraphs": [
            "和敬承夫顺，勤劬教子贤。",
            "平生积浄业，仓卒叹无年。",
            "孤剑留耿介，九雏谁抚怜。",
            "尘埃旧脂泽，春草掩新阡。"
        ],
        "notes": "",
        "id": "8586d5773d4b4580c0030295e9f93976"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "邓学士慎思挽词",
        "preface": "",
        "paragraphs": [
            "清苦吟诗客，癯羸嗜学身。",
            "诗书不得力，鬼物定欺人。",
            "类物传遗学，经书植妙因。",
            "九原谁与友，千载葬鱼臣。"
        ],
        "notes": "",
        "id": "cc0e0ca0aa4e89e74d70bbaad1d06745"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潘鲠奉议挽词",
        "preface": "",
        "paragraphs": [
            "廉退辞荣早，清贫卜吉迟。",
            "买山新兆域，从窆旧书诗。",
            "松菊留三径，箪瓢遗两儿。",
            "升堂旧宾客，执绋涕交颐。"
        ],
        "notes": "",
        "id": "db8402699361f48de61a7f33cbf26ee3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哭蔡彦规二首  其一",
        "preface": "",
        "paragraphs": [
            "青衫未白首，已叹掩新阡。",
            "哭别自今日，书来才去年。",
            "功因钟鼎记，名頼友朋传。",
            "平昔围棋笑，临枰更泫然。"
        ],
        "notes": "",
        "id": "e72058e626f324f815168b61bcb0f924"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "哭蔡彦规二首  其二",
        "preface": "",
        "paragraphs": [
            "文章不用世，沦落掩山阿。",
            "命也人无奈，悲哉天谓何。",
            "至交嗟我少，双泪为君多。",
            "遥想山阳墓，秋风吹薜萝。"
        ],
        "notes": "",
        "id": "8afd482e9b546b083e9367851ea3068c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "李少卿挽词",
        "preface": "",
        "paragraphs": [
            "青云旧驰誉，白发早辞荣。",
            "谈笑惟诗酒，交游尽老成。",
            "支离病中见，潇洒旧时情。",
            "已矣不可问，九原松柏声。"
        ],
        "notes": "",
        "id": "91a6a4472825781a7671106883df7b80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮即事寄子由先生",
        "preface": "",
        "paragraphs": [
            "岁暮淮阳客，贫闲两有余。",
            "朝昏面壁坐，风雪闭门居。",
            "老去深依佛，年衰更嗜书。",
            "未能忘素业，聊用慰穷途。",
            "下里皆平屋，开门即古墟。",
            "鸡豚来近舍，舂汲頼邻夫。",
            "雪压移来竹，霜萎自种蔬。",
            "乌皮蒙燕几，褐帽裹僧颅。",
            "肉似闻韶客，斋如持律徒。",
            "女寒愁粉黛，男窘补衣裾。",
            "已病药三暴，辞贫饭一盂。",
            "长瓶卧墙角，短褐倒天吴。",
            "宵寐衾铺铁，晨炊米数珠。",
            "木镵随杜胫，葛制暖韩躯。",
            "时命今如此，功名已矣乎。",
            "谈愁风射马，拙待兔逢株。",
            "久慕香城乐，深谙梦境虚。",
            "谁怜九顿首，正有一长吁。",
            "瞻望身空老，苍茫岁欲除。",
            "何当闻妙诲，黥刖待完肤。"
        ],
        "notes": "",
        "id": "78a4e49cc68b7a2e3f5e89a238b29667"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "用欧阳文忠韵雪诗",
        "preface": "",
        "paragraphs": [
            "密雪当残腊，冲风到荜门。",
            "洒窗惊纸湿，入竹觉声繁。",
            "天阔飘无界，城高积有痕。",
            "气和归麦陇，水味到茶轩。",
            "广陌无游骑，空邮有滞辕。",
            "炎炉聊自暖，浊酒仅能温。",
            "野迥征鞍设，边寒塞甲屯。",
            "振奇歌历历，回袖舞蹲蹲。",
            "客至须驼褐，相逢頼酒樽。",
            "晴明占草木，春意到闲园。"
        ],
        "notes": "",
        "id": "550f9932782852d4384136192e936166"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题谯东魏武帝庙",
        "preface": "",
        "paragraphs": [
            "草昧群龙鬭，英雄接上游。",
            "吴卑青盖伏，蜀陋葆车留。",
            "挟汉临诸夏，中原半九州。",
            "人惊吕布缚，谁信本初忧。",
            "天作西南限，时方割据秋。",
            "力终回赤壁，功止霸诸侯。",
            "历数知归禹，乾坤正造周。",
            "事商完夙志，传子岂人谋。",
            "铜雀佳人恨，西陵拱木秋。",
            "千年故乡庙，歌舞荐牢羞。"
        ],
        "notes": "",
        "id": "ca257f68fe3b5f6a8b43ac415bebabab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过卫真太清宫追怀章圣皇帝游幸之盛小臣斐然成韵",
        "preface": "",
        "paragraphs": [
            "凤历开三叶，中原正偃兵。",
            "端居思道妙，顺动展精神。",
            "函谷传经后，涡阳旧宅新。",
            "龙蟠泉不竭，丹养桧长生。",
            "鸾鹤迎黄屋，烟霞避翠旌。",
            "琳瑯千佩玉，貔虎万屯营。",
            "邃殿仙容俨，灵庭盛礼行。",
            "书留河上语，碑勒大夫名。",
            "歌罢秋风晚，弓遗药鼎成。",
            "句陈严旧寝，辇道接新耕。",
            "日落重楼影，天寒暮鸟声。",
            "异时怀往事，千古有余情。"
        ],
        "notes": "",
        "id": "26fcd7fd40ada956e59bd9b8b54d2a8b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "天庆观三色桧",
        "preface": "",
        "paragraphs": [
            "聚处岁寒物，生为千岁身。",
            "柯条虽自异，臭味本相亲。",
            "商季诸公子，茅家贤弟昆。",
            "分驱众彭恶，各共一清真。",
            "竽籁风中合，鳞鳍雨后伸。",
            "高枝如借便，轻举岂无人。"
        ],
        "notes": "",
        "id": "b4bec4836d40fc9191431f10bfff788c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八月三日舟行自蔡河赴临淮",
        "preface": "",
        "paragraphs": [
            "旷野天垂地，川晴水见沙。",
            "河回迷向背，岸断忽桑麻。",
            "水阔时浮鹭，陂寒乍集鸦。",
            "年饥田濩落，岁晚客悲嗟。",
            "新月排云水，西风送日斜。",
            "孤舟何处宿，故国已天涯。"
        ],
        "notes": "",
        "id": "8d43989ae61f96db2d70c91e8dfdb879"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行即事二首  其一",
        "preface": "",
        "paragraphs": [
            "古岸生微霭，空林挂夕阳。",
            "霞辉明野色，天影战波光。",
            "集鸟村墟暗，鸣虫禾黍荒。",
            "秋高孤月静，天末巧云长。",
            "沙晚横归艇，川晴列去樯。",
            "登临自多感，何必寄他乡。"
        ],
        "notes": "",
        "id": "f69a347ff4102005ed45fadd7234be68"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行即事二首  其二",
        "preface": "",
        "paragraphs": [
            "去去路日远，行行岁向深。",
            "晚田荒更阔，秋野晓多阴。",
            "岸蓼飞寒蝶，汀沙戏水禽。",
            "迎风芦颤叶，眩日枣装林。",
            "早蟹肥堪荐，村醪浊可斟。",
            "不劳频怅望，处处有鸣砧。"
        ],
        "notes": "",
        "id": "7e7ea5c82a34fb68de7361e8811b71d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发崔桥",
        "preface": "",
        "paragraphs": [
            "野麦平芜陇，官榆卧古津。",
            "眠鸥沙上晓，幽草水边春。",
            "暖叶生浮绿，风漪起细鳞。",
            "青新桑媪筥，茜浄浣娘裙。",
            "有客悲芳芷，无人采白苹。",
            "可怜千里目，愁杀未归人。"
        ],
        "notes": "",
        "id": "a7371a82f5c9767d94f635ffd2260e5f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和柳郎中山谷寺翠光亭长韵",
        "preface": "",
        "paragraphs": [
            "山深疑路断，古寺忽开门。",
            "乔木风霜急，荒崖云雨痕。",
            "朝霞明翠霭，秋雨濯岚昏。",
            "幽鸟不避客，闲云时入轩。",
            "重萝深更绿，碧涧浅无浑。",
            "宝地黄金布，飞泉白玉喷。",
            "庭闲卧驯鹿，果熟引王孙。",
            "禅静石为室，客迷桃满园。",
            "每悲尘世幻，方信梵王尊。",
            "野实饥堪荐，阳崖冬自温。",
            "便当安寂寞，何事走歊烦。",
            "清梵晨斋启，高松夜枕喧。",
            "逢人休问道，得意已忘言。",
            "直指曹溪路，劳将贝叶翻。",
            "功名叹不偶，岁月去如奔。",
            "久分疏轩冕，宁辞友玃猿。",
            "从容岩客话，粗粝野僧飧。",
            "即是平生乐，心期何日论。"
        ],
        "notes": "",
        "id": "cf8c6a85885f0c8fefbeaeb2e26ddb74"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "访昙上人有感",
        "preface": "",
        "paragraphs": [
            "上人稀出入，黄叶闭门深。",
            "系马长林下，逢僧古殿阴。",
            "相逢成底事，乘兴偶来寻。",
            "静境亦何有，无言知祖心。",
            "生平避浮俗，与物苦差参。",
            "脱去犹未得，尘埃嗟滞淫。",
            "长廊秋日薄，古木野霜侵。",
            "徙倚谁晤语，独归还独吟。"
        ],
        "notes": "",
        "id": "e6ce1d3e08ddb5c3573a709c9ce46db4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜吟",
        "preface": "",
        "paragraphs": [
            "帘卷凉侵户，窗虚月过帷。",
            "高桐清露湿，深柳夜蝉嘶。",
            "断绩银河转，欹斜斗柄移。",
            "风来高叶报，伏近候虫知。",
            "陶令尊无酒，潘生鬓有丝。",
            "将何慰愁寂，倚杖独题诗。"
        ],
        "notes": "",
        "id": "7a26ae50ecfa5decc56a04ad2b201906"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "斜日二首  其一",
        "preface": "",
        "paragraphs": [
            "斜日归钱暑，秋容淡太虚。",
            "闲云工变易，片月自清孤。",
            "淹泊年华老，凄凉岁事余。",
            "时违自朴拙，兴懒日萧疏。",
            "阮籍慵耽酒，文园病著书。",
            "簪缨非草野，江海得樵渔。"
        ],
        "notes": "",
        "id": "45f99b091e8ebea63c699a74c1af3ae2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "斜日二首  其二",
        "preface": "",
        "paragraphs": [
            "伏尽金才壮，天高火欲流。",
            "病悰抛酷暑，诗兴得高秋。",
            "昼静尘埃少，宵凉河汉浮。",
            "青伤桐叶腻，爽夺蕙兰柔。",
            "晚岁寒将届，群芳叶不收。",
            "幽人多感慨，啼鴂助骚愁。",
            "病懒非高卧，疏迂却自由。",
            "功名与世事，摆落醉乡游。"
        ],
        "notes": "",
        "id": "ca0fa81ed7ab884474693b53f4d0067f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮独酌书事奉怀晁永宁",
        "preface": "",
        "paragraphs": [
            "天涯催晚岁，残律去如奔。",
            "入夜北风恶，多阴寒日昏。",
            "野吹余烧烬，溪落旧沙痕。",
            "霜重饥鹰疾，田空宿雁喧。",
            "山明千笋直，云积万营屯。",
            "足雨耕犂早，丰年柿栗繁。",
            "地平秦接席，土断洛开门。",
            "白首三年客，黄桑数亩村。",
            "懒梳悲发短，不寐守炉温。",
            "折骨披残枿，苍龙卧老根。",
            "晚篁犹𥩟思，幽蕊助消魂。",
            "慷慨双龙剑，飘零一酒樽。",
            "琳琅思秀色，环佩想清言。",
            "独语看明烛，空庭月出轩。"
        ],
        "notes": "",
        "id": "ff55886bee3638d2cb26dbf52e1ae1c4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出都有感",
        "preface": "",
        "paragraphs": [
            "来时雪尽花初发，归去柳阴蝉乱鸣。",
            "四序风光半为客，百年飘泊一浮名。",
            "春来多病思高卧，老去违时畏后生。",
            "若有黄精换华发，敢随车马到高城。"
        ],
        "notes": "",
        "id": "99dde7b481669325342624999cc4a7a9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠别何道士",
        "preface": "",
        "paragraphs": [
            "疏散多违久自知，形骸况复病先衰。",
            "全身幸免诛三献，避世何劳赋五噫。",
            "闻说永嘉饶水石，便思轻帆向天涯。",
            "却嗟病翮伤摧甚，孤鹤高飞不得随。"
        ],
        "notes": "",
        "id": "156ed660b470d25fd6ad44eda6f8d182"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "北桥送客",
        "preface": "",
        "paragraphs": [
            "桥上垂杨系马嘶，桥头船尾插青旗。",
            "船来船去知多少，桥北桥南长别离。",
            "亭上几倾行客酒，游人自唱少年辞。",
            "百年回首皆陈迹，浮世飘零亦可悲。"
        ],
        "notes": "",
        "id": "6b9ef40be079fedec1dbf54cacdb201a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九日独游怀故人",
        "preface": "",
        "paragraphs": [
            "故人分散在天涯，九日登临独叹嗟。",
            "人世光阴催日日，乡闾时节自家家。",
            "风烟满眼临秋尽，鼓角荒城送日斜。",
            "取醉凭谁正乌帽，遣愁犹强插黄花。"
        ],
        "notes": "",
        "id": "ce14b8e493d07021827f5c80136da62e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜",
        "preface": "",
        "paragraphs": [
            "木落风高砧杵伤，孤城更漏入秋长。",
            "寒生疏牖人无梦，月过中庭树有霜。",
            "报落梧桐犹陨叶，知时蟋蟀解亲床。",
            "年年多病浑无寐，静对楞严一炷香。"
        ],
        "notes": "",
        "id": "bb92bf9466f54687120ae7f97c52e5fd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "辉辉暖日弄游丝，风软晴云缓缓飞。",
            "残雪暗随冰笋滴，新春偷向柳梢归。",
            "可怜鬓发蹉跎老，每惜梅花取次稀。",
            "何事都城轻薄子，买欢酤酒试春衣。"
        ],
        "notes": "",
        "id": "6fb643c24ba78b76632422ca9da31544"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元日驾回登楼二首  其一",
        "preface": "",
        "paragraphs": [
            "紫雾氛霏阊阖开，团团明月上天来。",
            "香车百两天街晚，清跸一声仙仗回。",
            "灯隔画帘时闪烁，风穿高幕故徘徊。",
            "太平日久多闲暇，簪笏从容侍燕杯。"
        ],
        "notes": "",
        "id": "b6359ae9b6c7b1057258658e08a7181c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元日驾回登楼二首  其二",
        "preface": "",
        "paragraphs": [
            "长街十二远相通，阊阖峨峨彩雾红。",
            "天白华灯交皓月，楼寒朱幕荡春风。",
            "车头笑语归时醉，城下传呼夜向中。",
            "自古长安多乐事，周南留滞意何穷。"
        ],
        "notes": "",
        "id": "c72492edf317ee28bd40ad453234547d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "探春有感二首  其一",
        "preface": "",
        "paragraphs": [
            "出城但怪风光老，草色苍茫柳色深。",
            "烟树远浮春缥缈，风光不动日阴沉。",
            "芳郊未厌萦纡入，美酒何妨取次斟。",
            "羸马青衫亦何事，一生空负野人心。"
        ],
        "notes": "",
        "id": "e159dfb65afe888bae4a2d3aa3542bac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "探春有感二首  其二",
        "preface": "",
        "paragraphs": [
            "柳萼蒙茸待放绵，樱桃新叶大如钱。",
            "深春冷落花残后，寒食朦胧月淡天。",
            "独坐每将诗作伴，遣愁安得酒如泉。",
            "伤心千里休凝望，城外东风早满船。"
        ],
        "notes": "",
        "id": "8b4ad9645986108fa2454d8592afa6e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日同孙毕二同舍游李氏园亭",
        "preface": "",
        "paragraphs": [
            "荡荡东风散客心，出门驱马问园林。",
            "花房待暖徐徐放，柳色随春旋旋深。",
            "城郭远来无俗客，松篁深处有幽禽。",
            "王公留壁题诗句，应许骚人尽日吟。"
        ],
        "notes": "",
        "id": "6bd26bd0be1f2469393c5fdd2cc2ea68"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "夜雨轻寒拂晓晴，牡丹开尽过清明。",
            "庭前落絮谁家柳，叶里新声是处莺。",
            "白发生来如有信，青春归去更无情。",
            "便当种秫长成酒，远学陶潜过此生。"
        ],
        "notes": "",
        "id": "8f50fa159f5e04a9b4692f98eed8b791"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "薄云蔽日晚悠悠，簷雨萧萧急未收。",
            "佳树已雕今岁叶，西风还是去年秋。",
            "蹉跎不奈时惊客，牢落惟凭酒散愁。",
            "多病支离欣得睡，晚来凉气满衾裯。"
        ],
        "notes": "",
        "id": "9ceb6c184e1528b03f89473c1f8f24bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨二首  其一",
        "preface": "",
        "paragraphs": [
            "急雨凄风未肯晴，墙阴先报候虫鸣。",
            "扫除暑气驱三伏，催促秋声向五更。",
            "美酒若能斟靖节，二毛偏解著潘生。",
            "醉来真有无穷意，老去何劳浪自惊。"
        ],
        "notes": "",
        "id": "51249cafe1aecc84868de8135a11823c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨二首  其二",
        "preface": "",
        "paragraphs": [
            "陋巷柴门揜寂寥，一窗风雨晚萧萧。",
            "清秋渐冷尤宜懒，闲日苦长无处消。",
            "乌几青筇扶病弱，素琴黄卷伴逍遥。",
            "交朋南北音书隔，虽有芳樽谁可招。"
        ],
        "notes": "",
        "id": "c460241b77fd639b4c4f7a6b191fc7d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寿阳楼下泊舟有感",
        "preface": "",
        "paragraphs": [
            "寿阳楼下清淮水，帆去帆来何日休。",
            "浮世十年多少事，风烟依旧别离愁。",
            "楼头夜静行人绝，楼下影斜淮月秋。",
            "不道孤吟不能寐，一声羌笛怨谁舟。"
        ],
        "notes": "",
        "id": "f3921a1ac7787cf1ae3108435a6804d8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和柳郎中舒州潜庵二首  其一",
        "preface": "",
        "paragraphs": [
            "浪走尘埃竟未甘，仙郎六十制潜庵。",
            "门前山色云侵坐，峰下秋光水满潭。",
            "野鹤避人巢古木，清猿乘月啸寒岩。",
            "从今不作轩裳客，多买烟霞未是贪。"
        ],
        "notes": "",
        "id": "0f27c6c5c9af718ef584dce947664d3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和柳郎中舒州潜庵二首  其二",
        "preface": "",
        "paragraphs": [
            "苍颜华发未能甘，欲觉长年先创庵。",
            "坐久烟岚开翠壁，梦回云雨起寒潭。",
            "松风夜扫鸣琴榻，溪溜晴分种药岩。",
            "不是仙翁有仙骨，幽奇争许世人贪。"
        ],
        "notes": "",
        "id": "e9d67815bf76f02bf8bf13e5c63d8528"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至寿州初见淮山二首  其一",
        "preface": "",
        "paragraphs": [
            "浩荡平波欲接天，天光波色远相连。",
            "风鸣雨桨初离浦，岸转青山忽对船。",
            "泽国秋高添气象，人家南去好风烟。",
            "步兵何必江东走，自有鲈鱼不值钱。"
        ],
        "notes": "",
        "id": "b1a2184343cd441cda7614340b4c4f75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至寿州初见淮山二首  其二",
        "preface": "",
        "paragraphs": [
            "晚系孤舟古岸隈，蒹葭风定渚鸥回。",
            "山兼野色苍茫去，月向淮心晃荡来。",
            "秋色解将愁并至，年华偏与客相催。",
            "青衫手板徒劳尔，富贵功名安在哉。"
        ],
        "notes": "",
        "id": "357665b65e736a28162fdb041a80e21c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚发寿春浮桥望寿阳楼怀古",
        "preface": "",
        "paragraphs": [
            "烟水苍茫古岸高，危楼缥缈枕波涛。",
            "山围粉堞青屏合，桥跨长淮百舰牢。",
            "争战往年空故国，登临行客叹前朝。",
            "青旗试问谁家酒，风雨蒹葭晚渡遥。"
        ],
        "notes": "",
        "id": "d64f1573c2911156bbeb4ab25ba1471b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜泊",
        "preface": "",
        "paragraphs": [
            "远雁初归枫叶干，孤舟晚系岸边滩。",
            "淮声夜静凌风壮，月色秋深照客寒。",
            "疏拙功名甘阔略，飘零踪迹但悲叹。",
            "不关酒薄难成醉，自是年来少所欢。"
        ],
        "notes": "",
        "id": "759660f112d0b8555f34789832b53940"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将别普济二首  其一",
        "preface": "",
        "paragraphs": [
            "老槐疏竹寺门幽，九月轻寒袭客裘。",
            "漠漠淮烟天际晚，萧萧山雨坐中秋。",
            "风前红叶知时落，篱下黄花对客愁。",
            "为语老僧无我笑，此生终待老林丘。"
        ],
        "notes": "",
        "id": "4b3fa54fe991a7339606f9fdbb772116"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将别普济二首  其二",
        "preface": "",
        "paragraphs": [
            "孤城淮北晚钟残，落日桥边送客鞍。",
            "物外楼台秋更豁，山深松竹晚多寒。",
            "窗风细细侵衣冷，簷雨萧萧到夜阑。",
            "佳境欲留嗟不可，尘埃踪迹但悲叹。"
        ],
        "notes": "",
        "id": "310e516355443f5524af5053a50d8415"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发泗州",
        "preface": "",
        "paragraphs": [
            "万艘猎猎战风桅，我亦孤舟别岸隈。",
            "漠漠晓云生木末，萧萧飞雨送帆开。",
            "消磨岁月书千卷，零落江湖酒一杯。",
            "因病得州真漫尔，功名于我亦悠哉。"
        ],
        "notes": "",
        "id": "96756ee77e533129994fd123ee862af2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "病中得晁应之秋怀诗",
        "preface": "",
        "paragraphs": [
            "西风堂下飞黄叶，病卧空床白日高。",
            "疲薾扶行孤竹杖，萧条隠几两霜毛。",
            "散花有客谈真实，烧药无人过寂寥。",
            "怪得晚来头目快，新诗秋兴苦飘飘。"
        ],
        "notes": "",
        "id": "acdb67d98accf4f216a3629264b83c04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂兴四首  其一",
        "preface": "",
        "paragraphs": [
            "隔墙泉下是东溪，细溜涓涓入我池。",
            "一部笙箫寒竹响，百年风雨古槐姿。",
            "果悬幽槛朱初熟，蔓度空墙翠欲垂。",
            "野趣转深身愈老，故应寂寞畏人知。"
        ],
        "notes": "",
        "id": "91a0f3bf4d8c810b08b8ca14598bdeca"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂兴四首  其二",
        "preface": "",
        "paragraphs": [
            "无地从容解鬰陶，寄怀林野散尘劳。",
            "含风槐柳参天合，足雨桑麻映露高。",
            "五斗得官迷簿领，一廛何处𣃁蓬蒿。",
            "致身富贵须年少，顾我衰迟已二毛。"
        ],
        "notes": "",
        "id": "bb78dbb9c1ed57fb7af3744af27f122a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂兴四首  其三",
        "preface": "",
        "paragraphs": [
            "墙下溪流清且长，夹溪乔木雨苍苍。",
            "袅风翠果擎枝重，照水圆荷舞叶凉。",
            "蜗壳已枯黏粉壁，燕泥时落污书床。",
            "南山野客闲相过，赠我能携药满筐。"
        ],
        "notes": "",
        "id": "7c7cc8d46fb4d462d1d7bcc53550e9eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日杂兴四首  其四",
        "preface": "",
        "paragraphs": [
            "蔬圃茅斋三亩余，溪光山影动浮虚。",
            "病妻老去惟寻药，稚子年来解爱书。",
            "中散无堪心放荡，冯唐已老兴萧疏。",
            "全真养素安吾分，敢谓轩裳不我如。"
        ],
        "notes": "",
        "id": "176bda56e01af0417ec063785b9c2690"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清明日卧病",
        "preface": "",
        "paragraphs": [
            "莺花零乱清明日，巾褐萧条老病翁。",
            "乌鼎相亲勤煮药，素屏深坐怯当风。",
            "爱花未免呼儿摘，畏雨还成对客慵。",
            "自叹年来怨青镜，衰颜改尽少年红。"
        ],
        "notes": "",
        "id": "d37df87fc3ca6b7bf6bbda7bf4ecc7cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "水南春望",
        "preface": "",
        "paragraphs": [
            "洛岸东风送马行，桥横落日半川明。",
            "天连观阁云垂地，春入山河秀满城。",
            "老去飘萍甘屏迹，兴来怀古未忘情。",
            "短歌一曲聊回首，不待悲秋白发生。"
        ],
        "notes": "",
        "id": "6b46e523d564d0ed422e736690556c3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日遣兴",
        "preface": "",
        "paragraphs": [
            "洛阳自古帝王都，百战荆榛只故墟。",
            "零乱园林遗物在，嬉游人物古风余。",
            "草迷公子障泥锦，花近佳人油壁车。",
            "漂泊强随游客辔，不辞尘土污衣裾。"
        ],
        "notes": "",
        "id": "52741845a32b0965fe6ceeec9ba42988"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送杨补之赴鄂州支使",
        "preface": "",
        "paragraphs": [
            "相逢顾我尚童儿，二十年来鬓有丝。",
            "涕泪两家同患难，光阴一半属分离。",
            "扁舟又作江湖别，千里长悬梦寐思。",
            "何日粗酬身世了，卜邻耕钓老追随。"
        ],
        "notes": "",
        "id": "4dd36fc809d71789eba851c7e22d57fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送杨念行监簿侍行赴鄂渚",
        "preface": "",
        "paragraphs": [
            "楚天南去水冥冥，鄂渚悠悠到几程。",
            "京洛信稀千里隔，江湖春尽一帆轻。",
            "莫辞送别青春满，会是相逢白发生。",
            "饱读诗书取卿相，不应如我老无成。"
        ],
        "notes": "",
        "id": "ef9a4337f43144d403adacc66e355bfd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送三姊之鄂州",
        "preface": "",
        "paragraphs": [
            "兄弟分飞各一方，老来分袂苦多伤。",
            "两行别泪江湖远，五月征车岐路长。",
            "休叹伯鸾甘寂寞，所欣杨恽好文章。",
            "北归会有相逢地，只恐尘埃发易苍。"
        ],
        "notes": "",
        "id": "21c2b467aea120792fa81b80e0b392cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月六日",
        "preface": "",
        "paragraphs": [
            "杨柳梢头腊雪消，东风犹著晚寒骄。",
            "新年花柳传芳信，去腊星霜变斗杓。",
            "来共春烟情冉冉，洒随疏雨泪萧萧。",
            "蛾眉一闭年华改，纵有遗魂可得招。"
        ],
        "notes": "",
        "id": "a965a22684b4a27ca22508b1504a0d3e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "游李氏园",
        "preface": "",
        "paragraphs": [
            "堂下新年见草芽，惊心强起探年华。",
            "柳呈雪后青苍干，梅破风前一两花。",
            "绰约风光新物态，栽培园沼好生涯。",
            "奔驰世路吾何有，一到林塘一叹嗟。"
        ],
        "notes": "",
        "id": "be1da70e92c6e35bdce3e9b14966f413"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄荣子雍",
        "preface": "",
        "paragraphs": [
            "苍茫腊雪欲成泥，又见东风上柳枝。",
            "万事过前浑是梦，百年投老只添悲。",
            "功名末路收常晚，节物惊心空自知。",
            "千里故人犹念我，书来辛苦话相思。"
        ],
        "notes": "",
        "id": "fd41a3a1d589130150944549088bd563"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题朱氏园",
        "preface": "",
        "paragraphs": [
            "东风邀客入芳菲，夹径吹香李万枝。",
            "啼鸟远闻知昼静，好花相续得春迟。",
            "连樯东去淮天阔，绿野南环楚泽卑。",
            "客至会须留醉墨，主人留榜待新诗。"
        ],
        "notes": "",
        "id": "f38b4cebfa836bb440ffb39b519f1189"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离宿州后寄兄弟",
        "preface": "",
        "paragraphs": [
            "落日村桥涕泫然，东风匹马去翩翩。",
            "两行绿树当隋岸，一片春云限楚天。",
            "妄意致身常许国，强颜得禄废求田。",
            "幅巾会作淮南叟，白发相收一钓船。"
        ],
        "notes": "",
        "id": "5fb87f39c34716e8e89596d053c10a9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄荣子雍三首  其一",
        "preface": "",
        "paragraphs": [
            "东风三月洛阳城，倾盖相逢气倍增。",
            "看尽园花方信马，饮斜楼月更挑灯。",
            "年光飘忽双驰毂，心事萧条一老僧。",
            "酒病年来慵把笔，新文寄我苦凭陵。"
        ],
        "notes": "",
        "id": "68f6f141b314de03a75175c8796d6f51"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄荣子雍三首  其二",
        "preface": "",
        "paragraphs": [
            "苍苍老柏古南禅，袅袅修篁泮水湾。",
            "此地笑谈惟我共，百年交友得君难。",
            "已甘心向诗书老，会与身图云水闲。",
            "年少功名须力致，看君朝佩日珊珊。"
        ],
        "notes": "",
        "id": "df48e7c3dc50886e777aa0b2b0b32c9e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄荣子雍三首  其三",
        "preface": "",
        "paragraphs": [
            "家家新酒滴新醅，残岁峥嵘春欲回。",
            "霜野寂无新到雁，雪林寒有欲开梅。",
            "关河路永双横辙，天地身闲一举杯。",
            "酬答风光千点泪，怯将愁眼更登台。"
        ],
        "notes": "",
        "id": "ae73f3a38a2b9c921ce435ea5acb37f5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "陈履常惠诗有曾门一老之句不肖二十五岁谒见南丰舍人于山阳始一书而褒与过宜阳有同途至亳之约耒以病不能如期后八年始遇公于京师南丰门人惟君一人而已感旧慨叹因成鄙句愿勿他示",
        "preface": "",
        "paragraphs": [
            "南丰冢木已萧萧，犹有门人守一瓢。",
            "文彩自应传壶奥，典刑犹可想风标。",
            "纷纷但见侏儒饱，寂寂谁歌隠士招。",
            "十载敝冠弹未得，簪缨知复为谁彯。"
        ],
        "notes": "",
        "id": "c042b48f4f1ed7e5dbddb31d34a92222"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊舟候水",
        "preface": "",
        "paragraphs": [
            "一水悠悠断复连，卸帆终日小滩前。",
            "青旗招饮篙工醉，五两敧风贾客眠。",
            "树色远分芳草路，鸟行斜断夕阳天。",
            "渔舟惯伴危樯宿，馈我霜鳞不用钱。"
        ],
        "notes": "",
        "id": "501b408f1a0469f81592ed644c36d6a3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同李十二醉饮王氏牡丹园二首  其一",
        "preface": "",
        "paragraphs": [
            "东风穷巷只埃尘，谁见城南万朵新。",
            "不问主人聊一饮，为携佳客送余春。",
            "比君意气三年老，贷我疏狂一味真。",
            "醉里尚能驰马去，看君倒著接䍠巾。"
        ],
        "notes": "",
        "id": "81644c8b1bf77b89d703c7ada878c91c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同李十二醉饮王氏牡丹园二首  其二",
        "preface": "",
        "paragraphs": [
            "吹尽纷纷桃李尘，天香国艳一翻新。",
            "正过谷雨初晴日，分得西都大半春。",
            "旧态似推新艳好，红芳不似淡妆真。",
            "嗟予久得丘园意，何日相逢一幅巾。"
        ],
        "notes": "",
        "id": "a680fdd23e35ec188140aa30d5724e7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同无咎遐叔文叔同游凝祥得游字",
        "preface": "",
        "paragraphs": [
            "客子长安尘满裘，道人门馆自深幽。",
            "东风拂地千条柳，春水平池数点鸥。",
            "俯首一官真底事，倒囊三百更何求。",
            "读书挟策君知否，失性还同博塞游。"
        ],
        "notes": "",
        "id": "ba30d4b5c459b4d61e67ac1e21705401"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧怀陈三时陈三卧疾",
        "preface": "",
        "paragraphs": [
            "睡如饮蜜入蜂房，懒似游丝百尺长。",
            "陋巷谁过居士疾，春风正作国人狂。",
            "吟诗得瘦由无性，辟谷轻身合有方。",
            "欲饷子桑归问妇，一瓢过午尚悬墙。"
        ],
        "notes": "",
        "id": "17a30943849cd8044dcd58a3c8d929f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将至海州明山有作",
        "preface": "",
        "paragraphs": [
            "望望孤城沧海边，好云深处是人烟。",
            "鸟飞山静晴秋日，水阔人闲熟稻天。",
            "旗影远摇沽酒市，棹歌归去隔村船。",
            "功名富贵非吾事，誓𣃁明山数亩田。"
        ],
        "notes": "",
        "id": "83a7cc3c116022e1d7cfd1dc9894233a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日登海州乘槎亭",
        "preface": "",
        "paragraphs": [
            "海上西风八月凉，乘槎亭外水茫茫。",
            "人家日暖樵渔乐，山路秋晴松栢香。",
            "隔水飞来鸿阵阔，趁潮归去橹声忙。",
            "蓬莱方丈知何处，烟浪参差在夕阳。"
        ],
        "notes": "",
        "id": "f20f45590a312895f9462166fa464afa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "屋东",
        "preface": "",
        "paragraphs": [
            "苍鸠呼雨屋东啼，麦穗初长燕子飞。",
            "竹里人家鸡犬静，水边官舍吏民稀。",
            "溪声夜涨寒通枕，山色朝晴翠染衣。",
            "頼有西邻好诗句，赓酬终日自忘机。"
        ],
        "notes": "",
        "id": "d78b8c0e8b36c8006090dbfa4eb9001f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题斋壁",
        "preface": "",
        "paragraphs": [
            "松庭日午听啼莺，帘外人稀睡老铃。",
            "已叹近秋添白发，更因多病读黄庭。",
            "江鱼未上烹难致，吴酒空斟醉易醒。",
            "好住安心莫惆怅，此身天地一浮萍。"
        ],
        "notes": "",
        "id": "6600d5685c9ea787ac3f95a3f768e5d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵李德载见寄",
        "preface": "",
        "paragraphs": [
            "头颅幸获免奸锋，甘分江湖老钓篷。",
            "老得一州聊自慰，相望千里与谁同。",
            "已欣台省登群俊，犹数湖湘卧病翁。",
            "诗就醉余频走笔，待观云海戏群鸿。"
        ],
        "notes": "",
        "id": "fc1135d8d051eb9086b7655dbf786ca3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读孙巨源经纬集",
        "preface": "",
        "paragraphs": [
            "等闲咳唾烂成文，奏牍三千世共珍。",
            "不向人间调鼎鼐，却归天上作麒麟。",
            "侍游曲水欢何在，敷奏延英迹已陈。",
            "四辅当时曾避柱，熙宁天子属词臣。"
        ],
        "notes": "",
        "id": "5fb709d4776ae3a1e3b7b13cab80685d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将赴上庠偶成",
        "preface": "",
        "paragraphs": [
            "卷中课最诗成后，枕上功名睡美余。",
            "弟子解疑常隠几，轮人能笑久观书。",
            "山林沉痼时搔首，松菊耽淫自荷锄。",
            "干世可能寻一饱，虀盐未用食无鱼。"
        ],
        "notes": "",
        "id": "e599bd972f4210b74ad70b99cf513142"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄杨克一",
        "preface": "",
        "paragraphs": [
            "吾甥颇似魏家舒，新罢推囚却著书。",
            "顾我独倾陶令酒，思君同鲙季鹰鲈。",
            "荒凉云物秋将老，寂寞山城谁与娱。",
            "倏忽风光行老矣，踌躇不去欲何如。"
        ],
        "notes": "",
        "id": "2fc348b2c24e85b728ccec60a878b585"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "己卯十二月二十日感事二首  其一",
        "preface": "",
        "paragraphs": [
            "高楼乘兴独登临，搔首天涯岁暮心。",
            "带雪腊风藏泽国，犯寒春色著烟林。",
            "山川极目风光异，岁月惊怀老境侵。",
            "可是斯文天未丧，楚囚何事涕沾襟。"
        ],
        "notes": "",
        "id": "51f82de17fddee57e9a91b4e92e4e9ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "己卯十二月二十日感事二首  其二",
        "preface": "",
        "paragraphs": [
            "蹉跎流落已华颠，又见荆湖一岁迁。",
            "人怯苦寒愁日短，天收残腊放新年。",
            "园林寂历飘梅后，里巷经过爆竹前。",
            "自料知非犹得在，潜心久学卫蘧先。"
        ],
        "notes": "",
        "id": "3e9cb1ff625a282bd24ddc5ebaf5d53e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬节小不佳怀正叔老兄",
        "preface": "",
        "paragraphs": [
            "老境光阴短景催，新冬又复一年回。",
            "焚香燕坐衣僧衲，煮药高眠废酒杯。",
            "处处庖厨鸣瓮缶，年年歌笑惨风埃。",
            "孟公歌舞犹须雪，未放愁眉取次开。"
        ],
        "notes": "",
        "id": "e73062908c193e80dc418ad401cec18b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "耒将之临淮旅泊泗上属病作迎候上官不敢求告比归尤剧疏拙无以自振但自悯叹耳",
        "preface": "",
        "paragraphs": [
            "谋身不解免飘蓬，零落孤舟西复东。",
            "双鬓虽青应早白，病颜更醉不成红。",
            "崎岖避俗人难合，憔悴多愁疾易攻。",
            "莼菜碧鲈秋正美，步兵终欲向江东。"
        ],
        "notes": "",
        "id": "708ca43a59a8b843127a8700d1f7129b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "访人汴上有感",
        "preface": "",
        "paragraphs": [
            "万尾鳞鳞汴岸舟，汴流日夜去悠悠。",
            "舟行水去常如旧，世事纷纷何日休。",
            "落日昏昏沙际晚，白云片片碧天秋。",
            "□□□□□□□，□□□□□□□。"
        ],
        "notes": "",
        "id": "54ced033d1c02e29f2d2a3b11ee37b72"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "望龟山二首  其一",
        "preface": "",
        "paragraphs": [
            "淮上风高寒日西，龟山岭下白云归。",
            "游人苦憾日已晚，青山自与云为期。",
            "轻舟渔子犯烟去，照水白鸥窥影飞。",
            "人间不作逍遥客，老去尘埃空满衣。"
        ],
        "notes": "",
        "id": "c0c1def9ae93d9db327d93749bb1d231"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "望龟山二首  其二",
        "preface": "",
        "paragraphs": [
            "日落龟山山更清，原头啼鸟已春声。",
            "可怜山近不能到，尽日与山相对行。",
            "云里人家自来往，天边楼阁远分明。",
            "白鸥不解游客意，惊起碧烟深处横。"
        ],
        "notes": "",
        "id": "96d37f87f9c70db867304aec985f27d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵答存之",
        "preface": "",
        "paragraphs": [
            "环堵萧然汝水隈，孤怀炯炯向谁开。",
            "青春不觉书边过，白发无端镜上来。",
            "祭灶请邻聊复尔，卖刀买犊岂难哉。",
            "故人休说封侯事，归钓江天有旧台。"
        ],
        "notes": "",
        "id": "7ef2846cd2a728e19116e5497cdb2a35"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离天长寄周重实",
        "preface": "",
        "paragraphs": [
            "相逢握手便忘形，射策天门尽弟兄。",
            "浮世有谁尊道义，青衫自笑为功名。",
            "高谈未尽胸中意，作别犹如梦后惊。",
            "半夜叩门投野寺，天寒孤月更分明。"
        ],
        "notes": "",
        "id": "4b08eb407f317d06e058484f32a253bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋宫",
        "preface": "",
        "paragraphs": [
            "帐额斓斑暗旧金，玉猊香重暖沈沈。",
            "秋风宫殿梧桐老，暮雨楼台帘幕深。",
            "银箭漏迟鸡唱晓，绮窗人睡昼生阴。",
            "无眠惯滴班姬泪，听尽长安夜夜砧。"
        ],
        "notes": "",
        "id": "1acf8409c307711f5899f7142ecf5f55"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题堂下桐",
        "preface": "",
        "paragraphs": [
            "零落当轩两树桐，秋来相伴一衰翁。",
            "寒枝向月空余影，陨叶知时不待风。",
            "故国山川天黯淡，美人音信雁西东。",
            "岁华节物俱寥落，满眼牢愁頼酒攻。"
        ],
        "notes": "",
        "id": "6e4543eb88fec71f4c5237a9f8db5f50"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登海州城楼",
        "preface": "",
        "paragraphs": [
            "城外沧溟日夜流，城南山直对城楼。",
            "溪田雨足禾先熟，海树风高叶易秋。",
            "疏傅里闾询故老，秦皇车甲想东游。",
            "客心不待伤千里，槛外风烟尽是愁。"
        ],
        "notes": "",
        "id": "f90bf942b969c0e4e645d8e7b99f9ea2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日忆家",
        "preface": "",
        "paragraphs": [
            "汩汩流光长远客，年年秋至是离家。",
            "孤城入夜寒更迥，霜月满天归梦赊。",
            "摵摵老桐风后叶，娟娟疏菊雨残花。",
            "茅簷布被犹无力，长走尘埃真可嗟。"
        ],
        "notes": "",
        "id": "c8cc89b82b1f91a379935cd4fda2326e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七言",
        "preface": "",
        "paragraphs": [
            "飞鸿归尽燕将还，亭院深沉人倚栏。",
            "斜搭秋千寒食雨，已黄杨柳暮春寒。",
            "密毬杏萼红如糁，半落梅花香未残。",
            "人世年年非旧事，感时惟有泪汍澜。"
        ],
        "notes": "",
        "id": "61f975163cf5505951ed9480432eacb0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山下",
        "preface": "",
        "paragraphs": [
            "山下疏钟日夜催，城头画角五更哀。",
            "流年忽忽愁中过，世事纷纷空里来。",
            "沮溺漫高轻世节，管商空尽济时才。",
            "古来扰扰今何有，一熟黄粱梦已回。"
        ],
        "notes": "",
        "id": "03ad7d3557847c2ba8529e1fa1b02548"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "京师废宅",
        "preface": "",
        "paragraphs": [
            "当道朱门白昼扃，高堂歌吹久无声。",
            "古窗积雨昏残画，朽树经阴长寄生。",
            "门下老人时洒扫，旧时来客叹平生。",
            "艳姬骄马知何处，独有庭花春正荣。"
        ],
        "notes": "",
        "id": "881baf2c735a2f0b2e86fd9375e2c6bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送徐任",
        "preface": "",
        "paragraphs": [
            "白发青衫困宦游，相逢不复话封侯。",
            "少年壮气青云上，投老生涯一醉休。",
            "献璞谁怜藏美玉，恶声不至为虚舟。",
            "从来满卷新诗句，写取淮天万里秋。"
        ],
        "notes": "",
        "id": "a06ead5cb5dd427856cf5a45def5c7cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登城楼",
        "preface": "",
        "paragraphs": [
            "沙雨初干巾褐轻，独披衰蔓步高城。",
            "天晴海上峰峦出，野暗人家灯火明。",
            "归鸟各寻芳树去，夕阳微照远村耕。",
            "登楼已恨荆州远，况复安仁白发生。"
        ],
        "notes": "",
        "id": "327ecee2198a21cb6c44409bb503d0db"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈鼎",
        "preface": "",
        "paragraphs": [
            "懒著青衫沉醉眠，近来沽酒困无钱。",
            "常忧送乏邻僧米，何啻寒无坐客毡。",
            "直道漫凭詹尹卜，浮生已付祖师禅。",
            "祇应居士无醒日，知有渊明种秫田。"
        ],
        "notes": "",
        "id": "4d26f7530d1eacba73da90195ff3517d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蓬瀛台二首  其一",
        "preface": "",
        "paragraphs": [
            "青冥不尽海茫茫，一望蓬瀛去路长。",
            "秋信解凭诗客寄，春心长为楚魂伤。",
            "萦回四望山如画，兴废千年木已苍。",
            "直使台倾荆棘满，闻琴何用涕沾裳。"
        ],
        "notes": "",
        "id": "a3950407d3323b46ce9f5473712d2b75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蓬瀛台二首  其二",
        "preface": "",
        "paragraphs": [
            "苍烟乔木古台荒，下见蓬瀛六月凉。",
            "过雨谁知非峡女，好风应是为襄王。",
            "欢来未放流年老，事去却寻陈迹伤。",
            "飘泊南游未能返，兴来回首独凄凉。"
        ],
        "notes": "",
        "id": "d0da8ca54a5888bdb5ab361947ef5181"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和即事",
        "preface": "",
        "paragraphs": [
            "溪如圆堑木如城，鱼鸟从游信此情。",
            "啅雀踏枝飞尚袅，仰荷承雨侧还倾。",
            "弹琴废久重寻谱，种药求多旋记名。",
            "于世久判无妙策，直应归学老农耕。"
        ],
        "notes": "",
        "id": "82acc6654f9305b48132cf6e0ba92921"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其一",
        "preface": "",
        "paragraphs": [
            "迂疏怀抱独君知，杖拂亲依即我师。",
            "一句未能参妙道，数篇空复寄新诗。",
            "子方奋迅云间翮，我厌追随世上儿。",
            "安得岩坰两如志，铜瓶乌几为君携。"
        ],
        "notes": "",
        "id": "8c71c18e4a764802ab0eb3bac0d680b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其二",
        "preface": "",
        "paragraphs": [
            "萧萧柳岸野风秋，虹挂前山晚雨收。",
            "回首孤城空绿树，满川斜日放归舟。",
            "年来双泪供愁尽，去去劳生几日休。",
            "试问故人思我否，梦魂犹在海边州。"
        ],
        "notes": "",
        "id": "5ee255725f1383e4ccff22d0c5c9db7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其三",
        "preface": "",
        "paragraphs": [
            "高城欲去更徘徊，病眼登临强一开。",
            "风物尽为愁里景，山川疑是梦中来。",
            "此身双鬓何劳白，未老尘心可得灰。",
            "欲把烦愁付杯酒，祇应清梦待尊罍。"
        ],
        "notes": "",
        "id": "f94dde2a07f30fc36c8a71fb82b34001"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其四",
        "preface": "",
        "paragraphs": [
            "生涯飘泊一航轻，浩荡晴川送我行。",
            "北望山川连海远，南来风月近淮清。",
            "人家稻熟丰年满，泽国天高秋意生。",
            "惟有羁愁消不得，登临清泪落如倾。"
        ],
        "notes": "",
        "id": "9bcdaa9848e13d4d0df72c96d2047d06"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其五",
        "preface": "",
        "paragraphs": [
            "少年居士正安禅，法是怀公门下传。",
            "已解出尘金里鑛，何妨离欲火中莲。",
            "苦心参道嗟予晚，极口随机恃子怜。",
            "若许维扬傍仁里，一廛须买许行田。"
        ],
        "notes": "",
        "id": "434892e9706b119c13d4b57356ce7a64"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其六",
        "preface": "",
        "paragraphs": [
            "萧萧晚雨向风斜，村远荒凉三四家。",
            "野色连云迷稼穑，秋声催晓起蒹葭。",
            "愁如夜月长随客，身似飞鸿不记家。",
            "极目相望何处是，海天无际落残霞。"
        ],
        "notes": "",
        "id": "6db38b948ac518a7de7ff0832148ebbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其七",
        "preface": "",
        "paragraphs": [
            "二年海角寄东城，岁久移居亦有情。",
            "去路山川嗟我远，旧时风月为谁清。",
            "一廛受地今难继，三径怀归久欲耕。",
            "何日山林有茅屋，百年无复问功名。"
        ],
        "notes": "",
        "id": "8cfc252f1d4cc256fac58308fee4c5aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自海至楚途次寄马全玉八首  其八",
        "preface": "",
        "paragraphs": [
            "紫蟹双螯荐客盘，倾来不觉酒壶干。",
            "雨多泽国蒲鱼美，秋至楚天风露寒。",
            "老去论交嗟我晚，尊前一笑忆君欢。",
            "红莲幕下无书檄，剩寄新诗满卷看。"
        ],
        "notes": "",
        "id": "d7b5db24d225e2b5429e94857f057743"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日三首  其一",
        "preface": "",
        "paragraphs": [
            "长夏江村风日清，簷牙燕雀已生成。",
            "蝶衣晒粉花枝午，蛛网添丝屋角晴。",
            "落落疏帘邀月影，嘈嘈虚枕纳溪声。",
            "久拚两鬓如霜雪，直欲樵渔过此生。"
        ],
        "notes": "",
        "id": "08e0d3cd7278886188097b30fb3090a9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日三首  其二",
        "preface": "",
        "paragraphs": [
            "黄帘翠幕断飞蝇，午影当轩睡未兴。",
            "枕稳海鱼镌紫石，扇凉山雪画青缯。",
            "廊阴日转雕栏树，坐冷风生玉碗冰。",
            "满案诗书尘蠹甚，故应疏懒过炎蒸。"
        ],
        "notes": "",
        "id": "cc688657b9cd252ae8ebe578f119e10e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日三首  其三",
        "preface": "",
        "paragraphs": [
            "枣径瓜畦经雨凉，白衫乌帽野人装。",
            "幽花避日房房敛，翠树含风叶叶香。",
            "养拙久拚藏姓氏，致身安事巧文章。",
            "汉庭卿相皆豪俊，不遇何妨白发郎。"
        ],
        "notes": "",
        "id": "ab0d048fb4a1ff12153cb8b995c24455"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和晁应之大暑书事",
        "preface": "",
        "paragraphs": [
            "蓬门久闭谢来车，畏暑尤便小阁虚。",
            "青引嫩苔留鸟篆，绿垂残叶带虫书。",
            "寒泉出井功何有，白羽邀凉计已疏。",
            "忍待西风一萧瑟，碧鲈斫鲙意何如。"
        ],
        "notes": "",
        "id": "bff6f6d448c5ffc32ec02af3fab1993e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣兴次韵和晁应之四首  其一",
        "preface": "",
        "paragraphs": [
            "老去诗书倦讨论，一樽相对尚殷勤。",
            "锻炉放荡狂中散，书阁萧条老子云。",
            "要路交亲嗟隔阔，他乡耆旧饱知闻。",
            "衰知多病头风甚，解寄新文独有君。"
        ],
        "notes": "",
        "id": "c8715c4d098e107e656cb52baa66d5be"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣兴次韵和晁应之四首  其二",
        "preface": "",
        "paragraphs": [
            "西风淅淅满征衣，天畔危亭面翠微。",
            "云解映山常漠漠，叶知辞树亦依依。",
            "苦饥黄鹄犹谋食，无事轻鸥得远飞。",
            "落日秋风满江汉，杖藜三叹未能归。"
        ],
        "notes": "",
        "id": "2b5f84feb8eb5b8d37014b748feccd4c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣兴次韵和晁应之四首  其三",
        "preface": "",
        "paragraphs": [
            "夜泛孤舟清洛津，宓妃轻步若为亲。",
            "清涵星汉光垂地，冷觉鱼龙气近人。",
            "镜里悲秋双鬓发，马边随客两京尘。",
            "愁心欲比东流水，滚滚无穷日日新。"
        ],
        "notes": "",
        "id": "214c523f0c6b590394a37c659e5b1c57"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣兴次韵和晁应之四首  其四",
        "preface": "",
        "paragraphs": [
            "蓬门鸟雀啅黄昏，归径牛羊各有群。",
            "水阔鱼龙阴后出，山空虎豹夜深闻。",
            "西来客引秦川雨，南去秋连楚泽云。",
            "唐汉废兴无处问，西风禾黍但丘坟。"
        ],
        "notes": "",
        "id": "fbd43f89031421f3cee4253ac8db2663"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自巴河至蕲阳口道中得二诗示仲达与秬同赋  其一",
        "preface": "",
        "paragraphs": [
            "落月娟娟堕半环，呕哑鸣橹转荒湾。",
            "东南地缺天连水，春夏风高浪卷山。",
            "旅食每愁村市散，近秋已觉暑衣单。",
            "自惭老病心儿女，三日离家已念还。"
        ],
        "notes": "",
        "id": "95ee3a168c0286b8e4bd53bea4db7c9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自巴河至蕲阳口道中得二诗示仲达与秬同赋  其二",
        "preface": "",
        "paragraphs": [
            "浩浩浑流卷白沙，中流鼓棹四无涯。",
            "喜逢山色开眉黛，愁对江云起砲车。",
            "雨足郊原丰稻菽，日斜鸥鹭满蒹葭。",
            "长年怕作扁舟客，頼有高谈一笑哗。"
        ],
        "notes": "",
        "id": "5db8313bee0bb3c679cbae97677b039c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离蕲阳守风林皇方虑风壮晚未知所止俄顷风息一食顷宿富池作诗示同行",
        "preface": "",
        "paragraphs": [
            "老怕风波见辄惊，頼逢谈笑慰危情。",
            "纵观云岭屏风合，坐见江涛镜面平。",
            "淹速人生难预计，险夷世路不须营。",
            "尘埃老作东州守，得得扁舟作此行。"
        ],
        "notes": "",
        "id": "8ad45df27fe5af52bc9a2f821a3a11ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离富池望庐岳是日入夹口直达浔阳遂舍大江之险示同行",
        "preface": "",
        "paragraphs": [
            "山秀江清三百里，与君三宿一扁舟。",
            "饮残桑落溪云暮，卧冷桃笙楚雨秋。",
            "舟隠长江逢夹口，眼明五老立云头。",
            "几年泽国行将遍，归与亲朋说旧游。"
        ],
        "notes": "",
        "id": "64de21e6bc7fc02ac8b9f83b35bae06e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二十三日即事",
        "preface": "",
        "paragraphs": [
            "已逢娬媚散花峡，不怕艰危道士矶。",
            "啼鸟似逢人劝酒，好山如为我开眉。",
            "风标公子鹭得意，跋扈将军风敛威。",
            "到舍将何作归遗，江山收得一囊诗。"
        ],
        "notes": "",
        "id": "597f4e6ea04a84590955f63eded96d29"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "度洛因泛舟东下数里颇忆淮上",
        "preface": "",
        "paragraphs": [
            "沄沄清洛转山隈，渺渺东流不复回。",
            "轻鸟竟随青嶂去，乱波争泛夕阳来。",
            "偶惊舟楫乡心起，乍脱尘埃病眼开。",
            "疑是盱眙郭门外，月明帆席过清淮。"
        ],
        "notes": "",
        "id": "97d33f5044b80b30680842db61dd07dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "县斋",
        "preface": "",
        "paragraphs": [
            "只合门如野叟家，市朝声利苦喧哗。",
            "但知得醉频沽酒，何处逢春不见花。",
            "暗树五更鸡报晓，晚庭三叠鼓催衙。",
            "知君宰邑端无事，吟笑何妨到暮鸦。"
        ],
        "notes": "",
        "id": "260074fa4c8c6d10856a1a2b9b034ce5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和周廉彦",
        "preface": "",
        "paragraphs": [
            "天光不动晚云垂，芳草初长衬马蹄。",
            "新月已生飞鸟外，落霞更在夕阳西。",
            "花开有客时携酒，门冷无车出畏泥。",
            "修禊洛滨期一醉，天津春浪绿浮堤。"
        ],
        "notes": "",
        "id": "e66f7e48a0ecca577533fb5992c91caa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日遣兴二首  其一",
        "preface": "",
        "paragraphs": [
            "流光向老惜芳菲，搔首悲歌心事违。",
            "绿野染成延昼永，辞红吹尽放春归。",
            "荆榛废苑人闲牧，风雨空城乌夜飞。",
            "断送一番桃李尽，可怜桑柘有光辉。"
        ],
        "notes": "",
        "id": "fbc1449b344a20b9c1a26bb3e39b2ea6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日遣兴二首  其二",
        "preface": "",
        "paragraphs": [
            "日烘烟柳软于丝，桃李成尘绿满枝。",
            "芳草有情随处好，落花无頼信风吹。",
            "关心伤感知何处，过眼芳菲能几时。",
            "一病春来妨痛饮，遣愁惟有强裁诗。"
        ],
        "notes": "",
        "id": "0558c89b59651eb5a6f2cc774949a053"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "钱仲珣追船及陈留",
        "preface": "",
        "paragraphs": [
            "野岸南风百草长，沄沄汴水卷沙黄。",
            "扁舟转柁迷城市，送客追船罗酒浆。",
            "休唱阳关伤远别，所欣莼菜入新堂。",
            "宦名衰晚君无问，便得封侯鬓已苍。"
        ],
        "notes": "",
        "id": "e39da344d97d93713effd0792ec7b94a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遗兴次韵和晁应之四首  其一",
        "preface": "",
        "paragraphs": [
            "日落村虚烟霭青，草根促织晚先鸣。",
            "群山衮衮望中去，新月娟娟愁里生。",
            "暗峡风云秋惨淡，高城河汉夜分明。",
            "寄书故国还羞涩，白首萧条老病婴。"
        ],
        "notes": "",
        "id": "8655fe8fb7b497f8eca902dad52b4319"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遗兴次韵和晁应之四首  其二",
        "preface": "",
        "paragraphs": [
            "洛阳宫殿锁埃尘，翠辇东还几度春。",
            "双阙晓云连太室，九门晴影动天津。",
            "地藏宝鼎宁无祲，龙护灵书固有神。",
            "游豫此时期圣主，保厘从古仗元臣。"
        ],
        "notes": "",
        "id": "0d04000122b60fff0871ff514dc53304"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遗兴次韵和晁应之四首  其三",
        "preface": "",
        "paragraphs": [
            "女几山前云雨收，五更星斗转西楼。",
            "苍苍淡月关河晓，袅袅西风观阁秋。",
            "独鹤有求时饮啄，孤云无事任沉浮。",
            "可怜白发张公子，还望西山歌四愁。"
        ],
        "notes": "",
        "id": "5a9dd3dc8c26789ad901cb7504438206"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遗兴次韵和晁应之四首  其四",
        "preface": "",
        "paragraphs": [
            "露下风悲萤火流，周南羁客意悠悠。",
            "山川老去三年泪，关塞秋来万里愁。",
            "惯逐禽鱼谙异俗，每因霜月梦沧洲。",
            "一抛砚井双蓬鬓，天畔诗成独倚楼。"
        ],
        "notes": "",
        "id": "a0151a284c022f01a93893d4aab5d656"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新霁",
        "preface": "",
        "paragraphs": [
            "园门几日断行踪，新霁欣然路小通。",
            "晚萼有情开宿雨，长林尽日舞高风。",
            "后皇佳植宁无橘，鸾凤求栖亦有桐。",
            "不惜园林娱逐客，此情谁似主人翁。"
        ],
        "notes": "",
        "id": "96c9e56a2ec5f7c06362de284fc7ebba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "与李文举登梦野亭",
        "preface": "",
        "paragraphs": [
            "樽俎相逢散百忧，虽非吾土共登楼。",
            "天边云送荆王雨，江上枫雕宋玉秋。",
            "华发不堪怀故国，清杯相与散牢愁。",
            "清谈七泽谁强健，莫学骚人赋远游。"
        ],
        "notes": "",
        "id": "b9cc3e9e5bb47cdef0401dc99c2d82bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登梦野亭怀旧",
        "preface": "",
        "paragraphs": [
            "曾上高台望翠微，重来悲叹客难期。",
            "章华苍莽寻无处，云梦逶迤寒更迟。",
            "墨客多情曾痛饮，玉箫何处弄妍词。",
            "请君点检当时事，只应朱颜非旧时。"
        ],
        "notes": "",
        "id": "7371e0f1e41d87f46b4d62ea231da0ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "北堂斋居示秬秸",
        "preface": "",
        "paragraphs": [
            "穷腊贫家𫄨纻单，可堪过雨夜堂寒。",
            "屏除荤酒神应爽，谈笑诗书乐未闲。",
            "净境眼前无俗物，清都梦到有飞翰。",
            "鸡鸣月落纸窗白，疑是从天风驭还。"
        ],
        "notes": "",
        "id": "b50acf4558503120c5b749269458bfcf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送复守张坰朝奉罢归",
        "preface": "",
        "paragraphs": [
            "一梦西都十二年，竟陵相遇各华颠。",
            "风流家世仁人后，恺悌歌谣楚俗传。",
            "学道爱君甘淡薄，倦游嗟我久留连。",
            "自怜江上伤春眼，不待琵琶已泫然。"
        ],
        "notes": "",
        "id": "f7682d4a432d94e09abe8b7160b47d5d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁日同郡官朝天庆回偶成",
        "preface": "",
        "paragraphs": [
            "清晓琳宫拜谒还，驼裘犹怯夜霜寒。",
            "春生七泽苍茫外，日上三山缥缈间。",
            "投老埃尘从马后，异时班缀近龙颜。",
            "人间倚伏谁能料，一酌芳醪兴未阑。"
        ],
        "notes": "",
        "id": "7890ae2fa81f62654b2e86a5070b5999"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "僦居小室之西有隙地不满十步新岁后稍暖每开户春色鬬进戏名其户曰嬉春因为此诗",
        "preface": "",
        "paragraphs": [
            "苍苍老桧已消雪，冉冉烟芜欲鬭妍。",
            "围得青春数亩地，断将平楚一方天。",
            "春风入户如相觅，新月低窗最可怜。",
            "老子婆娑便终日，一壶春酒与周旋。"
        ],
        "notes": "",
        "id": "0c073d445718b4302557dc905660635c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发安化回望黄州山",
        "preface": "",
        "paragraphs": [
            "流落江湖四见春，天恩复与两朱轮。",
            "几年鱼鸟真相得，从此江山是故人。",
            "碧落已瞻新日月，故园好在旧交亲。",
            "此生已免嘲伧父，莫避北风京洛尘。"
        ],
        "notes": "",
        "id": "1322122802cb103736a731ae3a884305"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发云山近岐亭望光蔡接尉氏",
        "preface": "",
        "paragraphs": [
            "白草黄茅间瘦田，郊原残暑已萧然。",
            "泽连楚梦悲秋野，山近尧封望日天。",
            "浓绿远陂铺晚稼，幽香秋水折残莲。",
            "热行更益相如渴，怅望华陵陆子泉。"
        ],
        "notes": "",
        "id": "00a385fd92a80190816c4ee6efed1bea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠僧介然",
        "preface": "",
        "paragraphs": [
            "寒窗写就白云篇，客至研茶手自煎。",
            "儒佛故应同是道，诗书本是不妨禅。",
            "长松千尺巢云鹤，寒峤三更啸月猿。",
            "请以篇章为佛事，要观半偈走人天。"
        ],
        "notes": "",
        "id": "5d2a0ff9cb60b80af53dda90603ce18a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄子由二首  其一",
        "preface": "",
        "paragraphs": [
            "万里归来真得仙，七年瞻望漫悁悁。",
            "安闲旧得还丹诀，著论新成古史编。",
            "应接强颜聊复尔，是非袖手独超然。",
            "门人白首侯芭在，眷恋微官愧昔贤。"
        ],
        "notes": "",
        "id": "78d0346029114b116ef0bf3848eb2f4f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄子由二首  其二",
        "preface": "",
        "paragraphs": [
            "丈席他年闻至言，艰难不敢坠周旋。",
            "文词老去真何益，道妙平生薄有缘。",
            "人事眼前惟欲睡，丹经肘后更难传。",
            "清秋一室林泉好，洒扫思为杖屦先。"
        ],
        "notes": "",
        "id": "a9dda553185782e63b9600ccef094f27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卧病月余呈子由二首  其一",
        "preface": "",
        "paragraphs": [
            "蔀室悠悠昏复朝，强披庄子说逍遥。",
            "四禅未到风犹梗，九转无功火不烧。",
            "学道若为调鹿马，是身不实似芭蕉。",
            "丹砂赤箭功何有，想听清言意自消。"
        ],
        "notes": "",
        "id": "25732c41d914c8009697c644fe1bda0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卧病月余呈子由二首  其二",
        "preface": "",
        "paragraphs": [
            "风叶鸣窗已复朝，唤回归梦故山遥。",
            "酒壶暗淡浮尘集，药鼎青荧败叶烧。",
            "闭户独依寒蟋蟀，移床近就雨芭蕉。",
            "雪深更请安心术，长日如年未易消。"
        ],
        "notes": "",
        "id": "cd7e7cc50b6c4079af623e4362a311fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵李晋裕教授九日见赠",
        "preface": "",
        "paragraphs": [
            "满酌聊酬菊蕊黄，登高仍在太山阳。",
            "笑谈佳节宾朋集，诗酒清欢兴味长。",
            "倦客得闲聊欲饮，老人虽醉不成狂。",
            "先生莫叹虀盐久，行见高才颖出囊。"
        ],
        "notes": "",
        "id": "4af09972facc019416df46179e7c0e3c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒太昊祠",
        "preface": "",
        "paragraphs": [
            "千里垂精帝道尊，神祠近正国西门。",
            "风摇广殿松杉老，雨入修廊羽卫昏。",
            "日落狐狸号草莽，年丰父老荐鸡豚。",
            "旧游零落今谁在，尘壁苍茫字半存。"
        ],
        "notes": "",
        "id": "55d55bb816141099904c4c7ba7608528"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元后步西园",
        "preface": "",
        "paragraphs": [
            "物态欣欣换旧年，收灯城市却萧然。",
            "风光欲到冰霜树，日月初回雨露天。",
            "近水远山情脉脉，碧云芳草思绵绵。",
            "酬春欲办千缸酒，洒扫花前作醉眠。"
        ],
        "notes": "",
        "id": "87021f8a526db9950efff4cd0d0ed0b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元思京辇旧游三首  其一",
        "preface": "",
        "paragraphs": [
            "万雉春城逼绛霄，上元雕辇盛游遨。",
            "迟迟瑞日低彤伞，焯焯荣光上赭袍。",
            "云卷朱帘开彩雉，山盘玉阙枕仙鳌。",
            "长安一别将华发，溪竹山城夜寂寥。"
        ],
        "notes": "",
        "id": "0050fa95cb5a45cabe404225a1b34e19"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元思京辇旧游三首  其二",
        "preface": "",
        "paragraphs": [
            "九门灯火夜交光，罗绮风来扑面香。",
            "信马恣穿深柳巷，随身偷看隔帘妆。",
            "身居薄宦安知乐，心逐流年暗减狂。",
            "留滞山城莫嗟叹，貂蝉从古属金张。"
        ],
        "notes": "",
        "id": "01a50179641fc81260aefb66d01d6074"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元思京辇旧游三首  其三",
        "preface": "",
        "paragraphs": [
            "随计当年寄玉京，一时交结尽豪英。",
            "倒觥凌乱迷筹饮，醉帽敧斜并辔行。",
            "仕路飞腾输俊杰，山城憔悴感功名。",
            "佳晨强酌清樽酒，寒竹萧萧月正明。"
        ],
        "notes": "",
        "id": "fd2f1392cd14eff5d2f0f0e1f747254d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "文周翰惠酒以诗谢之",
        "preface": "",
        "paragraphs": [
            "一梦东都白发新，天涯同是吊灵均。",
            "读书久误平生事，饮酒聊娱现在身。",
            "汉上卧龙新得雨，江边饥雁晚知春。",
            "黄髯相见应相问，为道真成泽畔人。"
        ],
        "notes": "",
        "id": "46dbfa5920490fd8430057b2513ef325"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "控带洪流古帝城，欲寻旧事半榛荆。",
            "六朝山色情终在，千古江声憾未平。",
            "设险丘陵荒蔓草，带城桑柘接新耕。",
            "十年重到无人问，独立东风一怆情。"
        ],
        "notes": "",
        "id": "0d50abff220456412e2a196248b88133"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "都梁夜景",
        "preface": "",
        "paragraphs": [
            "浩浩黄流注渺漫，南山峰岭对巑岏。",
            "青灯覆地严城夜，白月当天淮上寒。",
            "酒市歌呼迷客醉，画楼灯火暗更残。",
            "扁舟老客无余事，拥褐高眠夜未阑。"
        ],
        "notes": "",
        "id": "ea2bf2fe131f9e2b4d191f7a89e07e32"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大暑戏赠希古",
        "preface": "",
        "paragraphs": [
            "去年挥汗对淮流，寒暑那知复一周。",
            "土润何妨兼伏暑，火流行看放清秋。",
            "鬓须总白难相笑，观庙俱闲好并游。",
            "只怕樽前夸酒量，一挥百盏不言休。"
        ],
        "notes": "",
        "id": "dc6e303211404920a6cd975490a34111"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春晚有感",
        "preface": "",
        "paragraphs": [
            "洛川三月鹎𫛥鸣，游絮萦空尘不惊。",
            "茸茸草色铺风软，点点杨花著水轻。",
            "何处浮云度天末，不妨微雨破春晴。",
            "江南有客增归思，怅望汀洲苹芷生。"
        ],
        "notes": "",
        "id": "6b7aaf96dba77a5b603fc23e833309a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月十五日希古生日以诗为寿",
        "preface": "",
        "paragraphs": [
            "苍颜白发老祠官，邂逅淮扬一笑欢。",
            "且可鲸吞巵满酒，行看鹗立豸拏冠。",
            "寿觞满对秋风举，生日欣逢伏暑阑。",
            "阅世祝公松栢寿，从来霜雪不能寒。"
        ],
        "notes": "",
        "id": "658d15d7f2b6ff4465c7304aa652f924"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "中秋无月戏呈希古年兄",
        "preface": "",
        "paragraphs": [
            "放逐江湖一钓舟，萧条故国又逢秋。",
            "炎凉始信来如旧，岁月相催逝不留。",
            "日落千蛩喧户牖，风高一雁下汀洲。",
            "地无积潦蟾华好，谁买新醪作夜游。"
        ],
        "notes": "",
        "id": "78fc851bb25fcdd85919cd76ca30e622"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "病肺齿痛对雪",
        "preface": "",
        "paragraphs": [
            "拥庭晴雪照高堂，卧病悠悠废举觞。",
            "肺疾仅同园令渴，齿伤不为幼舆狂。",
            "交飞翠斝知谁醉，独嗅乌巾认旧香。",
            "惟有烹茶心未厌，故知淡泊味能长。"
        ],
        "notes": "",
        "id": "95651c4a1bd4c56faae91c7a0da4da1c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊舟都梁亭二首  其一",
        "preface": "",
        "paragraphs": [
            "旅枕无眠客梦劳，五更旁舍一鸡号。",
            "汴淮水阔浮梁小，城郭霜晴宝塔高。",
            "梅锁冷香通雀啄，水翻新绿出渔篙。",
            "君恩许作还乡客，肯对江蓠赋广骚。"
        ],
        "notes": "",
        "id": "7ac7f5f8dedbbf8489fc70615ccaaa67"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊舟都梁亭二首  其二",
        "preface": "",
        "paragraphs": [
            "微春已动陈根绿，晴日初流大泽澌。",
            "客路苦寒惟饮酒，老年便暖屡添衣。",
            "霜林背日梅迟拆，冰渚知春雁早飞。",
            "江上三年陈迹在，年年穿竹折梅时。"
        ],
        "notes": "",
        "id": "934a0b3843e6ea16a4beb3e4e4dc297e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "都梁雪天晚望",
        "preface": "",
        "paragraphs": [
            "浮梁淮面欲飞腾，金碧浮屠间玉层。",
            "古岸萧条风卷雪，长河咽绝水浮冰。",
            "留连淮汴残年客，蹭蹬尘埃一老僧。",
            "闻道都梁梅未拆，可随桃李畏严凝。"
        ],
        "notes": "",
        "id": "eb9dc4d2745baafb57cc74dc4880ba65"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雪中李提举惠玻璃泉两榼二首  其一",
        "preface": "",
        "paragraphs": [
            "南山春雪冻云凝，暗火青灯急霰声。",
            "栗烈残年新庆雪，玻璃美酒旧知名。",
            "饥肠未惯犹空吼，冻脸何知辄妄赪。",
            "隠忍且须留一榼，晴明待作探梅行。"
        ],
        "notes": "",
        "id": "9c72c609fd71d76cafea05ca889c7adc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雪中李提举惠玻璃泉两榼二首  其二",
        "preface": "",
        "paragraphs": [
            "峰高冻雪埋苍玉，河静黄沙咽浊流。",
            "嗟我残年为远客，烦君双榼散羁愁。",
            "屠苏御岁将传盏，彩胜宜春欲插头。",
            "痛饮须知谋日富，无田何用庆来麰。"
        ],
        "notes": "",
        "id": "4a1542399f236d8945395c2e07363ac4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戏赠张嘉甫",
        "preface": "",
        "paragraphs": [
            "铁锁沉渊谁敢干，塔中古佛澹无言。",
            "岁穷故里何时到，舟泊危亭尽日闲。",
            "博士虀盐稀把酒，腐儒冰葛惯冲寒。",
            "篮舆未怯浮梁险，兴发犹能走马鞍。"
        ],
        "notes": "",
        "id": "4dcb261f11175615cddb013eda4b2f36"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟中书事",
        "preface": "",
        "paragraphs": [
            "久客益知行路难，镜中双鬓不须看。",
            "山川积雪坚冰地，舟楫长淮古汳间。",
            "馈费主人勤俗礼，书来故里劝加餐。",
            "北归渐踏尘埃道，尽日危亭且看山。"
        ],
        "notes": "",
        "id": "2b1d25fc332ab080f7318181b738da84"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戏同小儿作望南京内门",
        "preface": "",
        "paragraphs": [
            "别都制度拟王畿，双阙岧峣望太微。",
            "万乘旗常难望幸，九天楼观自相辉。",
            "百年龙虎兴王气，万雉金汤却敌威。",
            "一梦江南尚淹泊，风尘似欲变征衣。"
        ],
        "notes": "",
        "id": "74ec21b3ca015cce6eeb5f3322f5a498"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同荣子邕登石家寺阁",
        "preface": "",
        "paragraphs": [
            "高楼南望一伤神，霭霭东风万里春。",
            "地阔山川围白日，天低观阙近浮云。",
            "惊心鸟语知时好，照眼花枝著意新。",
            "不是莼羹胜羊酪，素衣真怕洛阳尘。"
        ],
        "notes": "",
        "id": "c5db2acd651236500342bd8e82124d3f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "不出偶成二首  其一",
        "preface": "",
        "paragraphs": [
            "老人杖履一茅亭，花谢西园不复扃。",
            "翠被一方都盖覆，红妆数子尚娉婷。",
            "可怜莺蝶狂都歇，颇觉风云意有营。",
            "闻说陂田雨三尺，远城酾水种春秔。"
        ],
        "notes": "",
        "id": "673bf539957b01d19d524730a53c4689"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "不出偶成二首  其二",
        "preface": "",
        "paragraphs": [
            "结茅亭下小池新，积雨通沟滟晚春。",
            "风掠尘埃出明镜，影吞林木卧青云。",
            "泥中苹藻生无数，江上䴔䴖坐得闻。",
            "太液渐台深斗极，乘闲杖履得相亲。"
        ],
        "notes": "",
        "id": "8bb222152932d6f6b7730ee70c831351"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和李令放税",
        "preface": "",
        "paragraphs": [
            "晚田既废麦初耕，冠盖侵星独出城。",
            "但见饥寒号岁晚，不闻箫鼓赛秋成。",
            "仓无农父千斯庆，税比周人什一轻。",
            "抚字从来须守令，莫辜圣世念疲氓。"
        ],
        "notes": "",
        "id": "6d243aa566b7b3a8a1ae16a3f6a2e18d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎",
        "preface": "",
        "paragraphs": [
            "快哉亭下水连城，落日断霞相映明。",
            "人在卷帘尊俎里，诗从挥麈笑谈生。",
            "扬州何逊风流在，江夏黄香句法清。",
            "□□□□□□□，□□□□□□□。"
        ],
        "notes": "",
        "id": "00862109cacfb7713ffeb3a53393981c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "万松亭有感",
        "preface": "",
        "paragraphs": [
            "荦确山行穿翠微，石云秋露湿秋衣。",
            "朦胧小睡还成梦，讽咏新诗且疗饥。",
            "千里归来人事改，四年辛苦旧容非。",
            "祇应亭下青云盖，依旧苍腰耸十围。"
        ],
        "notes": "",
        "id": "7148697e8637a66a48f7015d675a4639"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送婿陈景初还钱塘",
        "preface": "",
        "paragraphs": [
            "乃翁风节老弥坚，嗣子清修学有传。",
            "为爱诗书贤事业，肯羞葛练拙包缠。",
            "经年上国劳归梦，一棹寒流放去船。",
            "饱读陈编勤笔砚，书来寄我好文编。"
        ],
        "notes": "",
        "id": "08e4a1cba52d15f3c94033872afa01df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登悬瓠城感吴李事",
        "preface": "",
        "paragraphs": [
            "将军戈甲从天下，丞相旌旗匝地来。",
            "堪笑怒螳犹强臂，不知蛰户欲惊雷。",
            "咄嗟武相深冤洗，指顾山东逆境开。",
            "吏部声名千古在，段碑何处卧苍苔。"
        ],
        "notes": "",
        "id": "d2fb7f4efbaf163766842e30b41400b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月十七日欲招客饮而风霾不果有作",
        "preface": "",
        "paragraphs": [
            "欲携佳客燕高堂，园馆春风又作狂。",
            "犹挟冰霜余意气，未分桃李好风光。",
            "青山无頼藏云岫，流水生波滟野塘。",
            "不饮何妨还燕坐，闭门扫地独焚香。"
        ],
        "notes": "",
        "id": "deef16c6e36a7e13517d7cb4965227b4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鸿轩下有蔷薇予初至时生意盖仅存耳予为灌溉壅护今年春遂大盛仲春著花数百萼大几如芍药丰盛妍丽顷所未见也余有黄州之行酌酒赏别",
        "preface": "",
        "paragraphs": [
            "堂下蔷薇亲灌溉，辛勤才见一春花。",
            "时如转毂无停轨，客似飞鸿不定家。",
            "一岁相邀伴寂寞，明年谁复对芳华。",
            "驱车又向黄州去，风月相望一叹嗟。"
        ],
        "notes": "",
        "id": "3c45fb0991ebcef2ffd1f610f0f52095"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早登望嵩楼望少室雪畏风不敢招客",
        "preface": "",
        "paragraphs": [
            "临汝城中春雪消，望嵩楼上对岧峣。",
            "已披氛雾呈孤秀，未许春寒上泬寥。",
            "子晋玉笙如不隔，浮丘仙袂欲相招。",
            "便思唤客同清赏，苦畏春风入敝貂。"
        ],
        "notes": "",
        "id": "8c3052f0cc26dbc7a5e57b661a349f83"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "下春风岭",
        "preface": "",
        "paragraphs": [
            "东归已过春风岭，度尽千山路渐平。",
            "人事水泡能几日，流光驹隙却堪惊。",
            "居人落落多新屋，行店依依认旧程。",
            "世事饱谙身已老，区区来往笑浮生。"
        ],
        "notes": "",
        "id": "d2a1a5a9b41218646c3896fe2bb9908c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江亭别故人",
        "preface": "",
        "paragraphs": [
            "津亭把酒燕西东，无复余花一点红。",
            "农事一春荒积雨，长淮千里驾东风。",
            "休谈世事循环外，且寄骚愁醉眼中。",
            "船鼓已鸣篙缆起，客行何事亦匆匆。"
        ],
        "notes": "",
        "id": "31802268502cd31d26b9ab87ce3214a4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读黄鲁直诗",
        "preface": "",
        "paragraphs": [
            "江南宿草一荒丘，试读遗编涕不收。",
            "不践前人旧行迹，独惊斯世擅风流。",
            "一尊华发江边客，万里黄茅岭外州。",
            "虎豹磨牙九关邃，重华可诉且南游。"
        ],
        "notes": "",
        "id": "f10d88eb1c76240094176d1937619a06"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登城隍庙",
        "preface": "",
        "paragraphs": [
            "灵祠孤绝压城头，下瞰清濠一曲流。",
            "尽日风埃昏几席，有时箫鼓祭春秋。",
            "西瞻太昊祠千树，北望封君土一丘。",
            "旅客登临一长望，春心容易起骚愁。"
        ],
        "notes": "",
        "id": "a8c5cc1cde2ca425944728b439ec4ad3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉议杨君予姊丈也廉静乐道不交世俗造道微妙自得不耀未六十而终予实铭其墓其子克一又纂其遗文求书卷末怀想平昔不知涕之横集也",
        "preface": "",
        "paragraphs": [
            "杨君冢木已萧萧，笔墨遗文久寂寥。",
            "堕泪交亲悲宿草，长饥奴仆守空瓢。",
            "平生好事谁能继，后世高名骨已消。",
            "欲酌一杯浇墓隧，遗魂楚些倘能招。"
        ],
        "notes": "",
        "id": "e201df0a62a2cd6398789571b8a32a4d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "老舅寓陈诸况不能尽布以二诗代书得闲为和佳也  其一",
        "preface": "",
        "paragraphs": [
            "欲知老子居陈事，古寺萧条屋数楹。",
            "幸免绝粮惭孔圣，更无环堵羡渊明。",
            "参差拙句何曾是，宠辱浮云无可惊。",
            "断送光阴须美酒，惟应此事费经营。"
        ],
        "notes": "",
        "id": "0029bb119eda5d4f95231c00c231e7d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "老舅寓陈诸况不能尽布以二诗代书得闲为和佳也  其二",
        "preface": "",
        "paragraphs": [
            "浮生已老付悠悠，未免饥寒目下忧。",
            "全仗黄庭能却老，那堪白发更悲秋。",
            "所欣耳界常清浄，渐放心君得自由。",
            "垒块苦消消未尽，每逢风月亦闲愁。"
        ],
        "notes": "",
        "id": "91efb492c4ea737ae01b29c2628f7036"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠邠老",
        "preface": "",
        "paragraphs": [
            "衰疲坐甑极蒸嘘，念子柯山守旧庐。",
            "卢叟今无僧送米，董生时有吏征租。",
            "上书自荐心应耻，扶策躬耕计未疏。",
            "虎豹九关今肃穆，王门行看曳长裾。"
        ],
        "notes": "",
        "id": "0c05e7496d247872288e52184c9ea581"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "仲夏",
        "preface": "",
        "paragraphs": [
            "云间赵盾益可畏，渊底武侯方熟眠。",
            "若无一雨为施泽，直恐三伏便欲然。",
            "算商酤酒有底急，束带坐曹真欲颠。",
            "平生不解作热客，且复饱食窥陈编。"
        ],
        "notes": "",
        "id": "f52c0d6d5532abdab8ef5a41c30b1095"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过泗州推官王永年致仕还乡王年四十而致仕士大夫所少也",
        "preface": "",
        "paragraphs": [
            "为忆田园便拂衣，休官退勇似君稀。",
            "尘埃摆脱青衫去，闾里惊嗟白发稀。",
            "南亩稻粱仍岁熟，旧山芝术入秋肥。",
            "百年从此皆闲日，寄语人间浪是非。"
        ],
        "notes": "",
        "id": "3cd686e8dacb3fa6ad9701b61d6461b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "依韵和范三登淮亭",
        "preface": "",
        "paragraphs": [
            "身如客雁寄汀洲，北望休登王粲楼。",
            "残雪朔风惊岁晚，早梅新柳动春愁。",
            "免遭斤斧甘无用，敢向波涛较善游。",
            "奔走尘埃欲归去，勒移恐作故山羞。"
        ],
        "notes": "",
        "id": "341356d19232ac9af32e9e2aa5060fb2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离山阳入都寄徐仲车",
        "preface": "",
        "paragraphs": [
            "孤城芳树碧层层，村落黄昏只见灯。",
            "回首事如前夕梦，出门心似下山僧。",
            "仕求行道时难偶，意欲谋闲力不能。",
            "寄语东皋多酿酒，待予归日解行縢。"
        ],
        "notes": "",
        "id": "e7d168144b3b83f338d1a3f7ef839b38"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题淮阴孙簿壁",
        "preface": "",
        "paragraphs": [
            "荒凉官舍对淮流，樽酒相逢为少留。",
            "夹道老椿鸦哺子，隔墙荒草牧呼牛。",
            "渡头人散前村市，天际帆来何处舟。",
            "自古诗人最多感，新篇应解写骚愁。"
        ],
        "notes": "",
        "id": "9a51dfe97e89fcf060d1d8abf9205ace"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题洪泽亭",
        "preface": "",
        "paragraphs": [
            "三年淮海飘萍客，今日亭边再舣舟。",
            "人似垂杨随日老，事如流水几时休。",
            "闲于万事常难得，仕以为生最拙谋。",
            "此世定知犹几至，遑遑奔走欲何求。"
        ],
        "notes": "",
        "id": "3b8c48913f4c013cb3276478404be9c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿泗州戒坛院",
        "preface": "",
        "paragraphs": [
            "楼上鸣钟门夜扃，风簷送雨入疏櫺。",
            "老僧坐睡依深壁，童子持经守暗灯。",
            "千里尘埃长旅泊，五年忧患困侵凌。",
            "谁知避世天然子，一见禅翁便服膺。"
        ],
        "notes": "",
        "id": "847e4c06ccef36da80d6e0549fc96740"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿柳子观音寺",
        "preface": "",
        "paragraphs": [
            "黄尘满道客衣穿，古寺荒凉暂息肩。",
            "倦体收来便稳榻，汗颜濯去快寒泉。",
            "野僧治饭挑蔬至，童子携茶对客煎。",
            "夜久月高风铎响，木鱼呼觉五更眠。"
        ],
        "notes": "",
        "id": "7ff0f1749d2d0b8a0c9a7b98d65710d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄滁州邵子发同年二首  其一",
        "preface": "",
        "paragraphs": [
            "夫子才豪官尚卑，穷城冷落有谁知。",
            "莫嫌五斗纡高兴，且与青山赋好诗。",
            "得失可齐陶令酒，功名休问蜀庄蓍。",
            "三年流落甘忧患，一笑何当慰别离。"
        ],
        "notes": "",
        "id": "fbea88971eda702cd8e56e60554049ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄滁州邵子发同年二首  其二",
        "preface": "",
        "paragraphs": [
            "年来万事付禅宗，两鬓虽青心已翁。",
            "欲借一廛希许子，更将五斗继无功。",
            "春来行乐君应厌，老去裁诗我未工。",
            "闻道琅邪山色好，为题新句寄清风。"
        ],
        "notes": "",
        "id": "7f89d692831c57b25d4678fbdc13ef87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "知时避就物之难，千里萧萧振羽翰。",
            "水国稻收朝食乏，海天霜重夜飞寒。",
            "烟云秋去南山暖，风日春归朔野宽。",
            "九万腾凌那可测，弋人矰缴漫多端。"
        ],
        "notes": "",
        "id": "4b01e9287276fbfd4023ecdf41c657af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "己未早春有感",
        "preface": "",
        "paragraphs": [
            "南国柳黄莺未知，人情何事憾春迟。",
            "雪抽宿麦晴来叶，雨长枯榆烧后枝。",
            "载酒有谁寻寂寞，受薪只合学支离。",
            "近知壁观安心法，亦拟平治不作诗。"
        ],
        "notes": "",
        "id": "1c4881b8718d0daff86993b420accb16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同袁思正诸公登楚州东园楼",
        "preface": "",
        "paragraphs": [
            "杖藜萧飒对云沙，白首逢春只叹嗟。",
            "身老易伤千里目，眼惊还见一年花。",
            "地平旷野连云直，天带清淮向海斜。",
            "尚有风光供醉笔，我生诗酒是生涯。"
        ],
        "notes": "",
        "id": "949be4c6423b0485b3a6365680e127e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和宏父新秋诗",
        "preface": "",
        "paragraphs": [
            "年年庭下梧桐叶，长为骚人先报秋。",
            "已惊岁月悲霜鬓，更望山川歌四愁。",
            "浮生百感漫自苦，一醉万虑同时休。",
            "瀛洲仙客莫惆怅，直泛三山烟浪舟。"
        ],
        "notes": "",
        "id": "3079adbe6a3d3c221a3662ecdf8ceb00"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送江瞻道之汝阴尉",
        "preface": "",
        "paragraphs": [
            "少年相见已蹉跎，千里分携可奈何。",
            "世路险艰知子少，人间忧患属予多。",
            "二年穷巷山阳客，一棹清风颍水波。",
            "我为离居感身世，援琴西望独悲歌。"
        ],
        "notes": "",
        "id": "2cf318b8878bc048ca13a20d277594d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同周楚望饮华园",
        "preface": "",
        "paragraphs": [
            "杖藜携手踏青苔，潇洒池亭为客开。",
            "柳色渐经秋雨暗，荷香时与好风来。",
            "斜阳似欲粧诗句，新月邀将入酒杯。",
            "身世已甘长寂寞，忘形頼有子徘徊。"
        ],
        "notes": "",
        "id": "e5a213207219ed02b4a7b72cfbb51de0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登楚望北楼",
        "preface": "",
        "paragraphs": [
            "袅袅危楼百尺梯，秋风有客独攀跻。",
            "路穷流水远更远，目断夕阳西复西。",
            "帘卷似迎轻燕入，柳深时有暗蝉嘶。",
            "洞庭落叶悲骚客，鹎𫛥何劳著意啼。"
        ],
        "notes": "",
        "id": "60f5ba296f6710cca46e87e2a864384b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴官寿安泛汴二首  其一",
        "preface": "",
        "paragraphs": [
            "西来秋兴日萧条，昨夜新霜缉缊袍。",
            "开遍菊花残蕊尽，落余寒水旧痕高。",
            "萧萧官树皆黄叶，处处村旗有浊醪。",
            "老补一官西入洛，幸闻山水颇风骚。"
        ],
        "notes": "",
        "id": "30ac4ac2a83e57d127d4543a01805c59"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴官寿安泛汴二首  其二",
        "preface": "",
        "paragraphs": [
            "落泊云随宿雨开，西风似与早寒催。",
            "晓天雁起平沙去，霜岸风鸣败叶来。",
            "扰扰劳生移岁月，纷纷过眼旋尘埃。",
            "求田问舍真良策，功业应须与命偕。"
        ],
        "notes": "",
        "id": "5904d9576d9fbd62fa910b44cbbedf8c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过少室",
        "preface": "",
        "paragraphs": [
            "驱车继日未知劳，翠霭岚光下褐袍。",
            "日暖峰峦开少室，雪余松柏近嵩高。",
            "山行岁晚风霜苦，地势西来气象豪。",
            "胜事欲歌纷满目，烟霞深处欲诛茅。"
        ],
        "notes": "",
        "id": "aae409196b019c1ae276eeb8850cde1f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄蔡彦规兼谢惠酥梨二首  其一",
        "preface": "",
        "paragraphs": [
            "自煮新酥笼旋开，秦霜犹污紫梨腮。",
            "旧园歌舞唐宫废，灌顶醍醐佛国来。",
            "寄我远传千里意，憾君不举百分杯。",
            "西来新味饶乡思，淮蟹湖鱼几日回。"
        ],
        "notes": "",
        "id": "bcdc7cd67edf8e6c0d5f0cc29aa46b52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄蔡彦规兼谢惠酥梨二首  其二",
        "preface": "",
        "paragraphs": [
            "洛川北岸锦屏西，竹树萧萧面翠微。",
            "风月有情常似旧，山川信美不如归。",
            "文章送老甘无用，鱼鸟从游久息机。",
            "寄语长安倦游客，年来何事素书稀。"
        ],
        "notes": "",
        "id": "972a0f4644d38d21eac9ebce00806814"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三乡怀古",
        "preface": "",
        "paragraphs": [
            "清洛东流去不还，汉唐遗事有无间。",
            "庙荒古木连空谷，宫废春芜入乱山。",
            "南陌絮飞人寂寂，空城花落鸟关关。",
            "登临几度游人老，又对东风鬓欲斑。"
        ],
        "notes": "",
        "id": "6f6404c35c86f9d4c7f76f401cf28805"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寿安怀古",
        "preface": "",
        "paragraphs": [
            "萧王积甲事空传，子晋吹笙去不还。",
            "千里荒芜山色在，百年兴废水声间。",
            "雉飞陇麦新耕地，花落丛祠旧战关。",
            "旅宦远游仍吊古，苦无樽酒奈愁颜。"
        ],
        "notes": "",
        "id": "083e5498b31789a4c6dc0cab2b8de65a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "水轩书事招寿安僚友",
        "preface": "",
        "paragraphs": [
            "官闲不觉簿书劳，一簟清风午枕高。",
            "静拂小屏图女几，就书新竹记离骚。",
            "城空鬭雉孤飞健，柳暗雏莺学语娇。",
            "东县官曹谁过我，欲沽村酒具山庖。"
        ],
        "notes": "",
        "id": "12f4af60c473a463015ba9e92a006f6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "连昌宫",
        "preface": "",
        "paragraphs": [
            "长安王气已消磨，吊古遗墟恨怆多。",
            "宫殿成尘新草木，丘陵无主故山河。",
            "雨余耕陇寻遗宝，夜静溪泉响细波。",
            "才子已销泉下骨，百年独讽旧时歌。"
        ],
        "notes": "",
        "id": "008b8ab5aabf6c6da80c0dc6ca0edcc9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观洛涨",
        "preface": "",
        "paragraphs": [
            "雨锁山川昼不开，洛波一夕涨如催。",
            "西来势蹴诸山动，东转声包厚地回。",
            "一片晓光吴阵甲，万桴南响会稽雷。",
            "何人共此乘桴志，直到蓬瀛亦壮哉。"
        ],
        "notes": "",
        "id": "e155bb67362daa2987420c916ede8575"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "芳华阁",
        "preface": "",
        "paragraphs": [
            "玉仗无踪辇路摧，旧名犹得榜高台。",
            "月斜晓树鸣鹎𫛥，日暖春芜放雉媒。",
            "清洛夜声萦谷转，锦屏晴色照人来。",
            "凄凉满眼兴亡恨，谁是芜城作赋才。"
        ],
        "notes": "",
        "id": "59eb9122e9d4e1c1e294e6573455a91d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌杂咏五首  其一",
        "preface": "",
        "paragraphs": [
            "张翰飘然欲鲙鲈，周南久客意何如。",
            "风悲故国荆榛地，日落空城雉兔墟。",
            "明月捣衣闻洛杵，故人凭雁寄南书。",
            "旅歌辛苦空弹铗，谁念朝盘未食鱼。"
        ],
        "notes": "",
        "id": "628d673eb8f480caffe0627357276400"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌杂咏五首  其二",
        "preface": "",
        "paragraphs": [
            "东望川原拱别都，汉唐冠盖已丘墟。",
            "地横嵩少雄中夏，天险轘辕困万夫。",
            "宫殿荒凉兴废恨，山河惨淡战争余。",
            "登临不见淮南道，只有风尘满客裾。"
        ],
        "notes": "",
        "id": "0fc9df0b17112b540489e2c3051480e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌杂咏五首  其三",
        "preface": "",
        "paragraphs": [
            "乘云飞去不辞家，女几荒祠一迳斜。",
            "溪入乱云鸣珮玦，树蟠苍石老龙蛇。",
            "夜寒玉镜悬清月，天碧霓衣曳彩霞。",
            "陵谷易迁尘骨老，衰颜更欲服丹砂。"
        ],
        "notes": "",
        "id": "de5d204b53c7fdc5333c07cc450eed81"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌杂咏五首  其四",
        "preface": "",
        "paragraphs": [
            "天倚冈峦翠万重，倚楼搔首更书空。",
            "莓苔古屋荒秋雨，草木空山起夜风。",
            "汉帛北来邀塞雁，楚招南望忆江枫。",
            "尘埃流落悲生事，白发年来拟见攻。"
        ],
        "notes": "",
        "id": "a226b88b5c80512ddbed8cbf545936a1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌杂咏五首  其五",
        "preface": "",
        "paragraphs": [
            "满目凄凉供客愁，断霞残照想沧洲。",
            "风云萧瑟三川夜，星斗纵横万壑秋。",
            "骑省衰迟空作赋，荆蛮留滞感登楼。",
            "迷魂不待巫阳些，自有骚词继远游。"
        ],
        "notes": "",
        "id": "330b7dbedac9bc23b76e14d3833d346e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌",
        "preface": "",
        "paragraphs": [
            "故苑芳华路已迷，连昌宫阙露沾衣。",
            "繁华冠盖当时事，战伐山河万古悲。",
            "野色苍凉新雨地，秋声萧瑟夕阳枝。",
            "尘埃未有东归计，天畔登临且赋诗。"
        ],
        "notes": "",
        "id": "2a49b13024bbefb39d0a6f19d674efa6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "牛谷口",
        "preface": "",
        "paragraphs": [
            "十万全师一战擒，谷盘苍硖路幽深。",
            "凄凉今古兴亡事，辽阔英雄割据心。",
            "涨洛暮连诸谷雨，秋云低抱半山阴。",
            "文皇功业今何处，磨灭荒碑蔓草侵。"
        ],
        "notes": "",
        "id": "603bbfb3d1682b96864cbf34ef69d394"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "归马二首  其一",
        "preface": "",
        "paragraphs": [
            "归马骎骎不受鞭，晚霞如画照晴川。",
            "萧疏黄叶孤舟岸，零落秋云断雁天。",
            "临水登山悲楚客，烹鸡酌酒爱诸仙。",
            "任从老逐霜毛至，莫遣愁来玉盏边。"
        ],
        "notes": "",
        "id": "9401146769c2a5a7e410dbdf5daf2f1e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "归马二首  其二",
        "preface": "",
        "paragraphs": [
            "萧萧霜鬓独惊秋，病眼天边暮倚楼。",
            "已老冯唐犹不遇，思归庾信正多愁。",
            "溪通积雨流方壮，山入重云翠未休。",
            "一梦淮南经岁别，菊林还向洛阳浮。"
        ],
        "notes": "",
        "id": "0f7ed567105ba969af5727d473903146"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官舍岁暮感怀书事五首  其一",
        "preface": "",
        "paragraphs": [
            "衙鼓冬冬送夕阳，经时无客上高堂。",
            "渊明柳老秋多雨，子敬毡寒夜有霜。",
            "山树叶稀晴摘果，斋炉灰煖晓焚香。",
            "经纶自有英雄在，闲散须教属漫郎。"
        ],
        "notes": "",
        "id": "a5e4fa66133e71e75c6291d2c7b3f05f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官舍岁暮感怀书事五首  其二",
        "preface": "",
        "paragraphs": [
            "修竹高槐交映门，公居潇洒近山云。",
            "醉眠多似陶彭泽，官况贫于郑广文。",
            "秋菊捣尘供晓饵，寒松收子和香焚。",
            "经年门巷无车马，只有清风伴此君。"
        ],
        "notes": "",
        "id": "5df4da0fe6cb68d0f8e3a4709a38f6cc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官舍岁暮感怀书事五首  其三",
        "preface": "",
        "paragraphs": [
            "霜菊娟娟尚有花，萧条厅树暮啼鸦。",
            "万竿修竹开侯府，十里青山隠相家。",
            "麋鹿并游谙野性，诗书相对是生涯。",
            "冷官自有贫中乐，敢向朱门肉食夸。"
        ],
        "notes": "",
        "id": "bd9b077b5b75ecfa0bc09cfb2a45630f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官舍岁暮感怀书事五首  其四",
        "preface": "",
        "paragraphs": [
            "北风吹雁去翩翩，流滞周南又一年。",
            "田为岁荒陶令秫，酒无人乞广文钱。",
            "香笼钵水清晨咒，坐暖蒲团后夜禅。",
            "更谢晴明好山色，数峰残雪在簷前。"
        ],
        "notes": "",
        "id": "2c210b87fb1d8d89fffb46e201e8b1e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "官舍岁暮感怀书事五首  其五",
        "preface": "",
        "paragraphs": [
            "笔床茶灶素围屏，潇洒幽斋灯火明。",
            "木落风霜初十月，坐寒星斗欲三更。",
            "消磨永夜书盈案，分付闲愁酒满觥。",
            "干世愈疏身渐老，官闲何苦厌山城。"
        ],
        "notes": "",
        "id": "77f2cd1215438b822076a990dcb3e0fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "望女几雪",
        "preface": "",
        "paragraphs": [
            "万戟高攒女几晴，卷帘初见雪峥嵘。",
            "光迎晓日峰千叠，气入阴风夜五更。",
            "晴色北临秦甸白，寒威东抱洛阳清。",
            "坐看沟壑承余泽，付与春田次第耕。"
        ],
        "notes": "",
        "id": "a18545c401562d3786fb20a7787607f4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永济桥",
        "preface": "",
        "paragraphs": [
            "墟庙无人吊毁垣，故桥遗址至今存。",
            "侵波野岸生新草，啮石老沙留旧痕。",
            "金殿有基藏兔穴，玉舆无路半樵村。",
            "甘棠古道轮蹄断，落日空山暮雨昏。"
        ],
        "notes": "",
        "id": "6dbdaa1213aef45ef8b551c62ca24652"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪晴野望",
        "preface": "",
        "paragraphs": [
            "萧萧空谷隠山云，渡水人归何处村。",
            "樵迳雪迷唐苑路，鸟声寒集汉祠门。",
            "公堂吏散惟修竹，近岭林疏见饮猿。",
            "客坐无毡君莫笑，陶潜亦有酒盈樽。"
        ],
        "notes": "",
        "id": "6c4a511b545859043155944a64cc0742"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌南望",
        "preface": "",
        "paragraphs": [
            "朝市推迁不复还，暮云平野水潺潺。",
            "山川寂寞繁华后，都邑萧条鱼鸟闲。",
            "鹤柱千年无故老，仙棋一局换人间。",
            "兴亡今古知何极，莫向雍琴妄惨颜。"
        ],
        "notes": "",
        "id": "b1a24038f8477bde263067ab62caebb1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戒醉",
        "preface": "",
        "paragraphs": [
            "平生嗜酒爱离骚，痛饮须知属我曹。",
            "仕宦低回要斗粟，功名迂阔欲霜毛。",
            "直须减省樽罍费，莫厌沉迷簿领劳。",
            "醉吐相茵君勿恃，邴公遗事久寥寥。"
        ],
        "notes": "",
        "id": "fe5ac9207fb4389b0fcc6f2dda5e0f74"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "醉宿慈氏院晨起",
        "preface": "",
        "paragraphs": [
            "痛饮淋漓半夜醒，披衣坐待晓窗明。",
            "风松一夕清无限，罏火三更暖有情。",
            "孤阁鸣钟天黯惨，寒山戴雪晚峥嵘。",
            "年来渐向深杯怯，强学刘伶欲解酲。"
        ],
        "notes": "",
        "id": "01621b83ca81589bc800c4a14888a284"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "北风万木正苍苍，独占新春第一芳。",
            "调鼎自期终有实，论花天下更无香。",
            "月娥服御无非素，玉女精神不尚粧。",
            "洛岸苦寒相见晚，晓来魂梦到江乡。"
        ],
        "notes": "",
        "id": "bf36056a01dad85bec5553ce6beba04e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送丁宣德赴邕州佥判",
        "preface": "",
        "paragraphs": [
            "邕南亭障久消兵，莫厌扁舟万里行。",
            "岭外山川从古秀，幕中谈笑属时平。",
            "天连涨海鹏飞近，风卷孤城飓母生。",
            "勿为跕鸢思款段，古来男子重功名。"
        ],
        "notes": "",
        "id": "5efada0681d189e4d9ec8c5e662b7479"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同陈器之题迎福院轩",
        "preface": "",
        "paragraphs": [
            "东风吹面酒楹樽，腊后一番梅柳新。",
            "残雪作寒山向晚，横烟不动野浮春。",
            "地留京洛豪华气，川带秦韩战伐尘。",
            "今古悠悠君莫问，祇应沉醉是天真。"
        ],
        "notes": "",
        "id": "07037fb4605155a45e9abc3b09e80eec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春阴二首  其一",
        "preface": "",
        "paragraphs": [
            "漠漠重云向晚低，腊寒新去有余威。",
            "风捎簷滴难开幌，润引炉香易著衣。",
            "把酒自倾金错落，探春谁污锦障泥。",
            "山城冷落无歌舞，只有芳醪取次携。"
        ],
        "notes": "",
        "id": "624cc1b1a9778d1cd150f7bcacdf735d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春阴二首  其二",
        "preface": "",
        "paragraphs": [
            "溪树昏昏锁暮云，晚山愁黛对含颦。",
            "不甘小雪犹妨暖，长恨闲阴每占春。",
            "宝带金貂侯第客，钿车珂马帝京尘。",
            "王城自古繁华地，回首高歌怅望频。"
        ],
        "notes": "",
        "id": "498a256a08d85e97db85a9b5cf09dc9d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食赠游客",
        "preface": "",
        "paragraphs": [
            "阴阴画幕映雕栏，一缕微香宝篆残。",
            "寒食园林三月近，落花风雨五更寒。",
            "筝调宝柱弦初稳，酒满金壶饮未干。",
            "明日踏青郊外去，绿杨门巷系雕鞍。"
        ],
        "notes": "",
        "id": "b106d399dd407a2b390628ab16a1a56d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登谷州故城",
        "preface": "",
        "paragraphs": [
            "控扼兵屯事已辽，倾敧遗堞隠蓬蒿。",
            "春芜满野牛羊散，秋稼连云雉兔骄。",
            "苔卧断碑昏故刻，雨飘残枿带余烧。",
            "人间兴废知何极，莫谓荆榛便寂寥。"
        ],
        "notes": "",
        "id": "517f067763ca52be6f24dad3b5a9a177"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东池",
        "preface": "",
        "paragraphs": [
            "东池暮春风景妍，汩汩浅渠鸣细泉。",
            "菖蒲遶堤青似剑，荷叶出水大如钱。",
            "蔷薇著花方未已，杨柳飞絮任飘然。",
            "邻翁芍药正足雨，预计开时须醉眠。"
        ],
        "notes": "",
        "id": "dd8757ad3c0864c1bff2960315804007"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春赠陈器之",
        "preface": "",
        "paragraphs": [
            "牡丹开过解秋千，鹎𫛥鸣时三月天。",
            "尽日好风吹絮雪，一池春水泛莲钱。",
            "溪边蒲笋供朝饭，堂上图书伴昼眠。",
            "端坐穷城何所得，只收风月入新篇。"
        ],
        "notes": "",
        "id": "278dfc77310a2d156390ad1cfbfb9b23"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离光山驿",
        "preface": "",
        "paragraphs": [
            "邮亭结束问残更，斜月西南鸡未鸣。",
            "草草劳人常少睡，绵绵远道苦无情。",
            "田家稔熟人情好，野路雨余秋气清。",
            "老得一州藏拙去，鹓鸾台阁尽豪英。"
        ],
        "notes": "",
        "id": "4da1223484f4731b39d1948fd79cd67d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "内生日",
        "preface": "",
        "paragraphs": [
            "从我奔驰走四方，清贫殊不厌糟糠。",
            "黔娄环堵贫常醉，寿母高堂老亦康。",
            "夷险百为吾有命，穷通一意子真刚。",
            "今年生日心无事，好为儿孙举寿觞。"
        ],
        "notes": "",
        "id": "13f165df9bf9362a26fe6227ebe32543"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵张公远二首  其一",
        "preface": "",
        "paragraphs": [
            "襄王坐上微词客，子建车前步水妃。",
            "瞥过低鬟流盼处，争先含笑独来时。",
            "东边日下终无雨，阙上书时合有碑。",
            "肠断吴王烟水国，扁舟何日逐鸱夷。"
        ],
        "notes": "",
        "id": "03a117ca830e6d0a49326a27eb4ef45f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵张公远二首  其二",
        "preface": "",
        "paragraphs": [
            "平淡春云捧额浮，秋光剑戟近人流。",
            "无肠可断方为憾，有药能治不是愁。",
            "可待挑琴知有术，未传驱豆更无谋。",
            "遥知添得春窗梦，尤在樽前烛下羞。"
        ],
        "notes": "",
        "id": "15f22c2df8541ab0b5c08b846ce143f6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之谢王渑池牡丹",
        "preface": "",
        "paragraphs": [
            "十首新诗换牡丹，故邀春色入深山。",
            "御袍黄粉天然薄，醉脸胭脂分外殷。",
            "开晚东君留意厚，落迟晴昼伴春闲。",
            "狂来满插乌纱帽，未拟尊前感鬓斑。"
        ],
        "notes": "",
        "id": "6f7f98d0e5c850c396373e71300a3ab6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和闻莺",
        "preface": "",
        "paragraphs": [
            "冉冉东风万柳丝，啼莺常自与春期。",
            "妆残玉枕朝醒后，绣倦纱窗昼梦时。",
            "文羽自奇非谷隠，好音应合有人知。",
            "风流潘令多才思，为尔春来几首诗。"
        ],
        "notes": "",
        "id": "7769c2e8ff52670b4f23d19990b51992"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同器之游大宋陂值雨",
        "preface": "",
        "paragraphs": [
            "微云护日晓阴阴，春去余芳尚可寻。",
            "诗倚醉豪连卷写，酒逢勍敌百分斟。",
            "山光左右双屏画，雨脚峥嵘万羽林。",
            "沙路晚晴归马疾，一梳新月上烟岑。"
        ],
        "notes": "",
        "id": "4f64a66107981da64e570df860e0c997"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和陈器之苦雨",
        "preface": "",
        "paragraphs": [
            "急雨凄风未肯归，三川烟树远凄迷。",
            "泻山涨潦千霆怒，到地重云万幕低。",
            "扰扰泥涂同野鹜，萧萧昏晓听邻鸡。",
            "为君一借扶摇便，静扫平郊散马蹄。"
        ],
        "notes": "",
        "id": "d1cc8faf602283ed6b605eb726e1cf41"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "依韵和晁十七见招之什",
        "preface": "",
        "paragraphs": [
            "断送春光酒万壶，敢辞羸马为君驱。",
            "桑田日暖鸠呼妇，杨柳叶深莺哺雏。",
            "诗冷有情寻水石，年丰无盗起萑蒲。",
            "河阳潘令风骚客，醉倒樽前许我无。"
        ],
        "notes": "",
        "id": "63877c24db1bc50d78746d9469028e9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鹿仙山",
        "preface": "",
        "paragraphs": [
            "溪清山秀隠神仙，乘鹿真人去几年。",
            "天地壶中无客到，方书肘后有谁传。",
            "秦皇采药迷蓬岛，汉武烧金得紫烟。",
            "真境寥寥在何处，未容尘世妄攀缘。"
        ],
        "notes": "",
        "id": "63334b18b1d5e9dcf1bb56554a10465f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄晁应之二首  其一",
        "preface": "",
        "paragraphs": [
            "强读诗书叹白头，一官飘泊寄东周。",
            "匏瓜有系身难去，人足无音境更幽。",
            "晚接贤豪宽病思，老将文字写离忧。",
            "相思一夕亲谈笑，梦断云山相对愁。"
        ],
        "notes": "",
        "id": "b079ecbd52bbed126e228e891f334275"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄晁应之二首  其二",
        "preface": "",
        "paragraphs": [
            "瑜珥瑶环豁眼明，碧梧翠竹照人清。",
            "同车汲黯今难忮，挟弹潘郎旧有名。",
            "自是风流袭家世，行看谈笑取公卿。",
            "尘埃落魄谁如我，一事无成白发生。"
        ],
        "notes": "",
        "id": "0bdac1f9621c7c2d03b46390bef7ba88"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乔木",
        "preface": "",
        "paragraphs": [
            "舍北参天乔木长，依凭清荫护高堂。",
            "鸟啼杳杳重阴合，风到翩翩翠叶凉。",
            "已许孤高凌夏日，不妨坚老要秋霜。",
            "投身麋鹿无人地，非尔烦忧未易忘。"
        ],
        "notes": "",
        "id": "f68d935999fd36b2cc594cf04c8295a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "竹堂",
        "preface": "",
        "paragraphs": [
            "谁道清贫守冷官，遶家十万翠琅玕。",
            "直应流水深相与，不待清风已自寒。",
            "学得凤鸣真自许，化成龙去不终蟠。",
            "知君何世无来者，可是王郎独与欢。"
        ],
        "notes": "",
        "id": "df7432dc21debafa9234339cead5b37b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日二首  其一",
        "preface": "",
        "paragraphs": [
            "诗书老去信无功，偷得闲官许养慵。",
            "山影当庭初转日，水声穿竹自来风。",
            "晚催萱蕊昏还敛，日射榴房午更红。",
            "览物赋诗成底事，萧萧双鬓欲衰翁。"
        ],
        "notes": "",
        "id": "512b72871b3532efb89580830da87202"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日二首  其二",
        "preface": "",
        "paragraphs": [
            "重云卷雨过山来，遍洒中田到晓回。",
            "错落晴山移斗极，阴森暗峡宿风雷。",
            "佳人夜夜齐纨恨，骚客年年鹎𫛥哀。",
            "欲见清秋近消息，月明白露湿苍苔。"
        ],
        "notes": "",
        "id": "3e16462a90e5e12d75bcccc8c180cde5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至日有感二首  其一",
        "preface": "",
        "paragraphs": [
            "两逢至日惊身老，远寄周南览物悲。",
            "佳节风烟长惨惨，他乡人物自熙熙。",
            "荆榛崤渑秦关破，草树芳华隋苑隳。",
            "怅望高歌一回首，兹辰尊酒莫相违。"
        ],
        "notes": "",
        "id": "5358d64e52167080ee19bf5c03752880"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至日有感二首  其二",
        "preface": "",
        "paragraphs": [
            "一卧孤村两见冬，独搔华发思无穷。",
            "荒山极目漫汗雪，老树当庭昼夜风。",
            "佳节妻儿具樽酒，茅斋斟酌慰愁翁。",
            "未央晓贺瞻天冕，正在炉烟缥缈中。"
        ],
        "notes": "",
        "id": "3bd7e9cb3ab197f8dc7d8b570115d22a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮福昌怀古四首 谷州故城",
        "preface": "",
        "paragraphs": [
            "原北荒城旧谷州，文皇功业莽悠悠。",
            "天戈挥去开东夏，金甲归来献二囚。",
            "想像英姿辉日月，苍茫故国委林丘。",
            "山川惨惨空回首，落日悲风蔓草秋。"
        ],
        "notes": "",
        "id": "32ded25d045254d5fcf99359fafcab79"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮福昌怀古四首 张子房",
        "preface": "",
        "paragraphs": [
            "谋臣何处不知名，谁与留侯敢抗衡。",
            "筹下兴亡分楚汉，幄中谈笑走韩彭。",
            "惧诛老将争枭首，高卧成功更养生。",
            "戡乱直须希世哲，乘时儿女漫纵横。"
        ],
        "notes": "",
        "id": "ac29ec0a9d5dab1baa265a9fb66f55a1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮福昌怀古四首 李贺宅",
        "preface": "",
        "paragraphs": [
            "少年词笔动时人，末俗文章久失真。",
            "独爱诗篇超物象，祇应山水与精神。",
            "清溪水拱荒凉宅，幽谷花开寂寞春。",
            "天上玉楼终恍惚，人间遗事已埃尘。"
        ],
        "notes": "",
        "id": "0ea259ec5895af487802da0098c0baf4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮福昌怀古四首 连昌宫",
        "preface": "",
        "paragraphs": [
            "欲问兴亡已惨颜，桑田沧海变人间。",
            "无情野水青春在，不动南山白日闲。",
            "伐木清溪寒剥啄，鸣禽高柳晓缗蛮。",
            "蛾眉皓齿终黄土，谁道仙宫有使还。"
        ],
        "notes": "",
        "id": "5884056ba92645fcd0d72d871e03d0de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "以病在告寄杨器之",
        "preface": "",
        "paragraphs": [
            "饮冷寒中不自知，故应病骨易尪羸。",
            "老人素懒何妨病，太守兼容得自私。",
            "雨汗欺风元自湿，火云挟日故行迟。",
            "江楼清绝真孤负，正是斋居禁酒时。"
        ],
        "notes": "",
        "id": "d3fd68baf8d45ad17cf885dc52c608fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "予元丰戊午岁自楚至宋由柘城至福昌年二十有五后十年当元祐二年再过宋都追感存殁怅然有怀",
        "preface": "",
        "paragraphs": [
            "宋玉台前官树林，十年孤客独沾襟。",
            "白头青鬓隔存殁，落日断霞无古今。",
            "暮云梁苑雁鹜暗，久泛吴船江海深。",
            "阅世悲欢嗟老眼，呼儿取酒十分斟。"
        ],
        "notes": "",
        "id": "0a7ab8ef4fd5ad1577e5cebc88f087a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿马庄寺",
        "preface": "",
        "paragraphs": [
            "冲泥我马僵欲仆，空村落日不逢人。",
            "开门野寺净如扫，迎客老僧闲更真。",
            "佛案青黄园果细，斋厨汲洗野蔬频。",
            "年来到处无余念，静对同龛金色身。"
        ],
        "notes": "",
        "id": "d92b9ca057d937cc449e3e3d0318074a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永城道中",
        "preface": "",
        "paragraphs": [
            "东行十日何所有，衰草白茅梁宋陂。",
            "大风官树吹半折，欲雨野云垂不飞。",
            "十年所遇半陈迹，千里独愁怀所思。",
            "他日江湖片帆去，白头青镜久相期。"
        ],
        "notes": "",
        "id": "940dfabe77977c2222c7895a2c9084fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠柘城簿王微之",
        "preface": "",
        "paragraphs": [
            "青衫得禄苦不足，白发生头颇有余。",
            "赋就相如犹涤器，诗成贾岛独骑馿。",
            "先生五斗不挂眼，漫郎一官聊读书。",
            "自古好贤惭好色，何人朝夕驾于株。"
        ],
        "notes": "",
        "id": "84c348d18bc1dafae6bbe75b50e39bf4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜泊泗上阻风雨",
        "preface": "",
        "paragraphs": [
            "雨昏古岸断人迹，天黑孤城闭水关。",
            "灯火樽前初拥膝，风云淮上欲移山。",
            "避人鱼鸟那足怪，吹浪蛟龙不自闲。",
            "便使乘桴亦何事，沧波岁晚合知还。"
        ],
        "notes": "",
        "id": "f2018f33afffe6231a5f63c4aa036bcb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜七兄疾愈二首  其一",
        "preface": "",
        "paragraphs": [
            "净名居士本非病，五禽先生能养身。",
            "家人但讶少林观，乡里不知颜子贫。",
            "身内固知精是药，人间惟有道通神。",
            "喜闻渐离乌皮几，花气晴来欲逼人。"
        ],
        "notes": "",
        "id": "a14126be385e7c9495c73786a75b7c78"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜七兄疾愈二首  其二",
        "preface": "",
        "paragraphs": [
            "南邻隠士龙虎鼎，东寺比丘坚密身。",
            "欲知十室有信处，顾此两贤非世人。",
            "战胜天魔初起定，宝成丹灶不妨贫。",
            "何时共此闲居士，紫领长衫乐社神。"
        ],
        "notes": "",
        "id": "36de8c175555f0053a5d3f52efc611ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送曹子方赴福建运判",
        "preface": "",
        "paragraphs": [
            "平生邺下曹公子，家世风流合有文。",
            "横槊尚传瞒相国，紫髯不是画将军。",
            "诏书宽大民何怨，刺史威严吏合勤。",
            "好作楚词更下俚，云中一降武夷君。"
        ],
        "notes": "",
        "id": "83d530c14e4a82332a0c353110efac9d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵盛居中夜饮",
        "preface": "",
        "paragraphs": [
            "吴衣厌拂洛阳尘，梦寐一樽淮海滨。",
            "每愿脱巾常漉酒，况逢投辖苦留宾。",
            "苍龙挂斗寒垂夜，翡翠浮花暖作春。",
            "上界高真足官府，追随却属散仙人。"
        ],
        "notes": "",
        "id": "18446bfb8492ef186848c1e36117131d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送麻田吴子野还山",
        "preface": "",
        "paragraphs": [
            "麻田老仙身驭风，万里一息如飞蓬。",
            "行穷山川出天外，阅尽世界归壶中。",
            "经过卖药勾漏客，乡里高年南极翁。",
            "我亦有心游八极，从公一借葛陂龙。"
        ],
        "notes": "",
        "id": "635cd339638860653d16d3746424c00c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和无咎二首  其一",
        "preface": "",
        "paragraphs": [
            "年芳经雨能几许，客愁得暖不肯融。",
            "眼看乳燕行已哺，手种小桃随分红。",
            "世情付睡莫泾渭，物态逢春无异同。",
            "清时頼是未禁酒，须惜红紫转头空。"
        ],
        "notes": "",
        "id": "821ffbdb44690fc3e1d2720d4db04fe0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和无咎二首  其二",
        "preface": "",
        "paragraphs": [
            "爱酒苦无阿堵物，寻春奈有主人家。",
            "未容黄蜂酿成蜜，已怕恶雨不容花。",
            "云间明月无可揽，海中蟠桃良未涯。",
            "浮名误人不得脱，黑发减来那得加。"
        ],
        "notes": "",
        "id": "b3ac546b573399855a573fa9ea0d3194"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和门下相公从驾幸学",
        "preface": "",
        "paragraphs": [
            "继圣文明举旧章，儒宫传跸驻胶庠。",
            "地疑阙里弦歌宅，经奏周书隶古行。",
            "遣子东夷思入学，受成西旅伫来王。",
            "鲁侯在泮犹歌诵，盛事须刊孔子堂。"
        ],
        "notes": "",
        "id": "fdd660164f4b773a67d9ffe3ddbc590f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体二首  其一",
        "preface": "",
        "paragraphs": [
            "功名富贵付悠悠，高卧山城又过秋。",
            "燕坐香灯为静侣，闲行麋鹿是同游。",
            "青黄草木新霜过，潇洒溪山夜雨收。",
            "回首十年梁苑客，枉教白却少年头。"
        ],
        "notes": "",
        "id": "5914bd482f912ab3437e5f2e834a4429"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体二首  其二",
        "preface": "",
        "paragraphs": [
            "州贫须惜尊罍费，俗陋兼无妓乐名。",
            "幸有蒲团供燕坐，不妨藜杖助闲行。",
            "看炊香稻供斋饭，自采寒蔬试野羹。",
            "身外无营内无事，近来心气尽和平。"
        ],
        "notes": "",
        "id": "293db7d29e0b23f29bf428777de1684c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体赠杨补之",
        "preface": "",
        "paragraphs": [
            "青衫居士断荤血，一榻萧然如在山。",
            "堂下黄花惊岁晚，尊中绿酒觉官闲。",
            "胸中已了一事大，镜里莫惊两鬓斑。",
            "我亦久怀伊洛兴，烦君先为卜禅关。"
        ],
        "notes": "",
        "id": "aef490928a84a7a6de2f460653289e3d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "双槐晚秀三月一日初见新叶",
        "preface": "",
        "paragraphs": [
            "东皇无处著繁华，亦复分张到我家。",
            "他日老苍悲败枿，今晨嫩绿出新芽。",
            "秃翁承弁纤纤发，村妇萦鬟草草花。",
            "桃李蹊中人绝迹，绿阴门巷正藏鸦。"
        ],
        "notes": "",
        "id": "bc45341eb1d62ffa3f7fd4baddd1690d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "休日不出闻西池游人之盛",
        "preface": "",
        "paragraphs": [
            "三日春风尘涨天，沟泥愁污破鞍鞯。",
            "扫门静闭无来客，隠几深居学坐禅。",
            "薄雨掠尘时点点，细蟾窥夜独娟娟。",
            "都人解与残春竞，半在西池听管弦。"
        ],
        "notes": "",
        "id": "231ec87fd85a69c29ef9c9f47bba5994"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送李公辅赴宰宣城",
        "preface": "",
        "paragraphs": [
            "与君骑竹即同游，抱子相看发已秋。",
            "莫惜往来勤马足，未须容易转船头。",
            "君方搜句窗间岫，我已悬情天际舟。",
            "抱椠石渠无所欲，劳君时致管城侯。"
        ],
        "notes": "",
        "id": "099c2a5a24622d79cdfae948a386d32c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "休日不出",
        "preface": "",
        "paragraphs": [
            "久厌衣冠尘土浸，赐休何苦马骎骎。",
            "穷冬积雪春不雨，昨日残红今绿阴。",
            "却扫不知门外事，安禅深得静中心。",
            "读书陶令非求解，禁酒扬雄不待箴。"
        ],
        "notes": "",
        "id": "1c9d1a9bb0fa941fdbfacd3a1ff2e101"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵王敏仲至西池会饮",
        "preface": "",
        "paragraphs": [
            "圣朝无复用舟师，戏遣艨艟插戟枝。",
            "沸浪有声黄帽动，春风无力彩旗垂。",
            "不胜杯酌宁辞醉，传语风光共此嬉。",
            "远比永和真继轨，临摹茧纸看他时。"
        ],
        "notes": "",
        "id": "7e4e5f5bb04adc0f7e249a6bb19ea0aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵王敏仲池上",
        "preface": "",
        "paragraphs": [
            "春晚余芳尚可寻，晴雷沙岸走车音。",
            "苑分广乐和声度，池受晴天倒影深。",
            "席上宫花辉御醴，坐中琼树间瑶林。",
            "归人自畏严城鼓，却望桥西日未沉。"
        ],
        "notes": "",
        "id": "90e7500dfbb4da7d2e5a9522e88f2988"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题外甥杨克一诗篇末",
        "preface": "",
        "paragraphs": [
            "十年不复上天津，闲却西都几度春。",
            "里巷梦中迷向背，山河句里见精神。",
            "艺成斧凿真须弃，学富篇章自不贫。",
            "莫倚咏儿兼赠妇，须知渐与老为邻。"
        ],
        "notes": "",
        "id": "989764fbe2177ad3ac805000cf0b4426"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题李方叔文卷末",
        "preface": "",
        "paragraphs": [
            "他日东坡誉子文，澜翻健笔欲凌云。",
            "决科正尔真余事，射策如何但报闻。",
            "诡御获禽虽可鄙，挽弓射叶亦徒勤。",
            "莫辞更拟相如作，寂寞思玄未放君。"
        ],
        "notes": "",
        "id": "e320f80f68864a4db05cc9696339a3e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "刘景文许惠毡裘未至督之",
        "preface": "",
        "paragraphs": [
            "塞上寒羊剪毡毛，软于春絮腻于膏。",
            "虀盐倦客愁无褐，诗礼将军许赠袍。",
            "雅服何妨冠苏帽，瘦腰兼称束郿绦。",
            "想公封寄应多憾，不挂长身衬佩刀。"
        ],
        "notes": "",
        "id": "efc8dc2000d4bdc1a6361ed2ecf19eca"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "耒尝病痹亲友以酒为戒作小诗戏答",
        "preface": "",
        "paragraphs": [
            "离骚仅得比痛饮，旨酒何曾废善言。",
            "因病细斟尤有味，无人独酌亦成欢。",
            "何须巾漉醅浮螘，不待杯邀月入樽。",
            "但看井眉瓶作土，鸱夷仍自稳随轩。"
        ],
        "notes": "",
        "id": "0c87a7fba4d9add0be89dff38bbda851"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和吕与叔秘书省观兰",
        "preface": "",
        "paragraphs": [
            "千里猗猗谁取将，忽惊颜色照文房。",
            "每怜坠露时施泽，更许光风为泛香。",
            "独秀已先梁苑草，托根宁复楚天霜。",
            "坐令黄菊羞粗俗，只合萧条篱下芳。"
        ],
        "notes": "",
        "id": "58c3e7c30ef76d5da93c668a1bbb2c45"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵秦七寄道潜",
        "preface": "",
        "paragraphs": [
            "衰疲久厌五更朝，每愧冥鸿在泬寥。",
            "顾我尘冠雕旧鬓，爱君山桂长新条。",
            "文词画虎工逾拙，世味春冰老益消。",
            "只欲归依香火社，高堂时听法音潮。"
        ],
        "notes": "",
        "id": "b24866607eb3ae53d2af5bf946e5f407"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和宋二上元迎驾",
        "preface": "",
        "paragraphs": [
            "拜揖清光咫尺间，雕舆欲动更移班。",
            "蓬莱不动鳌头稳，阊阖未开天上闲。",
            "老去一官羞简策，春来归梦满淮山。",
            "自惭衰病独随俗，醉逐游人月下还。"
        ],
        "notes": "",
        "id": "f98070c9ca381eb3a636b7f28dcaaf5d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和张提举",
        "preface": "",
        "paragraphs": [
            "刺举威寒江国东，自惭多病幸优容。",
            "喜来丈室谈何妙，往拜高轩愿莫从。",
            "宛水春生初绉縠，钟山雪尽见蟠龙。",
            "新年强起寻芳物，零落宫梅白一重。"
        ],
        "notes": "",
        "id": "fd696493f7be61ad79551faf7bfa1502"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "晴窗浴罢试春衣，芳草江南三月时。",
            "阴合园林禽语乐，风和庭院絮飞迟。",
            "漫郎官事只画诺，骚客生涯惟赋诗。",
            "极目江天已多恨，何须木落长年悲。"
        ],
        "notes": "",
        "id": "0dbc7356ee652ac2569e7ff2b2748533"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和上维道祈雨有应",
        "preface": "",
        "paragraphs": [
            "江乡长夏亢阳骄，太息秋原稻穗焦。",
            "暑气暮收秦地火，雨声秋响浙江潮。",
            "夜斋凉送簷间滴，晓枕清闻竹上飘。",
            "椒醑礼神惭德薄，圣朝当宁四时调。"
        ],
        "notes": "",
        "id": "c00323b863b36df7d4496cd3df0470cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早秋感怀",
        "preface": "",
        "paragraphs": [
            "一行为吏百事废，幸此村州终日闲。",
            "莫疑虎兕率旷野，正见虎豹守天关。",
            "栊帘昼静燕已去，陂泽风高雁欲还。",
            "老见功名真戏事，恼人何苦鬓毛斑。"
        ],
        "notes": "",
        "id": "e41506db0df5031081fa5e5dfc95d177"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "木芙蓉菊花盛开",
        "preface": "",
        "paragraphs": [
            "空山岑寂何所有，晚菊芙蓉相对幽。",
            "伴我悠悠过闲日，怜渠灼灼媚穷秋。",
            "清香但欲持供佛，醉舞何妨插满头。",
            "此生萍梗难前料，知复明年相见不。"
        ],
        "notes": "",
        "id": "30fdb2117897667c2c514e6fde241777"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月八日坐局沽酒",
        "preface": "",
        "paragraphs": [
            "为问里闾何蹀躞，上元楚俗习张灯。",
            "新春此时最佳处，独我坐曹如定僧。",
            "霜林梦泽苍茫野，烟草江边寂寞城。",
            "小饮未能来唤藁，双眸终日冷如冰。"
        ],
        "notes": "",
        "id": "95f2048120ea9cdd04c95e72e471ea61"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "神宗皇帝挽词三首  其一",
        "preface": "",
        "paragraphs": [
            "独化陶钧运圣谟，八方寥廓入雄图。",
            "将军已勒边山颂，博士初修玉检书。",
            "西望忽惊新石阙，东来不是旧金舆。",
            "编年谁秉丹青笔，流落周南一腐儒。"
        ],
        "notes": "",
        "id": "90485960ad15c54cf8726f846035dc37"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "神宗皇帝挽词三首  其二",
        "preface": "",
        "paragraphs": [
            "三百年成玉鼎丹，缟帷惊变紫宸班。",
            "遗弓有泪哀何及，嘶马无踪去不还。",
            "霜露无情金阙暗，山川常在石麟闲。",
            "青衫曾赐当年桂，欲附龙髯不可攀。"
        ],
        "notes": "",
        "id": "036fd4bef9114c1294ad78fc4c9838e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "神宗皇帝挽词三首  其三",
        "preface": "",
        "paragraphs": [
            "风霆武略走夷蛮，云汉文章著不刊。",
            "万世基扃传夏启，百年威德畏轩辕。",
            "月游渭水仪空在，舞罢西陵泪未干。",
            "肠断反虞歌彻后，满山松栢夜霜寒。"
        ],
        "notes": "",
        "id": "d6c79ea690c80f694294d827427368dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "太皇太后挽词",
        "preface": "",
        "paragraphs": [
            "坐安民物由修己，默合神明为至公。",
            "他日已占怀月梦，后来方信补天功。",
            "四时化育坤无事，六合清明日正中。",
            "九载忧勤已陈迹，空留双阙对青嵩。"
        ],
        "notes": "",
        "id": "b40f8633b7c4777b808fa15edaf42d3b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "范忠宣挽歌二首  其一",
        "preface": "",
        "paragraphs": [
            "晚生长恨老成空，犹及风流正始中。",
            "经国谋猷号名相，传家正直似先公。",
            "回天巨力章犹在，拯溺深言老更忠。",
            "谁念人心吊邦国，新阡客泣白杨风。"
        ],
        "notes": "",
        "id": "779b058eb87ea1bfeb695836ca340bb5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "范忠宣挽歌二首  其二",
        "preface": "",
        "paragraphs": [
            "潇湘卧病吊累沉，赐诏君王用意深。",
            "多士方怀宣父日，苍生竟失傅岩霖。",
            "毡裘他日瞻吾父，丹扆何人附旧箴。",
            "白首门生恩未报，悲词空想薤歌音。"
        ],
        "notes": "",
        "id": "093f6af891054d08ee61e82fbbf48301"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "黄几道哀挽",
        "preface": "",
        "paragraphs": [
            "风流正始久无声，颇复因公到后生。",
            "千里族人分俸禄，百年乡党守题评。",
            "青云脱屣乌台峻，白首含香画省清。",
            "但得将军桃李在，宁须公相写铭旌。"
        ],
        "notes": "",
        "id": "b6c8cb69fea96894337c982c00afd0d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "邓慎思学士挽词",
        "preface": "",
        "paragraphs": [
            "青衫献赋逢知己，白首耽书还误身。",
            "名著道山传故事，政行两郡泣遗民。",
            "文成典午群疑泮，诗和少陵佳句新。",
            "叹息苦身成底事，湖坟宿草已愁人。"
        ],
        "notes": "",
        "id": "2fab442f567807297d55a0cfe1de552f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潘处士挽诗",
        "preface": "",
        "paragraphs": [
            "异时轻士老才良，况复程能翰墨场。",
            "酒里浮沈真得计，生涯落魄定何亡。",
            "德尊故社江山永，文付诸孙虎豹章。",
            "环堵如今空五柳，萧然风物似紫桑。"
        ],
        "notes": "",
        "id": "befb802f138d4b0ae57629b79d9a5175"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "挽李少卿",
        "preface": "",
        "paragraphs": [
            "几年林下远埃尘，儒雅风流谁与邻。",
            "笔尾病来犹壮健，诗情老去更清新。",
            "幽斋昔日琴书换，新冢东风草木春。",
            "怀想只疑高兴在，一吟遗句泪沾巾。"
        ],
        "notes": "",
        "id": "525f968c7fb68e5eb63a8778a7c9c14a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上文潞公生日",
        "preface": "",
        "paragraphs": [
            "盛德元勋绝等伦，麟符虎节冠宗臣。",
            "灵椿上古身千载，一柱明堂力万钧。",
            "伐叛豹韬威尚凛，刊名金鼎铸来新。",
            "风谣四海占贤相，笑咏山川是主人。",
            "万里山河供气概，九秋雕鹗入精神。",
            "光华稷契无穷誉，强健乔松不老身。",
            "坐锁熊罴瞻绣衮，燕居松鹤伴纶巾。",
            "只应便是神仙事，方丈蓬莱却未真。"
        ],
        "notes": "",
        "id": "57a18fe522ce312ae6fe91cf277c076b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至日有感",
        "preface": "",
        "paragraphs": [
            "前年至日在何处，寒事萧萧客许昌。",
            "乞火夜温行客酒，披裘晓冒五更霜。",
            "暮投阳翟荒凉驿，正见人家灯火光。",
            "饥马卧嘶毛瑟缩，羸童晓对色苍茫。",
            "二年旅宦孤村僻，东望归心洛水长。",
            "佳节几逢长索寞，我生何事苦凄凉。",
            "更无宾客青山满，只有风霜老树苍。",
            "昭代宁须厌留滞，冯公白首任为郎。"
        ],
        "notes": "",
        "id": "c9cc72d4fa83641ccdcb5ea8fd4496b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清明卧病有感二首  其一",
        "preface": "",
        "paragraphs": [
            "支离卧病逢佳节，漂泊西游寄洛城。",
            "重帽畏风惟益睡，青筇扶步不禁行。",
            "红飘残萼知风急，绿满新枝听鸟声。",
            "不见贾生遗宅处，空传金谷旧园名。",
            "悲歌身世惊将老，怅望古今空复情。",
            "笑看家人竞时节，争持新火照清明。"
        ],
        "notes": "",
        "id": "c679a4a6d44a46d90b581a16c4319707"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清明卧病有感二首  其二",
        "preface": "",
        "paragraphs": [
            "飘萍著处即为家，伏枕悠悠对物华。",
            "处处秋千竞男女，年年寒食乱风花。",
            "药囊亲坐劳频检，酒瓮生尘亦可嗟。",
            "未老会寻吴市卒，苦贫须种邵平瓜。",
            "云烟南望群山会，水树东浮去路斜。",
            "行止此身应有命，不须辛苦问生涯。"
        ],
        "notes": "",
        "id": "bc6d0c60a5a4f75a62b4ee90b0090c34"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江上二首  其一",
        "preface": "",
        "paragraphs": [
            "相别亦何事，相逢尽偶然。",
            "愁肠贯彩笔，离梦绕朱弦。"
        ],
        "notes": "",
        "id": "a13fdec36e9e06f433a942fc9932479e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "江上二首  其二",
        "preface": "",
        "paragraphs": [
            "纷纷浑是梦，黯黯只消魂。",
            "江上浪无限，舟中酒一樽。"
        ],
        "notes": "",
        "id": "f2c37a4833cb3ae22db5adb340f3df2c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 双白鸭",
        "preface": "",
        "paragraphs": [
            "已断鹰隼猜，仍叨主人惠。",
            "皎洁静天姿，双栖莫相忌。"
        ],
        "notes": "",
        "id": "125350d8210d80442b931122de047be3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 蛙",
        "preface": "",
        "paragraphs": [
            "越国未亡吴，曾动君王意。",
            "句践自有心，凭车汝无恃。"
        ],
        "notes": "",
        "id": "6947961db449a947f149da3d79f28715"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 百舌",
        "preface": "",
        "paragraphs": [
            "晓语月斜树，昼啼春霁天。",
            "胸中自有激，不是故多言。"
        ],
        "notes": "",
        "id": "a09f10f1e1ad21af0f0aad9458ea4caa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 柳絮",
        "preface": "",
        "paragraphs": [
            "零乱委空风，悠扬点芳草。",
            "却为身最轻，华堂等闲到。"
        ],
        "notes": "",
        "id": "c36fbca3712d6ca5ddddc15e6d277550"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 龟",
        "preface": "",
        "paragraphs": [
            "映日漾清渊，沿沙暴玄甲。",
            "爱尔千岁姿，藏身一莲叶。"
        ],
        "notes": "",
        "id": "deb336678df731e44d3242a60ddbce4b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暇日六咏 槐庭",
        "preface": "",
        "paragraphs": [
            "清阴满我庭，苍苍六槐老。",
            "野性苦避人，青苔不须扫。"
        ],
        "notes": "",
        "id": "04b90332ce3430b79c04e4bc8396f9fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日书事",
        "preface": "",
        "paragraphs": [
            "禅宫门寂寂，庭草无行迹。",
            "东风自扫阶，疑是开帘客。"
        ],
        "notes": "",
        "id": "b42e039c927c3723def2fba2ee7fb9c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鹿邑道中",
        "preface": "",
        "paragraphs": [
            "去岁秋时去，今年秋又来。",
            "浮名何所得，岁月苦相催。"
        ],
        "notes": "",
        "id": "d44d261a0bddefa96d182815ae64afc5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "予元祐六年六月罢著作佐郎除秘书丞是岁仲冬复除著作郎兼史院检讨复至旧局题屏",
        "preface": "",
        "paragraphs": [
            "庭树应如我，相逢益老苍。",
            "别来秋苦雨，但觉瓦松长。"
        ],
        "notes": "",
        "id": "559066e912ef566058aac8049fa6a41e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "雨麦浑漫垅，风梅已退粧。",
            "高鸿望燕塞，飞疾不成行。"
        ],
        "notes": "",
        "id": "fb57d064026b86aa72835200a0483e17"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧口占二首  其一",
        "preface": "",
        "paragraphs": [
            "人事日益远，秋居何飒然。",
            "苔随墙半雨，叶放树中天。"
        ],
        "notes": "",
        "id": "d7cd85bee979b714f2efcc538302214a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧口占二首  其二",
        "preface": "",
        "paragraphs": [
            "扰扰终何得，萧萧亦自如。",
            "将求解牛道，要解斲轮书。"
        ],
        "notes": "",
        "id": "5d5e89ddc837ba581cbea4200f34563a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发金陵折柳亭二首  其一",
        "preface": "",
        "paragraphs": [
            "匆匆十日事，回首亦凄凉。",
            "何处无芳草，行人休断肠。"
        ],
        "notes": "",
        "id": "0576a632d10d5f03c7cf8a231a489795"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发金陵折柳亭二首  其二",
        "preface": "",
        "paragraphs": [
            "瞿昙昔教我，林下一宵行。",
            "何事春江上，依依作俗情。"
        ],
        "notes": "",
        "id": "15550201c899b1f7719a96bf6d6c4c80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昔苏先生游庐山诗云平日怀真赏神游杳霭间如今不是梦真个有庐山辄继一首",
        "preface": "",
        "paragraphs": [
            "人生孰非梦，梦里见庐山。",
            "若了元无梦，何曾有往还。"
        ],
        "notes": "",
        "id": "961eb1418511a2506a20d3265bd9a6a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苏先生诗云芒鞋青竹杖自挂百钱游何事春山里人人识故侯辄继其后",
        "preface": "",
        "paragraphs": [
            "斋心礼仙圣，不是爱山游。",
            "山中笑何等，白发故诸侯。"
        ],
        "notes": "",
        "id": "d5a996ec923cf0b3e784ca9606fb209d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登山望海四首  其一",
        "preface": "",
        "paragraphs": [
            "江阔风烟易晚，山高草木先秋。",
            "独倚阑干尽日，此身与世悠悠。"
        ],
        "notes": "",
        "id": "344925369995f47a17d786e046df1f81"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登山望海四首  其二",
        "preface": "",
        "paragraphs": [
            "仕宦此身漫尔，功名已老茫然。",
            "山鸟不须惊客，相亲此复穷年。"
        ],
        "notes": "",
        "id": "0e55accb3710880c37efb482b5c8c02b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登山望海四首  其三",
        "preface": "",
        "paragraphs": [
            "西望扬州何处，云中双塔巑岏。",
            "山外云涛断日，夕阳应近长安。"
        ],
        "notes": "",
        "id": "d54f44e6495766f9eb60f2323370acd9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登山望海四首  其四",
        "preface": "",
        "paragraphs": [
            "鸟去苍烟古木，人归绿野孤舟。",
            "信美虽非吾土，消忧且复登楼。"
        ],
        "notes": "",
        "id": "ab5f2f2c0b0e0cb6fc2a77f623f9f730"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书寺中所见四首  其一",
        "preface": "",
        "paragraphs": [
            "江市樵苏早散，山家灯火常昏。",
            "纱帽搘筇独立，龛中佛像无言。"
        ],
        "notes": "",
        "id": "4eb052865341e05f3484f88cf343b63a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书寺中所见四首  其二",
        "preface": "",
        "paragraphs": [
            "日出邻僧乞食，钟鸣老叟关门。",
            "谁见春宵浄境，娟娟霁月当轩。"
        ],
        "notes": "",
        "id": "2a7e7ae307b06edad4a0230948a411f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书寺中所见四首  其三",
        "preface": "",
        "paragraphs": [
            "叩户谁惊午睡，烹茶听客论诗。",
            "病里虽成禁酒，兴发何妨杖藜。"
        ],
        "notes": "",
        "id": "314a72496439b570bf53d3a1d82a9cbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书寺中所见四首  其四",
        "preface": "",
        "paragraphs": [
            "闲里光阴最好，病多谈笑无多。",
            "梦幻世间种种，楞枷卷里消磨。"
        ],
        "notes": "",
        "id": "c67aff25e57ee5b7cfd81065e278e069"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读潘郎文卷",
        "preface": "",
        "paragraphs": [
            "霜鬓我犹谪宦，猬须子合封侯。",
            "老拙何劳咄咄，疏慵且复悠悠。"
        ],
        "notes": "",
        "id": "19d474a4e99c68730508fc4a8e8c1309"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐三首  其一",
        "preface": "",
        "paragraphs": [
            "门庭草草是客，寝室泠泠似僧。",
            "春寒犹须篝火，夜书颇复明灯。"
        ],
        "notes": "",
        "id": "5d793d6718c0ebe133d53e850b6443c1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐三首  其二",
        "preface": "",
        "paragraphs": [
            "灵通寺前老圃，畦蔬想见如云。",
            "谋拙嗟予飘泊，归来与尔知闻。"
        ],
        "notes": "",
        "id": "116e517d1c74c33d480426d97a7a48f0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐三首  其三",
        "preface": "",
        "paragraphs": [
            "微寒骚屑窗竹，淡月朦胧夜天。",
            "路暗城头传警，漏稀更士高眠。"
        ],
        "notes": "",
        "id": "f6e68d481c1b481188ff074f48da7f72"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠广靖上人",
        "preface": "",
        "paragraphs": [
            "七十庞眉禅客，曾见天衣老人。",
            "旃檀林中香气，悠然时有余氤。"
        ],
        "notes": "",
        "id": "85ab3fe9e856a0446fc7edc858da05ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "六言",
        "preface": "",
        "paragraphs": [
            "青春要去便去，美酒得斟且斟。",
            "莫问世间蹀躞，须知老境侵寻。"
        ],
        "notes": "",
        "id": "a57df425c96d33f09947ad4bd72f9e7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "干明院门望江山怀淮阳城南步二首  其一",
        "preface": "",
        "paragraphs": [
            "危台寺东野水，春来柳色鹅黄。",
            "江上沧波似屋，蛟龙作恶难量。"
        ],
        "notes": "",
        "id": "45d974eb1f8bc2a43ab646bd971b21b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "干明院门望江山怀淮阳城南步二首  其二",
        "preface": "",
        "paragraphs": [
            "忆昨淮阳把酒，目前惟欠山林。",
            "江上云岑千垒，何为特地愁心。"
        ],
        "notes": "",
        "id": "a16e7f9ee5264f3855f9f7f57772bf7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和子瞻西太一宫祠二首  其一",
        "preface": "",
        "paragraphs": [
            "太一祥储世世，祠宫岁事年年。",
            "绛节霓旌何处，松庭玉座萧然。"
        ],
        "notes": "",
        "id": "4fea75a4a760d7220fd80cdf615c6dec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和子瞻西太一宫祠二首  其二",
        "preface": "",
        "paragraphs": [
            "玉斝清晨荐酒，天风静夜飘香。",
            "凤吹管截孤竹，琴弦曲奏潇湘。"
        ],
        "notes": "",
        "id": "54d978353018b933b122ea180232fbd4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白沙闸西舣舟亭下二首  其一",
        "preface": "",
        "paragraphs": [
            "倦客时时醉眼，津亭日日春寒。",
            "目极伤春怀抱，黄昏犹在阑干。"
        ],
        "notes": "",
        "id": "b18565994ede1a558f049c41661ff900"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白沙闸西舣舟亭下二首  其二",
        "preface": "",
        "paragraphs": [
            "客恨如云冉冉，风光似水迢迢。",
            "回首十年旧事，令人泪尽魂消。"
        ],
        "notes": "",
        "id": "e3588c737ae8240a1ca299065497dcc4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋园杂感二首  其一",
        "preface": "",
        "paragraphs": [
            "秋晚园林疏静，天高风日明鲜。",
            "中有搘筇病客，三杯卯酒醺然。"
        ],
        "notes": "",
        "id": "a8b269049c6460bf70699440928a1bdd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋园杂感二首  其二",
        "preface": "",
        "paragraphs": [
            "世事我深谙委，人生他自奔忙。",
            "刻木牵丝作技，几回弄罢凄凉。"
        ],
        "notes": "",
        "id": "4565a6649f1b03ca84f78c4a519c00b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄都下旧友二首  其一",
        "preface": "",
        "paragraphs": [
            "一别长安西复东，琵琶旧地已应空。",
            "当时风景归何处，须信人生是梦中。"
        ],
        "notes": "",
        "id": "584c7978a12dc21d3dbbbddae2e4ed86"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄都下旧友二首  其二",
        "preface": "",
        "paragraphs": [
            "城西古地昔同游，望月思家相对愁。",
            "明月秋来应更好，何人看月又悲秋。"
        ],
        "notes": "",
        "id": "49a102b69f0549061426080b7529698b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "故人陈迹生蛛网，古殿苔深叠绿缯。",
            "簷雨晚秋鸣槁叶，窗风深夜触孤灯。"
        ],
        "notes": "",
        "id": "cfbba42d961391e77f6c9e9de12bd8c0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鱼虾相望",
        "preface": "",
        "paragraphs": [
            "悲欢回首两茫然，忆别龙门又半年。",
            "应是旧时歌舞处，和风开冻一层天。"
        ],
        "notes": "",
        "id": "53e1255f43bda8390c089d1b904b0e52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊月殊有春意二首  其一",
        "preface": "",
        "paragraphs": [
            "一夜长风无片云，晓来风动似初春。",
            "应知春近催桃李，更有轻寒不著人。"
        ],
        "notes": "",
        "id": "2414c308d9b416e3705520da29c79ad6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊月殊有春意二首  其二",
        "preface": "",
        "paragraphs": [
            "拂槛垂杨雪后青，谁家朱阁晓来晴。",
            "拂帘动幕无人解，先把春愁寄有情。"
        ],
        "notes": "",
        "id": "7989b5b0b46441da1d7d90503389e09d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送李十之陕府",
        "preface": "",
        "paragraphs": [
            "断蓬泛梗偶相依，一别重逢又几时。",
            "人世悲欢消遣尽，为君流泪忽沾衣。"
        ],
        "notes": "",
        "id": "6a5b81bdb6bec2918c40731ed9fb1156"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送客愁",
        "preface": "",
        "paragraphs": [
            "数星点点间微河，城上三更树影蹉。",
            "霜落夜深风悄悄，月明无限客愁多。"
        ],
        "notes": "",
        "id": "5be4fdd3e7e6d17d78cd9c1c6a9e1e52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "半消炉火夜三更，欲灭青灯暗又明。",
            "闭户无人瞑目坐，此时一念悟浮生。"
        ],
        "notes": "",
        "id": "d83b024cce99a93aaa4355095e6c11ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "予向集贤殿试罢寓居京师尝游西冈钱昌武郎中之第时同会者河东柳子文与钱氏三子夏中予出京今才半年而昔所共游者或东或西有不知所之者古人所谓俯仰之间已为陈迹者欤夫求昨日之我于今日终其身而不得而况偶然相值聚而旋散者欤追记春睡诗一首乃寓钱第所为者",
        "preface": "",
        "paragraphs": [
            "东风冷峭著衣寒，云影深沉美睡天。",
            "青杏园林花尽落，晚风吹雨湿秋千。"
        ],
        "notes": "",
        "id": "39d040f9e8bd684796be38aa37bd3df4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元都下二首  其一",
        "preface": "",
        "paragraphs": [
            "淡薄晴云放月华，晚粧新晕脸边霞。",
            "管弦楼上争沽酒，巧笑车头旋买花。"
        ],
        "notes": "",
        "id": "9598aeb7fea7ed3742d642bc8c101258"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元都下二首  其二",
        "preface": "",
        "paragraphs": [
            "骄马金鞭白面郎，双鬟小女坐车箱。",
            "轮声辘辘归何处，留得红笼绛蜡香。"
        ],
        "notes": "",
        "id": "9d1f926a817c0541edf7e554185bee40"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "荆轲",
        "preface": "",
        "paragraphs": [
            "燕丹计尽问田生，易水悲歌壮士行。",
            "嗟尔有心虽苦拙，区区两死一无成。"
        ],
        "notes": "",
        "id": "62e9e935f9bdb181f70291ca80fefc63"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送圣民出城即事",
        "preface": "",
        "paragraphs": [
            "东风堤上送行人，渐出城来渐少尘。",
            "柳色已深花又落，客来下马独伤春。"
        ],
        "notes": "",
        "id": "37a1f18e62edd819a526d97f26d75f4e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西湖三首  其一",
        "preface": "",
        "paragraphs": [
            "沙鹭汀鸥尽日闲，水边风起万荷翻。",
            "客来莫厌重楼望，树杪阑干直对山。"
        ],
        "notes": "",
        "id": "22930c9f6764c9f3b9291ab83c57e50a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西湖三首  其二",
        "preface": "",
        "paragraphs": [
            "水上亭台凉气多，扣舷倚棹唱吴歌。",
            "何人为放青莲出，剪却翻翻一万荷。"
        ],
        "notes": "",
        "id": "089fac214e892afae73ed04313c9a988"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西湖三首  其三",
        "preface": "",
        "paragraphs": [
            "一曲清池柳岸风，长苗新稻短蒲茸。",
            "功名由命何须问，幸有沧浪作钓翁。"
        ],
        "notes": "",
        "id": "0046c49bec83dff7e46c6f11986fd93d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别钱筠甫三首  其一",
        "preface": "",
        "paragraphs": [
            "倦客无眠听晓钟，五更蜡烛泪消红。",
            "城西古寺来何处，今日分携独向东。"
        ],
        "notes": "",
        "id": "357624b9a61b1286f705f8f92c5964dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别钱筠甫三首  其二",
        "preface": "",
        "paragraphs": [
            "春灯欲尽晓鸡啼，残月影中征马嘶。",
            "为语相逢不消喜，相逢终有道分离。"
        ],
        "notes": "",
        "id": "2491f9a920dd239c1b359616dd6f477d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别钱筠甫三首  其三",
        "preface": "",
        "paragraphs": [
            "原头绿尽柳初芟，落月满川风满衫。",
            "已过寺西三十里，为君回首驻征衔。"
        ],
        "notes": "",
        "id": "ebde89d16aae8e976aa1a611e5d2d6a3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "屋角纤纤挂断虹，清蝉一噪起高桐。",
            "天涯云尽见残日，林下雨余来好风。"
        ],
        "notes": "",
        "id": "f2d9a77a10dc5e98e7e6c015dc718cb3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿钱睦甫南斋",
        "preface": "",
        "paragraphs": [
            "潇洒南轩与病宜，庳床长簟碧纱帏。",
            "三更月上梦初觉，竹影满窗风入衣。"
        ],
        "notes": "",
        "id": "0b7ac95fb7e853492b32c323e1c42721"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜",
        "preface": "",
        "paragraphs": [
            "斗柄阑珊风瑟瑟，银河错落露森森。",
            "人声静后幽虫急，月色好时清夜深。"
        ],
        "notes": "",
        "id": "5609d1a8bf2fb376c89fef3c0611b0cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "田家二首  其一",
        "preface": "",
        "paragraphs": [
            "门外清流系野船，白杨红槿短篱边。",
            "旱蝗千里秋田浄，野秫萧萧八月天。"
        ],
        "notes": "",
        "id": "4846bf0d595811394f5b2fee5061ce83"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "田家二首  其二",
        "preface": "",
        "paragraphs": [
            "新插茅簷红槿篱，秋深黄叶已飞飞。",
            "滩头水阔孤舟去，渡口风寒白鹭啼。"
        ],
        "notes": "",
        "id": "2348b628b9da795a91e3ca03f05a561b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒僧不值",
        "preface": "",
        "paragraphs": [
            "古寺人闲僧掩扉，客来下马解尘衣。",
            "双松带月风蝉噪，古阁鸣钟夕鸟归。"
        ],
        "notes": "",
        "id": "aab85c312072efa59e82df04672100af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "中秋夜酌",
        "preface": "",
        "paragraphs": [
            "一片秋天碧万寻，月华初上水沈沈。",
            "遣愁不用先愁醉，更看清光到夜深。"
        ],
        "notes": "",
        "id": "e5fc37d2f0b9531b898b61f167757da5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其一",
        "preface": "",
        "paragraphs": [
            "猎猎西风秋水清，野花寒草傍流生。",
            "沙边水鹤待鱼立，石底暗蛩先夜鸣。"
        ],
        "notes": "",
        "id": "d5da2de959ea6421b262c922a373b3aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其二",
        "preface": "",
        "paragraphs": [
            "船尾初回转野湾，波平天浄惜投竿。",
            "飞飞小蝶秋花晚，啧啧沙禽野水闲。"
        ],
        "notes": "",
        "id": "766eb0e2b777c50c195db33a27767ef6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其三",
        "preface": "",
        "paragraphs": [
            "落景秋云晚不开，天寒古岸野船回。",
            "初惊波面微澜起，已觉风前细雨来。"
        ],
        "notes": "",
        "id": "30ec8f7beebe553be2fccd8b188535b7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其四",
        "preface": "",
        "paragraphs": [
            "渡头风雨晚生寒，蓑笠渔翁坐钓船。",
            "为问篷中有鱼否，一双新鳜出笼鲜。"
        ],
        "notes": "",
        "id": "734bff9eeb56247b8d677c9e62035c87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其五",
        "preface": "",
        "paragraphs": [
            "天寒野店断人行，晚系孤舟浪未平。",
            "半夜西风惊客梦，卧听寒雨到天明。"
        ],
        "notes": "",
        "id": "fb6e1cb84c0a09382171929275ccebe7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "舟行六绝  其六",
        "preface": "",
        "paragraphs": [
            "渡头烟雨欲昏天，湾畔枯桑系客船。",
            "风打篷窗秋浪急，一杯寒酒夜深眠。"
        ],
        "notes": "",
        "id": "112b9d5cd3fd26d3e49b73e68d9c0e74"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书颍州皇甫秘教书室",
        "preface": "",
        "paragraphs": [
            "闲来便是日侵阶，窗下棋枰林下杯。",
            "晓解扁舟又南去，百年还得几回来。"
        ],
        "notes": "",
        "id": "79f3adf6d020278fa1bb33c8acc781d6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初离陈寄孙户曹兄弟",
        "preface": "",
        "paragraphs": [
            "三年流落寓于陈，一命青衫淮水滨。",
            "城北桥边长送别，扁丹今自作行人。"
        ],
        "notes": "",
        "id": "3718c3684214de1b3b296fe21caf8848"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "望淮山硖石寺予幼年过此今十载矣",
        "preface": "",
        "paragraphs": [
            "十年落泊竟何成，人事纷纷几废兴。",
            "今日扁舟淮上去，青山似与客相迎。"
        ],
        "notes": "",
        "id": "f00c73c85d6e763f37951c62d9100895"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题寿阳楼二首  其一",
        "preface": "",
        "paragraphs": [
            "渺渺长淮去不休，行人独上寿阳楼。",
            "一阕长歌不须唱，山川都是旧时愁。"
        ],
        "notes": "",
        "id": "a120a9bbad04b4ac766f91ea7af6bb3f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题寿阳楼二首  其二",
        "preface": "",
        "paragraphs": [
            "长淮不断水悠悠，楼下行人淮上楼。",
            "谁谓满前风景好，古今供作别离愁。"
        ],
        "notes": "",
        "id": "32575466c88160f058de332a4ae415eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮上晓望",
        "preface": "",
        "paragraphs": [
            "酒醒窗明月半川，怯将病齿潄寒泉。",
            "楼西别有清秋色，一片淮山在晓烟。"
        ],
        "notes": "",
        "id": "4c08acf72e64b6cc9068bad41784b94b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿南山普济院",
        "preface": "",
        "paragraphs": [
            "闪闪青灯照薄帷，幽人不寐自吟诗。",
            "僧来邀我更深坐，待听山风到树枝。"
        ],
        "notes": "",
        "id": "964a3acfd5b70e1ee8f8386ef792c5b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "旱池",
        "preface": "",
        "paragraphs": [
            "藕梢菱蔓绿才深，日射游鱼聚岸阴。",
            "呴沫已知为计尽，渚鸥沙鹭亦何心。"
        ],
        "notes": "",
        "id": "3c87c232516c3b3e4bdf341633888b14"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "湖上成绝句呈刘伯声四首  其一",
        "preface": "",
        "paragraphs": [
            "湖北风来吹晓钟，湖边渔客闭船篷。",
            "波光不动天光阔，更在浮烟细雨中。"
        ],
        "notes": "",
        "id": "e2d96f655d973137c1d1e6c4ddd41151"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "湖上成绝句呈刘伯声四首  其二",
        "preface": "",
        "paragraphs": [
            "风荡云容不成雪，柳偷春色放冲寒。",
            "湖边艇子冲烟去，天畔青山隔雨看。"
        ],
        "notes": "",
        "id": "8d60121c1fc8df5a1e00411a8fc08381"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "湖上成绝句呈刘伯声四首  其三",
        "preface": "",
        "paragraphs": [
            "野岸北风归客愁，浮烟不动雨飕飕。",
            "围成野色萦纡岸，点破湖光三四鸥。"
        ],
        "notes": "",
        "id": "2c60700e41c3809c9cfb420ce6ed7c93"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "湖上成绝句呈刘伯声四首  其四",
        "preface": "",
        "paragraphs": [
            "谁道原头春未回，柳梢黄软冻齐开。",
            "争惊腊日峥嵘尽，忽问田翁乞野梅。"
        ],
        "notes": "",
        "id": "984222fbf87807a330c5f2b56e81a3de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偃王城",
        "preface": "",
        "paragraphs": [
            "蔓草悲风知几秋，黄桑晚叶野云愁。",
            "偃王城下樵苏尽，犹有耕人指旧丘。"
        ],
        "notes": "",
        "id": "a8c097b27e3b91e8f89177171c0c5524"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自上元后闲作五首  其一",
        "preface": "",
        "paragraphs": [
            "阊阖楼南粉署西，旧时种柳长应齐。",
            "如今冷落穷山县，卧听春风百鸟啼。"
        ],
        "notes": "",
        "id": "778ae08f8a214e176bd026475e8762bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自上元后闲作五首  其二",
        "preface": "",
        "paragraphs": [
            "东风吹雨夜侵阶，楼角长烟晓未开。",
            "何事旧时愁意绪，一番春至一番来。"
        ],
        "notes": "",
        "id": "96d5b08a39ffdac4cea6038d8a9b0df5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自上元后闲作五首  其三",
        "preface": "",
        "paragraphs": [
            "面冷春霜拂瓦干，晓风吹雨冻阑干。",
            "柳梢黄弱梅苞破，更放东君几日寒。"
        ],
        "notes": "",
        "id": "c5cd75986346bf22e8ab73d0cfa9065e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自上元后闲作五首  其四",
        "preface": "",
        "paragraphs": [
            "灯火人家夜不收，三更明月过南楼。",
            "风烟随处自能乐，何事客心还独愁。"
        ],
        "notes": "",
        "id": "1853edfa59a4cf02731003d40f75df65"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自上元后闲作五首  其五",
        "preface": "",
        "paragraphs": [
            "喧喧野县自笙歌，风卷高云天似波。",
            "谁谓楼前明月好，月明多处客愁多。"
        ],
        "notes": "",
        "id": "694f10ddb6943364c6913b10b78f7d2a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "写情二首  其一",
        "preface": "",
        "paragraphs": [
            "墙外谁家桃李开，何由花下一徘徊。",
            "先教飞絮传愁去，却遣游丝取蕊来。"
        ],
        "notes": "",
        "id": "f10e1c25bc6622e283dd5ae935fb6f42"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "写情二首  其二",
        "preface": "",
        "paragraphs": [
            "人闲漏永报春晖，日过簷牙梦未回。",
            "隔夜雨飘梅蕊尽，入帘风卷柳花来。"
        ],
        "notes": "",
        "id": "97f333b1be91c5e472029243d6117bda"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题扇二首  其一",
        "preface": "",
        "paragraphs": [
            "越衫罗薄逆新凉，扇剪青绡秋水光。",
            "花前一把罗敷手，直到花残襟袖香。"
        ],
        "notes": "",
        "id": "1a2f83ebd4ca0e0498b2d43f047484a9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题扇二首  其二",
        "preface": "",
        "paragraphs": [
            "弯弯凉月帖淮天，露湿蒲梢风堕莲。",
            "松盖草茵迎不至，南山桂子老秋烟。"
        ],
        "notes": "",
        "id": "e18cd61cd8ee773455f3a57fc4d72708"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阴",
        "preface": "",
        "paragraphs": [
            "芦梢林叶雨萧萧，独卧孤舟听楚谣。",
            "生计飘然一搔首，西风沙上趁归潮。"
        ],
        "notes": "",
        "id": "78bc66a31e4b47c36bf93d3602d29c40"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿铜陵寺题壁",
        "preface": "",
        "paragraphs": [
            "僧房秋夜月明天，下马拥裘人悄然。",
            "老僧何事亦晨起，清磬一声惊客眠。"
        ],
        "notes": "",
        "id": "452b82dd815afb7bd3eeeafb77135ff0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将之天长题新亭壁二首  其一",
        "preface": "",
        "paragraphs": [
            "新亭登眺解征鞍，飞鸟悠扬云意闲。",
            "谁谓尘埃无野兴，故乘风雨看秋山。"
        ],
        "notes": "",
        "id": "48d23406d824ccb279664adc987dc5d5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将之天长题新亭壁二首  其二",
        "preface": "",
        "paragraphs": [
            "云卷山光到眼前，满川摇落早秋天。",
            "客来系马成何事，风雨寒窗一觉眠。"
        ],
        "notes": "",
        "id": "f440d411c951addf5948e2e30ac6b691"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过涟水",
        "preface": "",
        "paragraphs": [
            "城头落日在旗竿，城外长淮水浸天。",
            "左海门前灯火尽，橹声呕轧夜深船。"
        ],
        "notes": "",
        "id": "49a7faad91ad508987d25ae48e97892a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春宫",
        "preface": "",
        "paragraphs": [
            "团金袍袖群长靴，寒食宸游乐事奢。",
            "风摆珠帘红幕润，满宫春雨落梨花。"
        ],
        "notes": "",
        "id": "5ac4603fc09a611f9d67a28c213a406d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效李商隠",
        "preface": "",
        "paragraphs": [
            "夜深传警报更筹，霜桂月华寒未收。",
            "昨夜雨昏今日朗，一番风雨一番愁。"
        ],
        "notes": "",
        "id": "968ad17c32e1ebf946400b3b46ae1312"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "楚城晓望",
        "preface": "",
        "paragraphs": [
            "鼓角凌虚雉堞牢，晚天如鉴绝秋毫。",
            "山川摇落霜华重，风日晴明雁字高。"
        ],
        "notes": "",
        "id": "a4776ac1fa6ac11d437a4af110cecf27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "楚桥秋暮阻雨",
        "preface": "",
        "paragraphs": [
            "水满城西钓艇横，云豪风弱晚冥冥。",
            "天寒小店人愁雨，灯暗孤舟客卧听。"
        ],
        "notes": "",
        "id": "bb794e53559ef765ad094abc5f45829b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "吹角",
        "preface": "",
        "paragraphs": [
            "断霞归鸟隔山钟，日过西山转海空。",
            "长恨南城催晓急，五更吹角怨秋风。"
        ],
        "notes": "",
        "id": "afc70d37e09ed761013df05a02143c80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登乘槎亭",
        "preface": "",
        "paragraphs": [
            "海天秋雾暗乘槎，风响空山浪卷沙。",
            "杳杳橹声何处客，一帆冲雨暗天涯。"
        ],
        "notes": "",
        "id": "44272de776b2f7596ee8fd3f3315865e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊",
        "preface": "",
        "paragraphs": [
            "荒秋野水间荆榛，惟有青山日对门。",
            "草木向阴犹带雪，风光近腊已如春。"
        ],
        "notes": "",
        "id": "f72f3742569f5af9193efcbfe8e8b5ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题宅后井",
        "preface": "",
        "paragraphs": [
            "清泉十丈白如浆，甘似醍醐透椀凉。",
            "君欲道中无渴死，百寻操绠莫辞长。"
        ],
        "notes": "",
        "id": "cad8dd68805efa625337fcfaf887b624"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和房日严换武诗",
        "preface": "",
        "paragraphs": [
            "青衫厌著待封侯，慷慨知君定远流。",
            "莫叹书生长龌龊，元戎曾与报更筹。"
        ],
        "notes": "",
        "id": "a472ed254bcde3efecc26c338a81cf32"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春",
        "preface": "",
        "paragraphs": [
            "磔牛门外色初分，共喜钗头彩胜新。",
            "花萼怯寒犹积雪，鸟声催报已知春。"
        ],
        "notes": "",
        "id": "070388834544534acd6eb529dc7ceb17"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其一",
        "preface": "",
        "paragraphs": [
            "日长残雪滴高簷，院静人闲风度帘。",
            "可是岁华随日好，故应愁恨逐春添。"
        ],
        "notes": "",
        "id": "33896747729a1cec38e64aeff2cc58f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其二",
        "preface": "",
        "paragraphs": [
            "冰消水面波光动，日暖树梢花意归。",
            "世上繁华随日好，却应春浅胜芳菲。"
        ],
        "notes": "",
        "id": "8c0f7d689a2031b00edac8b928177487"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春三首  其三",
        "preface": "",
        "paragraphs": [
            "梅梢柳眼弄春娇，云暖南山腊雪消。",
            "近郭樵渔成野市，远村箫鼓隔溪桥。"
        ],
        "notes": "",
        "id": "f6c90dabbcb00a47927f7e30d43d2177"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "荒园",
        "preface": "",
        "paragraphs": [
            "荒围午日照青芜，树罅鸣鸠相应呼。",
            "一片阴云送山雨，渐渐新麦地亲锄。"
        ],
        "notes": "",
        "id": "e0216e70c1bd41b615aebb1ba22c39e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小雨",
        "preface": "",
        "paragraphs": [
            "萧萧小雨不能收，一霎西风便似秋。",
            "枕席夜凉灯火暗，丁丁更漏隔南楼。"
        ],
        "notes": "",
        "id": "5f2d48b818aef109d327c3d09d686b16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "看花",
        "preface": "",
        "paragraphs": [
            "风暖日高花气动，鸣鸠乳燕自求群。",
            "经营美景还诗匠，倾扫顽愁頼酒军。"
        ],
        "notes": "",
        "id": "9d3d507e95d8e5f329952299e7b1d560"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题唐宋辅城上小楼二首  其一",
        "preface": "",
        "paragraphs": [
            "沙田小雨不成泥，一带溪光照翠微。",
            "远目直随残日尽，晚云还望故山归。"
        ],
        "notes": "",
        "id": "e8da5f8da828e33d9400c83ff07e625a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题唐宋辅城上小楼二首  其二",
        "preface": "",
        "paragraphs": [
            "近郊小径绝人行，水满菰蒲取次生。",
            "沙岸雨来长集燕，桑田深处忽闻莺。"
        ],
        "notes": "",
        "id": "9dfcd3203fb88926dda352be7d554024"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚归",
        "preface": "",
        "paragraphs": [
            "学省归来门巷秋，伴眠书史满床头。",
            "低云漠漠梧桐晚，屏上江山亦解愁。"
        ],
        "notes": "",
        "id": "2bc5b4f17bb03ffca20bcc9db72478cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "日落星稀河汉微，清秋一点水萤飞。",
            "凉风白露愁先觉，可待梧桐报即知。"
        ],
        "notes": "",
        "id": "7f0c110fa7f34651ff7427822aa55441"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "调全玉病二首  其一",
        "preface": "",
        "paragraphs": [
            "维摩丈室自萧然，病起新凉得恣眠。",
            "我愧声闻难问疾，想君独对散花天。"
        ],
        "notes": "",
        "id": "4b12e0a30a7bf2c00759c67376f8a173"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "调全玉病二首  其二",
        "preface": "",
        "paragraphs": [
            "诗将收功久戢戈，羸师再鼓奈疲何。",
            "想君无物惊禅定，独未能除是此魔。"
        ],
        "notes": "",
        "id": "52f79ac6909fda55fb89e27d3ba36399"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "女几山",
        "preface": "",
        "paragraphs": [
            "不复当年端正楼，多情犹问故宫游。",
            "山川不改繁华尽，须信人生一世浮。"
        ],
        "notes": "",
        "id": "96d44246b5e437391a4344fe9068b1e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昏昏",
        "preface": "",
        "paragraphs": [
            "昏昏落日下墙东，历历晴云送去鸿。",
            "岁晚苍槐甘老大，尽将黄叶付秋风。"
        ],
        "notes": "",
        "id": "6cf62eff1b92d8a6d49fe338fde5ca7d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢仲闵惠友于泉上多紫竹",
        "preface": "",
        "paragraphs": [
            "地吉泉甘庆所钟，直疑遥与惠山通。",
            "曲肱烦暑都消尽，如卧萧萧紫竹风。"
        ],
        "notes": "",
        "id": "2bfe16f88058fec1b63c78b36370a404"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "贫病投劾乞补外官亲友问者以诗答之",
        "preface": "",
        "paragraphs": [
            "卑如扬子官执戟，贫似玉川居洛阳。",
            "不敢弯弓轻妄射，争如覆被逐山郎。"
        ],
        "notes": "",
        "id": "e40c7b61f694eb2c1967071378edd5f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "楚王",
        "preface": "",
        "paragraphs": [
            "十二巫山耸翠峦，楚王宫殿玉巑岏。",
            "定知为雨为云处，不似当初梦里看。"
        ],
        "notes": "",
        "id": "55e57d365cb49c6c3b2067815e1360f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宋玉",
        "preface": "",
        "paragraphs": [
            "云雨朝朝峡里兴，可能无复梦中情。",
            "巫娥若问谁为赋，敢乞君王道宋生。"
        ],
        "notes": "",
        "id": "3b58bcfa248dfef19d306b0b050f1e18"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "项羽",
        "preface": "",
        "paragraphs": [
            "沛公百万保咸阳，自古柔仁伏暴强。",
            "慷慨悲歌君勿恨，拔山盖世故应亡。"
        ],
        "notes": "",
        "id": "38a89c8b83fef7c4b610baf0de3081cc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "范增",
        "preface": "",
        "paragraphs": [
            "君王不解据南阳，亚父徒夸计策长。",
            "毕竟亡秦安用楚，区区犹劝立怀王。"
        ],
        "notes": "",
        "id": "c124f0571b19ca2b144b31a49b12dbd9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "萧何",
        "preface": "",
        "paragraphs": [
            "萧公俯仰系安危，功业君王心独知。",
            "犹道邵平能缓颊，君臣从古固多疑。"
        ],
        "notes": "",
        "id": "b7392e7c08f18e8183a751ddb0025742"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "韩信",
        "preface": "",
        "paragraphs": [
            "登坛一日冠群雄，钟室仓皇念蒯通。",
            "能用能诛谁计策，嗟君终自愧萧公。"
        ],
        "notes": "",
        "id": "3e098885fcab59515cc2c1d436089c22"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "贾谊",
        "preface": "",
        "paragraphs": [
            "贾生未免孝文疑，自古功名叹数奇。",
            "逐得洛阳年少去，白头绛灌亦何为。"
        ],
        "notes": "",
        "id": "505a7c7519f860467ea36231e52fc7f0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "李广",
        "preface": "",
        "paragraphs": [
            "李广才非卫霍俦，孝文能鉴不能收。",
            "君王未是忘征战，何待高皇万户侯。"
        ],
        "notes": "",
        "id": "2e5a4eff98fbecd98d08ba0a1b7005ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东方曼倩",
        "preface": "",
        "paragraphs": [
            "轩冕功名何足为，先生聊作易农资。",
            "汉庭诛死皆卿相，犹说才能胜滑稽。"
        ],
        "notes": "",
        "id": "21051036fb225be0d58e3b9e1243a150"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "成帝",
        "preface": "",
        "paragraphs": [
            "百华衣上渍余香，夜照犹烦蚌有光。",
            "解道温柔胜武帝，不知壮发似元皇。"
        ],
        "notes": "",
        "id": "01b7d2f42158df1e1f0db7eb040e5753"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赵飞燕",
        "preface": "",
        "paragraphs": [
            "苦心膏沐不论赀，富贵人生各有时。",
            "直使中流畏仙去，君王何啻似婴儿。"
        ],
        "notes": "",
        "id": "0e9e7811cd3857ce8ad12b49e4cc117f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "朱云",
        "preface": "",
        "paragraphs": [
            "直言请剑斩安昌，勿谓朱游只素狂。",
            "君看汉家文景业，张侯能以一言亡。"
        ],
        "notes": "",
        "id": "4fbcdae7b0c6ab759a4dce08805ac382"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "孔光",
        "preface": "",
        "paragraphs": [
            "乡原世尽谓醇儒，汉室倾危孰与扶。",
            "试问不言温室木，何如休望董贤车。"
        ],
        "notes": "",
        "id": "a947fc33ccb45367d85220a0c4b55d15"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梁冀",
        "preface": "",
        "paragraphs": [
            "力回汉鼎未收功，又道将军世上雄。",
            "不悟折腰同龋齿，百般装束为秦宫。"
        ],
        "notes": "",
        "id": "adefe25d1334b82bda67a0fa8ee02773"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "殷浩",
        "preface": "",
        "paragraphs": [
            "田野高风过有薰，庙堂经画竟无闻。",
            "固应竹马思元子，江左兴亡不在君。"
        ],
        "notes": "",
        "id": "ec2491a5f43fa20f8eb46f3828a8b5cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "低云著地晓悠悠，雨湿帘旌不上钩。",
            "江北江南千万里，年年长向此时愁。"
        ],
        "notes": "",
        "id": "197534bb21d8b633d95a420d802f7020"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "浮云冉冉送春华，怯见春寒日欲斜。",
            "一夜雨声能几许，晓来落尽一城花。"
        ],
        "notes": "",
        "id": "d38b1d06aa4a0b4475a3a4eef91383ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月六日二首  其一",
        "preface": "",
        "paragraphs": [
            "月落暗虫啼不休，五更白露晓悠悠。",
            "西风是处将摇落，可但梧桐独报秋。"
        ],
        "notes": "",
        "id": "936ee73b0d203bf7f49815016aa6b2db"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月六日二首  其二",
        "preface": "",
        "paragraphs": [
            "积雨空阶生绿衣，幽幽点点弄秋姿。",
            "黄昏楼角看新月，还是去年牛女时。"
        ],
        "notes": "",
        "id": "a41fef47e62ce92439c1440c9def7a6a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "元忠学士八兄耒离京师远蒙追送许惠服丹法托故竟未惠及赋五绝句  其一",
        "preface": "",
        "paragraphs": [
            "身逐孤舟似断云，故人追送尚殷勤。",
            "秋城夜泊西风岸，落叶悲虫独自闻。"
        ],
        "notes": "",
        "id": "9e517ff7030fcf18c705430f8e11060a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "元忠学士八兄耒离京师远蒙追送许惠服丹法托故竟未惠及赋五绝句  其二",
        "preface": "",
        "paragraphs": [
            "衰柳苦催空壁月，悲虫真吊短檠光。",
            "无情少壮抛人去，只有穷愁气味长。"
        ],
        "notes": "",
        "id": "efaa19860513d4f3e48affdb10753cf3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "元忠学士八兄耒离京师远蒙追送许惠服丹法托故竟未惠及赋五绝句  其三",
        "preface": "",
        "paragraphs": [
            "欲盗羲和一点春，五更注想隔重云。",
            "如何但欲独不死，分我刀圭未费君。"
        ],
        "notes": "",
        "id": "263d9270ff78278a7fcfd4dc06049974"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "元忠学士八兄耒离京师远蒙追送许惠服丹法托故竟未惠及赋五绝句  其四",
        "preface": "",
        "paragraphs": [
            "昔见将军破虎鞯，玉堂曾共扫千言。",
            "功名老去皆蹉跌，相见谆谆劝学仙。"
        ],
        "notes": "",
        "id": "f003f01540a78d3f3a60ad04bf2d6502"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "元忠学士八兄耒离京师远蒙追送许惠服丹法托故竟未惠及赋五绝句  其五",
        "preface": "",
        "paragraphs": [
            "无复颠狂似少时，逢君犹自说蛾眉。",
            "玉堂旧事君休念，两袖啼痕又送谁。"
        ],
        "notes": "",
        "id": "80f710df329bd93ecef5236f4b9b296c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闲步",
        "preface": "",
        "paragraphs": [
            "枝上啼鸦巢欲成，晴簷向日乳鸠鸣。",
            "可怜霜雪余威尽，春草无名著处生。"
        ],
        "notes": "",
        "id": "2721f2907db56df792efe23dcc317302"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓楚题杨补之官舍",
        "preface": "",
        "paragraphs": [
            "一辞螭陛走天涯，客路悠悠老岁华。",
            "住久不知身是客，自来堂下采黄花。"
        ],
        "notes": "",
        "id": "266a84fe0427651ba5ec5cf1bfd113de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春四首  其一",
        "preface": "",
        "paragraphs": [
            "晓雨催春不惜花，乱红飘泊委泥沙。",
            "伤心忆得年时事，白发风前只叹嗟。"
        ],
        "notes": "",
        "id": "50d74031d80a92fa6ac902bf1d896328"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春四首  其二",
        "preface": "",
        "paragraphs": [
            "红杏墙头最可怜，腻红娇粉两娟娟。",
            "晓来并逐东风尽，容易分飞又一年。"
        ],
        "notes": "",
        "id": "e05e3afcb5249cd0c8d22a9747b6daed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春四首  其三",
        "preface": "",
        "paragraphs": [
            "嫩紫妖红惜不得，乱随风雨点蓬蒿。",
            "荒田野草花开晚，主管春光输尔曹。"
        ],
        "notes": "",
        "id": "75b814c31f6560d98dbf0d9b831f8da2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春四首  其四",
        "preface": "",
        "paragraphs": [
            "高楼春昼独惊心，白日闲云亦自阴。",
            "风雨催花花已尽，满城新绿乱鸣禽。"
        ],
        "notes": "",
        "id": "76a44b2f9c7bb951729d8bf73d7d2699"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三乡道中遇雨",
        "preface": "",
        "paragraphs": [
            "萧萧古道西风雨，惨惨黄昏匹马行。",
            "未遇功名莫嗟叹，逢时更自忆平生。"
        ],
        "notes": "",
        "id": "c5be2886cedb5ad8c6431ddc45caaa30"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题南禅院壁二首  其一",
        "preface": "",
        "paragraphs": [
            "乞食高僧午未归，秋庭落叶日晖晖。",
            "萧条古寺松阴下，簷铎风中乳鸽飞。"
        ],
        "notes": "",
        "id": "114cff27e0868b6577924ba99ecae6b4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题南禅院壁二首  其二",
        "preface": "",
        "paragraphs": [
            "秋林落叶已斑斑，秋日当庭尚掩关。",
            "扫榻昼眠听鸟语，可怜身世此时闲。"
        ],
        "notes": "",
        "id": "46cdf33258ca8104611089ce83999af7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵王彦昭感秋三首  其一",
        "preface": "",
        "paragraphs": [
            "木落风高秋雁归，初晴野水涨清伊。",
            "东流会向淮南去，凭寄秋来无限悲。"
        ],
        "notes": "",
        "id": "cde055b5d4efa455caff253371c9a28c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵王彦昭感秋三首  其二",
        "preface": "",
        "paragraphs": [
            "年来诗酒最关身，满酌休论薄与醇。",
            "愁见洛阳秋夜月，无情偏照不眠人。"
        ],
        "notes": "",
        "id": "e186fb001b1ebec05797f397ce195a9a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵王彦昭感秋三首  其三",
        "preface": "",
        "paragraphs": [
            "尘埃容易点吴衣，泽国秋来信息稀。",
            "想见淮南初木落，秋云秋水雁初飞。"
        ],
        "notes": "",
        "id": "a5822e47d2ecdb7e6ad2fdac70e76009"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句三首  其一",
        "preface": "",
        "paragraphs": [
            "蔼蔼晴郊花气浮，午窗正睡拥驼裘。",
            "觉来鸟雀茅簷静，屋角春风怒未休。"
        ],
        "notes": "",
        "id": "b77c53c9945f2beccd84b461f8d9ba93"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句三首  其二",
        "preface": "",
        "paragraphs": [
            "照水轻明杨柳芽，隔林相映占巢鸦。",
            "东风香草城边路，到处人家尽是花。"
        ],
        "notes": "",
        "id": "3dcf01fa0a5bc98dbfbc9e38d7b03d6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句三首  其三",
        "preface": "",
        "paragraphs": [
            "淮上春风万鼓鼙，落帆舟泊岸边矶。",
            "喧喧野市残阳里，沽酒携鱼客散归。"
        ],
        "notes": "",
        "id": "23bd065e961a1c4018319f96facd87b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨后游朱园",
        "preface": "",
        "paragraphs": [
            "绿叶阴阴护翠枝，晚花虽小亦应稀。",
            "东风不惜残桃李，吹作春愁处处飞。"
        ],
        "notes": "",
        "id": "124c4e2fc19304fe071e0bfa1a318f13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "酒病中寄李十二招饮五首  其一",
        "preface": "",
        "paragraphs": [
            "班郎握笔未封侯，嗜酒扬雄欲白头。",
            "寂寞著书谁作伴，雨枝风叶碧梧秋。"
        ],
        "notes": "",
        "id": "8f6d586dca1cb884345405974fc24733"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "酒病中寄李十二招饮五首  其二",
        "preface": "",
        "paragraphs": [
            "酒病岑岑更怯寒，一窗疏雨拥衾眠。",
            "西风一入庭前树，便有秋声到枕边。"
        ],
        "notes": "",
        "id": "409c3ddf450f6578232a3713b128c58d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乍晴二首  其一",
        "preface": "",
        "paragraphs": [
            "洗来桐叶晚青青，积雨阑干暗菌生。",
            "墙角半倾苔晕合，萧萧风草一蛩鸣。"
        ],
        "notes": "",
        "id": "720bb5429e89369fc47c59f46bfc410a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乍晴二首  其二",
        "preface": "",
        "paragraphs": [
            "虹长饮雨川无滴，苹末生风沼有波。",
            "一扫烟云不知处，夜天如水泻银河。"
        ],
        "notes": "",
        "id": "24ca367aa8d3169e17c51d15ca277952"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂题二首  其一",
        "preface": "",
        "paragraphs": [
            "寒雨萧萧桐叶惊，浪浪还作夜阶声。",
            "西风忽起幽人觉，枕簟凉时向五更。"
        ],
        "notes": "",
        "id": "dca9850dccd91a21a34ee1e172d7598d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂题二首  其二",
        "preface": "",
        "paragraphs": [
            "苍苍落月井梧西，睡觉幽人自卷帷。",
            "只有林莺知梦断，晓庭人静语移时。"
        ],
        "notes": "",
        "id": "db79ecca94f453c15c6b0d6cf2d3fae0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "徐园闲步二首  其一",
        "preface": "",
        "paragraphs": [
            "平田小雨润新耕，晓日园林信脚行。",
            "衬步野芜吹面柳，可怜春物总多情。"
        ],
        "notes": "",
        "id": "04c7c7e9d333ef481cb739451508bb66"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "徐园闲步二首  其二",
        "preface": "",
        "paragraphs": [
            "动地春风晚未休，吹花折柳却成愁。",
            "尘埃不用频车马，独卧氍毹正拥裘。"
        ],
        "notes": "",
        "id": "f74ace7ab239d19f4f8c118b2f18224c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂诗二首  其一",
        "preface": "",
        "paragraphs": [
            "邾城山下梅花树，腊月江风好在无。",
            "争似姑山寻绰约，四时长见雪肌肤。"
        ],
        "notes": "",
        "id": "e2a3861cd96b62d412dd79f5be6cc0d0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "杂诗二首  其二",
        "preface": "",
        "paragraphs": [
            "病腹难禁七椀茶，小窗睡起日西斜。",
            "贫无隙地栽桃李，日日门前自买花。"
        ],
        "notes": "",
        "id": "9b26a3356e6f224f46917b0907986ec5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "伏暑新除风露清，五更山舍一鸡鸣。",
            "幽人枕上朦胧睡，卧看东冈次第明。"
        ],
        "notes": "",
        "id": "c9e3f5625621b6e3bac2db1d28b6b273"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴官咸平蔡河阻水泊舟宛丘皇华亭下三首  其一",
        "preface": "",
        "paragraphs": [
            "怒河凭雨正奔流，踏跕卑梁滞去舟。",
            "淹泊我生应有定，不须归怨一污沟。"
        ],
        "notes": "",
        "id": "e33aa0c33e65201a2c94b64b8a43dbe5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴官咸平蔡河阻水泊舟宛丘皇华亭下三首  其二",
        "preface": "",
        "paragraphs": [
            "袅袅悲蝉古柳风，水边幽草已鸣蛩。",
            "长河未放羲和宿，却放斜阳更向东。"
        ],
        "notes": "",
        "id": "a0da4b255875d1225eac8d2e7e910417"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴官咸平蔡河阻水泊舟宛丘皇华亭下三首  其三",
        "preface": "",
        "paragraphs": [
            "夜空如鉴碧新磨，倒影疏星乱素波。",
            "天色水光无别处，为君垂手揽银河。"
        ],
        "notes": "",
        "id": "216b97fb75bf12951df357ac14f364ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨中偶成四首  其一",
        "preface": "",
        "paragraphs": [
            "廉纤小雨作春愁，吹湿长云漫不收。",
            "架上酴醾浑著叶，眼明新见小花头。"
        ],
        "notes": "",
        "id": "abcad8d4450f9cd2a969c626cc8320b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨中偶成四首  其二",
        "preface": "",
        "paragraphs": [
            "槐叶青青染不如，护巢鸦语有新雏。",
            "萧萧晚雨窗鸣急，卧稳藜床玉枕书。"
        ],
        "notes": "",
        "id": "992720a9b6d24321086fbe4168fdfdfe"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨中偶成四首  其三",
        "preface": "",
        "paragraphs": [
            "天低芳草接浮云，万柳含烟翠不分。",
            "燕子归时花遍落，暮云和雨入黄昏。"
        ],
        "notes": "",
        "id": "c1a917e59f0fea7a183f0e4b61a1ed53"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨中偶成四首  其四",
        "preface": "",
        "paragraphs": [
            "春阴只与睡相宜，卧听鸣禽语复飞。",
            "一缕断香浮不散，何人深院昼熏衣。"
        ],
        "notes": "",
        "id": "cea95ca44b457eec886bb62affa8db94"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春词二首  其一",
        "preface": "",
        "paragraphs": [
            "残红新绿间秋千，寒食园林人意阑。",
            "一阵春寒花上起，画廊连夜雨珊珊。"
        ],
        "notes": "",
        "id": "11042aef508d394ff97b7cc24f741fbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春词二首  其二",
        "preface": "",
        "paragraphs": [
            "霭霭芳园谁氏家，朱门横锁夕阳斜。",
            "鸠鸣鹊噪闲庭馆，尽日春风吹百花。"
        ],
        "notes": "",
        "id": "6a7628492f3471e254894c2ab709bec1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "百感摧伤强对春，看花花畔独沾巾。",
            "祇应闭目林中坐，须学无言壁下人。"
        ],
        "notes": "",
        "id": "3795f45b3715dece5e1c150e6f9344dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潮水二首  其一",
        "preface": "",
        "paragraphs": [
            "水满清淮自在流，落花吹尽浪悠悠。",
            "总将春雨为春泪，未比思君一半愁。"
        ],
        "notes": "",
        "id": "a31fb192a24c1a0a0d728c705e4849d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潮水二首  其二",
        "preface": "",
        "paragraphs": [
            "近来消息愈堪猜，飞鸟无情不肯回。",
            "惟有清淮慰人意，春流日日自东来。"
        ],
        "notes": "",
        "id": "08f9325ecc42bfee6014092f3d007b24"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日池上三首  其一",
        "preface": "",
        "paragraphs": [
            "新蝉上树空遗蜕，野雀哺雏争小虫。",
            "粉沾衣袖竹枝雨，香满水亭荷叶风。"
        ],
        "notes": "",
        "id": "a35aa65e43af5d630699e4c1c164074e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日池上三首  其二",
        "preface": "",
        "paragraphs": [
            "落日鸣蝉夏木荒，芙蓉半落柳成行。",
            "何人纨扇生新恨，亭馆迎秋夜夜凉。"
        ],
        "notes": "",
        "id": "8cebc59a771b127afc26699aeda01c6f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日池上三首  其三",
        "preface": "",
        "paragraphs": [
            "拒霜灼灼欲破红，夜来雨落荒兰丛。",
            "空亭无人日色午，但听桐叶惊秋风。"
        ],
        "notes": "",
        "id": "cc437797c1798ff73abe44174f417162"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日即事三首  其一",
        "preface": "",
        "paragraphs": [
            "支离卧病不知秋，暑退初惊大火流。",
            "蟋蟀知时鸣近壁，银河照夜直当楼。"
        ],
        "notes": "",
        "id": "8215793d09cb46e89edd75c13035e736"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日即事三首  其二",
        "preface": "",
        "paragraphs": [
            "萧条岁晚搔双鬓，流落天涯念旧游。",
            "惟有醉来心暂展，无钱沽酒合长愁。"
        ],
        "notes": "",
        "id": "9358dfe36d867d9e563fd8351041a39d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日即事三首  其三",
        "preface": "",
        "paragraphs": [
            "萧萧衰草傍墙生，中有寒虫白日鸣。",
            "秋物荒凉禾稼熟，悠悠驱马水边行。"
        ],
        "notes": "",
        "id": "26361c61d2d7731c21d8fdf775de7746"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨二首  其一",
        "preface": "",
        "paragraphs": [
            "南山云起满庭阴，帘幕初凉七月深。",
            "桃子压枝桐叶老，连绵风雨作愁霖。"
        ],
        "notes": "",
        "id": "26a47edd06efc0a672e1806b9dee7b3d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨二首  其二",
        "preface": "",
        "paragraphs": [
            "离披衰柳已无蝉，黄叶闭门风雨天。",
            "陶令无钱难得醉，竹窗过午枕书眠。"
        ],
        "notes": "",
        "id": "160fbe41cbc49c8c57cc38f62e1fd2ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋夜寄远",
        "preface": "",
        "paragraphs": [
            "秋晚萧条风露清，星河耿耿漏丁丁。",
            "祇应新月频相见，长向玉楼东畔生。"
        ],
        "notes": "",
        "id": "6041bb2be38ea3befd797c86e48d42e6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "微云淡月夜朦胧，幽草虫鸣树影中。",
            "不待南城吹鼓角，桐声长报五更风。"
        ],
        "notes": "",
        "id": "e0ab19a4142a552b3595b184bb61d9b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "远思",
        "preface": "",
        "paragraphs": [
            "袅袅霜风吹碧梧，孤城残角奏单于。",
            "山川浩荡愁千里，楼阁黄昏月一梳。"
        ],
        "notes": "",
        "id": "9a2c8ecdfc52c53b17ede378763988eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怀竟陵莲花",
        "preface": "",
        "paragraphs": [
            "景湖门外有汀洲，灼灼红莲照碧流。",
            "公子不归时节晚，雨枝风叶卧清秋。"
        ],
        "notes": "",
        "id": "bcf262c6d4d3981a9788c765d3734333"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怀陆羽井",
        "preface": "",
        "paragraphs": [
            "寒泉背石老松根，禅室幽人古像存。",
            "长恨千年无屈宋，楚招难与此遗魂。"
        ],
        "notes": "",
        "id": "2c184b717da7d0f46c8c80c5d8e5ef60"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日怀竟陵管氏梅桥四首  其一",
        "preface": "",
        "paragraphs": [
            "旅居泽国小园林，千里相望岁暮心。",
            "想见竟陵残雪里，新梅点雪橘垂金。"
        ],
        "notes": "",
        "id": "fbf3bf551f7a3c17dd69b9a3831760a0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日怀竟陵管氏梅桥四首  其二",
        "preface": "",
        "paragraphs": [
            "小小园林点点梅，如今绰约为谁开。",
            "只应清夜新霜里，依旧横斜倒影来。"
        ],
        "notes": "",
        "id": "90c471f1d011d3c112e60b38e6440cc2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日怀竟陵管氏梅桥四首  其三",
        "preface": "",
        "paragraphs": [
            "他日华陵迹已陈，嘉辰怀旧一销魂。",
            "小园幽径谁相念，应有新梅觅故人。"
        ],
        "notes": "",
        "id": "b5ff412b62560ac273e18a4b53828505"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日怀竟陵管氏梅桥四首  其四",
        "preface": "",
        "paragraphs": [
            "堂下幽芳自可人，北风一为屏埃尘。",
            "上元簪珥玲珑玉，却曳青霞霜女裙。"
        ],
        "notes": "",
        "id": "d5192113bc4a67360a77193aa3049494"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厄台寺三首  其一",
        "preface": "",
        "paragraphs": [
            "诸佛苍然照殿楹，圆光明满自然灯。",
            "千年遗事无人问，馆后高眠久属僧。"
        ],
        "notes": "",
        "id": "dda148ed40efa0f4eb16c114f629e263"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厄台寺三首  其二",
        "preface": "",
        "paragraphs": [
            "峨嵋前约已成空，风雨萧萧送暮钟。",
            "何用忘机来问话，不如松下谒痴龙。"
        ],
        "notes": "",
        "id": "fe437d718afbc59c0c509264379b174d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厄台寺三首  其三",
        "preface": "",
        "paragraphs": [
            "世味嗟予淡莫加，更将诗句寄烟霞。",
            "自怜落笔无好字，不及扬州王谢家。"
        ],
        "notes": "",
        "id": "b1a71b462cf12b47b422b2985bf02b43"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过蕲泽",
        "preface": "",
        "paragraphs": [
            "雄吞六国弱秦强，壮士逡巡野水傍。",
            "耕叟不知鸿鹄志，笑观宫室忤陈王。"
        ],
        "notes": "",
        "id": "92135cbd3f6c584559f7e654a3e40326"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "崇化寺三首  其一",
        "preface": "",
        "paragraphs": [
            "楼殿沉沉锁夜烟，秋灯一点佛龛前。",
            "梧桐叶上三更雨，亦有愁人独自眠。"
        ],
        "notes": "",
        "id": "44cdf7abaf9acca6bc9c9c9726b3ae84"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "崇化寺三首  其二",
        "preface": "",
        "paragraphs": [
            "白发荆州叹滞淫，吴衣重杵洛城砧。",
            "遣愁莫上高楼望，只有秋来昼日阴。"
        ],
        "notes": "",
        "id": "14d1c75bf8b5709e3d3ab1d4686d39c8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "崇化寺三首  其三",
        "preface": "",
        "paragraphs": [
            "零落宫墙官树秋，行人东去路悠悠。",
            "祇应楼下邯郸路，亦有离人对此愁。"
        ],
        "notes": "",
        "id": "867e1eb6bc4225354e0f3efe9880406a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "漫学文章弊性灵，屠龙艺就误平生。",
            "翩翩仕路新冠盖，何用扬雄强作经。"
        ],
        "notes": "",
        "id": "3d598c32f4aa7f791c1274d644ab3a13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠赵簿景平二首  其一",
        "preface": "",
        "paragraphs": [
            "明道新坟草已春，遗风犹得见门人。",
            "定知鲁国衣冠异，尽戴林宗折角巾。"
        ],
        "notes": "",
        "id": "b467bf49fb42de87c1d009d823063770"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠赵簿景平二首  其二",
        "preface": "",
        "paragraphs": [
            "纷纷俗物久堪憎，爱子萧萧眉宇清。",
            "莫叹青衫掩事业，白头卿相死无名。"
        ],
        "notes": "",
        "id": "39205121d354e33665450d4f74eaf70c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自遣四首  其一",
        "preface": "",
        "paragraphs": [
            "是非得失一区区，蚊蚋啾啾共一壶。",
            "不学退之求羽翼，惟凭一梦到华胥。"
        ],
        "notes": "",
        "id": "e5e5add27fb35c0ba851194e9a4834ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自遣四首  其二",
        "preface": "",
        "paragraphs": [
            "谁云造化本无情，利害乘除理甚平。",
            "莫逐众情生愠喜，君看三四孰亏盈。"
        ],
        "notes": "",
        "id": "7340bc374ed1ebbdf74292f381684ae8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自遣四首  其三",
        "preface": "",
        "paragraphs": [
            "谁云至理宗无相，大道由来万法兼。",
            "且以声音为佛事，晓敲清磬诵华严。"
        ],
        "notes": "",
        "id": "1419b5325f821c5b8b359a4365610b98"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自遣四首  其四",
        "preface": "",
        "paragraphs": [
            "浮世荣枯理易观，不劳重取朽龟钻。",
            "直应桃李繁华日，便把荆榛寂寞看。"
        ],
        "notes": "",
        "id": "bd9ccdc19dc9e8773dc91aeede08312e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立秋二首  其一",
        "preface": "",
        "paragraphs": [
            "西风袅袅木飕飕，身在江湖北岸州。",
            "自古楚人词最好，为君重赋竟陵秋。"
        ],
        "notes": "",
        "id": "c437ad7af8d3720885e13b4fc6baf453"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立秋二首  其二",
        "preface": "",
        "paragraphs": [
            "对酒聊同楚人醉，哦诗惟听越吟声。",
            "洞庭北岸孤城下，落月西风听晓莺。"
        ],
        "notes": "",
        "id": "e9596e5bc9e2f836a5b845b26ea18633"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚步灵寿寺后二首  其一",
        "preface": "",
        "paragraphs": [
            "秋城草树欲黄昏，微迳新晴菜甲新。",
            "便好灌园从老圃，此怀原是汉阴人。"
        ],
        "notes": "",
        "id": "89ae0633a58dc6508323c678e336b35c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚步灵寿寺后二首  其二",
        "preface": "",
        "paragraphs": [
            "逢秋种菊尚殷勤，隙地侵寻欲过邻。",
            "便好采花供服饵，形容已似泽边人。"
        ],
        "notes": "",
        "id": "d66b755fa81a1a1aa6049118bc703fcd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋三绝  其一",
        "preface": "",
        "paragraphs": [
            "秋思乡愁两苦辛，每临西北望秋云。",
            "此生更老情终在，谁为寄声千里人。"
        ],
        "notes": "",
        "id": "3656c9a20e43e2f3652c67a37c82689e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋三绝  其二",
        "preface": "",
        "paragraphs": [
            "楚天未白转星河，楼角先吹出塞歌。",
            "长愧侵床五更月，殷勤无计谢姮娥。"
        ],
        "notes": "",
        "id": "f64438318a6b838d9d6eba48f02c6d81"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感秋三绝  其三",
        "preface": "",
        "paragraphs": [
            "高林败叶已飕飕，更有寒莎翠已收。",
            "若道神仙脱情累，如何独唱感庭秋。"
        ],
        "notes": "",
        "id": "012fe8433c780afffe0d18cb93ec28ce"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中听雨",
        "preface": "",
        "paragraphs": [
            "秋庭听雨断人声，凉入衣裾秋意生。",
            "临水登山送归语，怜君解有许多情。"
        ],
        "notes": "",
        "id": "e96a54f1c603ea4462fc3580187c05be"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜思",
        "preface": "",
        "paragraphs": [
            "万声沉寂漏丁东，金井栏干上暗空。",
            "半夜西风人未觉，秋声先报草根虫。"
        ],
        "notes": "",
        "id": "9b33c959a091767a52d1bf4214dfab6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起二首  其一",
        "preface": "",
        "paragraphs": [
            "楚乡秋早倦炎蒸，长恨梧桐不可凭。",
            "爽气忽随风雨至，晓堂无寐独神惊。"
        ],
        "notes": "",
        "id": "98c7dbe904497ec5915c16f96e33a0ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起二首  其二",
        "preface": "",
        "paragraphs": [
            "中宵爽气入衾裯，簷雨浪浪晓末收。",
            "三伏炎歊扫除尽，待教明月放清秋。"
        ],
        "notes": "",
        "id": "d6ec766ea05ce57f833470eb69c21cc6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "近中秋",
        "preface": "",
        "paragraphs": [
            "姮娥药熟桂华新，满贮清光待出云。",
            "徐御冰轮行碧落，世间多少感秋人。"
        ],
        "notes": "",
        "id": "078759ba78138511f707de5aa4290410"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "章华",
        "preface": "",
        "paragraphs": [
            "长恨章华亦陋夫，周秦仅可胜登徒。",
            "谁知南楚仍穷巷，骨像何妨自应图。"
        ],
        "notes": "",
        "id": "92f5324932e3b297d84ce04e4c2f340d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "日转秋庭树影斜，风来粉蝶胜悲笳。",
            "祇应宋玉秋来梦，常在墙东阿子家。"
        ],
        "notes": "",
        "id": "d9e7e10fe4463b4c522b2f9931d148fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "迁居对雨有感",
        "preface": "",
        "paragraphs": [
            "楚乡风物淡悠悠，独掩闲门客滞留。",
            "尽日无言对秋雨，相敲蕉叶各吟秋。"
        ],
        "notes": "",
        "id": "fa393d616cb0c55b58b77a2da34bc1ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "竟陵僦舍仍有小园景物颇佳",
        "preface": "",
        "paragraphs": [
            "荒凉台阁追随事，懒慢江河放逐臣。",
            "应是主人怜寂寞，僦居仍有小园春。"
        ],
        "notes": "",
        "id": "0e197b7621898f6a117c3314f7f46a54"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题西园酴醾",
        "preface": "",
        "paragraphs": [
            "风霜老枿蹙龙蛇，中有青春白玉葩。",
            "要使根深生意遂，不妨秋雨卧泥沙。"
        ],
        "notes": "",
        "id": "09aa5b2844c25d8d9c9bc36c90b29f98"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西轩",
        "preface": "",
        "paragraphs": [
            "出架蔷薇秀晚枝，雨余屋角理蛛丝。",
            "可怜一曲秋风地，万思千情鬭入诗。"
        ],
        "notes": "",
        "id": "a7a9f66bacf877c549d1769311cd7bf5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月十日菊花烂开",
        "preface": "",
        "paragraphs": [
            "萧条秋圃风飞叶，却有黄花照眼明。",
            "已过重阳慵采撷，自嫌亦作世人情。"
        ],
        "notes": "",
        "id": "37f51a515b549e8b626dd6b1abe4bb39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读除目有感",
        "preface": "",
        "paragraphs": [
            "祸福茫茫不可猜，可能凭势即无灾。",
            "相君西闼挥毫日，岂料方还此地来。"
        ],
        "notes": "",
        "id": "dee3e91ba7c59aa4da1438fa81b32e22"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效吴融咏情",
        "preface": "",
        "paragraphs": [
            "依依漠漠复纷纷，触处相随过晓昏。",
            "知是妄缘除不尽，更教风月助吟魂。"
        ],
        "notes": "",
        "id": "77492c6efc2f875e5be35658138e0fa3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "竟陵酒官舍北有数步草岁寒霜落犹鬰然也予为障其风霜暮冬尚自如一日大火焚舍无遗复往寻草不复有矣",
        "preface": "",
        "paragraphs": [
            "为爱墙隅芳草色，故遮霜霰待新春。",
            "火烧雨洗寻无处，祇有东风吹旧尘。"
        ],
        "notes": "",
        "id": "dc37927e424350d8d83202e3fda428b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日步西园",
        "preface": "",
        "paragraphs": [
            "三亩寒园春欲回，浅池低树忽飘梅。",
            "楚乡万里霜云尽，归雁行行斜日来。"
        ],
        "notes": "",
        "id": "9c2f7361f86f70de4528286ada3345e2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其一",
        "preface": "",
        "paragraphs": [
            "两架酴醾侧覆簷，夏条交映渐多添。",
            "春归花落君无恨，一架清阴恰满帘。"
        ],
        "notes": "",
        "id": "120c4f1f1d0f40d1323fda2b16c05f12"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其二",
        "preface": "",
        "paragraphs": [
            "野水弯环夏木森，清蝉晚噪碧云深。",
            "扁舟两桨谁家子，万里江湖此日心。"
        ],
        "notes": "",
        "id": "6a88b4b0892f3bd20a4c3aa7a6708771"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其三",
        "preface": "",
        "paragraphs": [
            "蕲簟纱厨与夏宜，法曹腰腹大何为。",
            "重云到地翻盆雨，却是幽人稳睡时。"
        ],
        "notes": "",
        "id": "cd681d5f2d1e332cfd47e7c5267afcc3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其四",
        "preface": "",
        "paragraphs": [
            "千蛙鸣噪污池水，万螘奔驰一腐虫。",
            "得丧世间能几许，冥冥高处有飞鸿。"
        ],
        "notes": "",
        "id": "b59c131475d760ba3adb3e04634e928d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其五",
        "preface": "",
        "paragraphs": [
            "凉风一扫宿云轻，隠隠收雷不复惊。",
            "试决小池疏积潦，谁教蛙吻顿无声。"
        ],
        "notes": "",
        "id": "887ee267bdf7a0d3ee84e5a54f9a973f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其六",
        "preface": "",
        "paragraphs": [
            "风转翻翻梧叶惊，入簷白雨打窗鸣。",
            "应将清绝酬无睡，稳听空阶半夜声。"
        ],
        "notes": "",
        "id": "3165208564b412ffd865207651ad8159"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏日七首  其七",
        "preface": "",
        "paragraphs": [
            "女几山前官舍清，遶堂鸣涧夜泠泠。",
            "尘埃别后何由见，簷雨三更起坐听。"
        ],
        "notes": "",
        "id": "7d44a7edff409108692f905e1d587d5d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧口占三首  其一",
        "preface": "",
        "paragraphs": [
            "康济朝饥进汤餠，谁何午睡属新茶。",
            "读书隠几聊复尔，谢客扃门岂不佳。"
        ],
        "notes": "",
        "id": "4eebaec3cf0e8a0e35cdba455626755a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧口占三首  其二",
        "preface": "",
        "paragraphs": [
            "甘风远集闻朝嘒，怨月深栖有夜鸣。",
            "凉牖疏明稀老翠，雨畦幽独立新清。"
        ],
        "notes": "",
        "id": "3d36d3080f61ec028f1ee7a465d7479d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼卧口占三首  其三",
        "preface": "",
        "paragraphs": [
            "学道穷年要有得，强颜干世欲何求。",
            "病栽薏苡无劳谤，湿要鞠䓖不待搜。"
        ],
        "notes": "",
        "id": "8a7e584083e62a094c8cafca429f0fd9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠无咎",
        "preface": "",
        "paragraphs": [
            "欺马街泥未肯干，重城含雾晓漫漫。",
            "谁令万屋淋漓雪，犹作长安半夜寒。"
        ],
        "notes": "",
        "id": "2613424b96e165789bb1a6dcd8ee554d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春四首  其一",
        "preface": "",
        "paragraphs": [
            "杨柳藏鸦笋作竿，晓风吹雨作轻寒。",
            "清阴一片收春去，留得蔷薇数点殷。"
        ],
        "notes": "",
        "id": "26fca9185d280b29916e5edce97b5ad8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春四首  其二",
        "preface": "",
        "paragraphs": [
            "蔷薇倒架笋过邻，梦泽茫茫欲晚春。",
            "绿暗红稀君莫叹，满枝梅杏欲尝新。"
        ],
        "notes": "",
        "id": "e5968ee8c239250b67397be125f02f41"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春四首  其三",
        "preface": "",
        "paragraphs": [
            "洗雨吹风送晚春，尽收红紫布青云。",
            "眼前消长谙已久，清坐不妨长闭门。"
        ],
        "notes": "",
        "id": "51acb52581212fe0087acaf899df46c4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春四首  其四",
        "preface": "",
        "paragraphs": [
            "荒畦零乱满芜菁，春事收功欲老成。",
            "鹊噪鸠鸣莫无頼，晓枝千啭有雏莺。"
        ],
        "notes": "",
        "id": "1fc9bb4670ed5f1db4b8708cef21a227"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怀金陵三首  其一",
        "preface": "",
        "paragraphs": [
            "此君堂后青苍玉，别后何曾寄一声。",
            "想见秦淮月堂下，西风吹浪拍堤平。"
        ],
        "notes": "",
        "id": "291ed0baa778ae86890606438b671e4f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怀金陵三首  其二",
        "preface": "",
        "paragraphs": [
            "璧月琼枝不复论，秦淮半已掠荒榛。",
            "清溪天水相澄映，便是临春阁上魂。"
        ],
        "notes": "",
        "id": "c0c8ca87984d534beafdf173ef8220cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "怀金陵三首  其三",
        "preface": "",
        "paragraphs": [
            "曾作金陵烂漫游，北归尘土变衣裘。",
            "芰荷声里孤舟雨，卧入江南第一州。"
        ],
        "notes": "",
        "id": "2ecd0a9646ff4e6784aa142dec78e6ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "水阁二首  其一",
        "preface": "",
        "paragraphs": [
            "积雨荒池水欲平，轩窗长夏有余清。",
            "公余一枕沧浪梦，卧听风荷受雨声。"
        ],
        "notes": "",
        "id": "50200ac92590367e62b3754f6477b63e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "水阁二首  其二",
        "preface": "",
        "paragraphs": [
            "池水亭亭如有光，晓风清露点新粧。",
            "翠帷自障非游女，多谢经营白鹭郎。"
        ],
        "notes": "",
        "id": "0411bc7d66e3942bdfe474c93fb8b5cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出京寄无咎二首  其一",
        "preface": "",
        "paragraphs": [
            "不许多闻长乐钟，打包旦遇又匆匆。",
            "长安城里谁相识，只有周南太史公。"
        ],
        "notes": "",
        "id": "0f40f94bae5ef51e79cfb4d6f540f10e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出京寄无咎二首  其二",
        "preface": "",
        "paragraphs": [
            "老去相看情益亲，河梁分手欲沾巾。",
            "祇应诵得离骚赋，长作行吟去国人。"
        ],
        "notes": "",
        "id": "5b06c2bcfccaa92844f79330e991ef7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读史二首  其一",
        "preface": "",
        "paragraphs": [
            "区区奸智终何补，不悟身犹弄伎儿。",
            "蛇断楚郊秦未觉，鬼谋曹社梦先知。"
        ],
        "notes": "",
        "id": "d6bf3c0f5001748eb64e5268294fce7d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读史二首  其二",
        "preface": "",
        "paragraphs": [
            "嬴秦余祚已蛇分，车府凶高尚畏人。",
            "安有区区犹指鹿，从来菽麦不曾分。"
        ],
        "notes": "",
        "id": "af4c4f9dc2e989b277eed29398262ade"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "韩信祠",
        "preface": "",
        "paragraphs": [
            "千金一饭恩犹报，南面称孤岂遽忘。",
            "何待陈侯乃中起，不思萧相在咸阳。"
        ],
        "notes": "",
        "id": "674b096fd4a9b917862c6edf1a5a477d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题淮阴侯庙",
        "preface": "",
        "paragraphs": [
            "云梦何须伪出游，遭谗犹得故乡侯。",
            "平生萧相真知己，何事还同女子谋。"
        ],
        "notes": "",
        "id": "a064b7e397dc05363f209d2536df9e10"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偃王城",
        "preface": "",
        "paragraphs": [
            "逃战彭城似去邠，兴王可即废为臣。",
            "中原多少堪忧事，劳苦君王八马奔。"
        ],
        "notes": "",
        "id": "b332f50415dadb8aed3b73bc234ea082"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "挂剑台",
        "preface": "",
        "paragraphs": [
            "上国归来岁月深，悲嗟脱剑挂高林。",
            "欲知不负徐君意，便是当年让国心。"
        ],
        "notes": "",
        "id": "e9eefe18a8871e9e70fd5b0433c2fdfd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "楼上珠帘拂疏网，却匀愁黛对凌波。",
            "也知新旧争多少，敢话机头织素多。"
        ],
        "notes": "",
        "id": "408c9817d6b27e18f7395d427c3cc0d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "道彭泽",
        "preface": "",
        "paragraphs": [
            "姓陶令尹今何在，空补陈编归去来。",
            "安得春江作春酒，百年长与子衔杯。"
        ],
        "notes": "",
        "id": "e738c2295e454cbf3fec40d57e6662fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "永丰坊里旧腰支，曾见青青初种时。",
            "看尽道边离别恨，争教风絮不狂飞。"
        ],
        "notes": "",
        "id": "37f9d6eb043727254f2895604cefd199"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题宣州后堂壁四首  其一",
        "preface": "",
        "paragraphs": [
            "过雨山亭暑气微，老人犹未试生衣。",
            "满园闲绿无人到，春日南风燕子飞。"
        ],
        "notes": "",
        "id": "4b5a95f525010f553dcb9e0740131015"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题宣州后堂壁四首  其二",
        "preface": "",
        "paragraphs": [
            "我欲留春情不浅，青春别我苦无情。",
            "敬亭山下红千树，日日南风绿满城。"
        ],
        "notes": "",
        "id": "a205f73bfe8bd4d40938d516ae2a3cbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题宣州后堂壁四首  其三",
        "preface": "",
        "paragraphs": [
            "翠树阴阴晚雨回，江山清润绝纤埃。",
            "军厨煮酒香初熟，更钓溪鱼斫鲙来。"
        ],
        "notes": "",
        "id": "acc4d3714422fcc5c3364df2159ea009"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题宣州后堂壁四首  其四",
        "preface": "",
        "paragraphs": [
            "流落天涯一病身，簿书丛里费精神。",
            "殷勤照水窥华发，黄鸟声中又一春。"
        ],
        "notes": "",
        "id": "ca14505d64980b7407dc552bd9b72283"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宋景平命赋隔窗花影",
        "preface": "",
        "paragraphs": [
            "午睡帘栊春日长，半消金鸭水沉香。",
            "隔窗花影时来去，疑有东邻觇宋郎。"
        ],
        "notes": "",
        "id": "eca8cefc000deed0bae8e79958fe5cdf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其一",
        "preface": "",
        "paragraphs": [
            "阴阴夏景变余春，清晓园林未有尘。",
            "日日东风欺弱柳，鹅黄吹尽作青云。"
        ],
        "notes": "",
        "id": "c6d9605502c591f92c8fea42c3dee797"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其二",
        "preface": "",
        "paragraphs": [
            "少室山前日日风，望嵩楼下水溶溶。",
            "卷将春色归何处，尽在车前榆荚中。"
        ],
        "notes": "",
        "id": "1b65d81cc50af68e19378e39875c95c2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其三",
        "preface": "",
        "paragraphs": [
            "吹尽成蹊桃李尘，兔葵燕麦一番新。",
            "只应解箨抽青玉，霜节棱棱尚可人。"
        ],
        "notes": "",
        "id": "8591f6bffa9af72d3e86cb2f5ed1f566"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其四",
        "preface": "",
        "paragraphs": [
            "古柳参天鸣啄木，青芜覆地下鸣鸠。",
            "白头懒作留春计，睡起移时独倚楼。"
        ],
        "notes": "",
        "id": "21a47ddc1b6aeac7ad65b2b2341624af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其五",
        "preface": "",
        "paragraphs": [
            "睡足高簷春日斜，碾声初破小龙茶。",
            "楼边绿树飞红尽，春色墙阴老荠花。"
        ],
        "notes": "",
        "id": "41b07ae0bc3caac3572cbe6de95d9e1e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其六",
        "preface": "",
        "paragraphs": [
            "青春已属明年事，昼漏初知夏景长。",
            "日日南风笋成竹，残红虽有不成妆。"
        ],
        "notes": "",
        "id": "898866ac03402e4f229b4a1b0ef49ccd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其七",
        "preface": "",
        "paragraphs": [
            "春归草木漫青红，半委尘埃半逐风。",
            "谁似长楸百余尺，高张锦绣照青空。"
        ],
        "notes": "",
        "id": "98179ad0a9f50079491093e4211ad3d8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春初夏八首  其八",
        "preface": "",
        "paragraphs": [
            "酴醾压架不胜繁，洗雨吹风更可怜。",
            "姑射仙人本仙骨，百花凋尽独婵娟。"
        ],
        "notes": "",
        "id": "02ceeb24496f1fe7627f9069bc27c26b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其一",
        "preface": "",
        "paragraphs": [
            "月落严霜自理妆，北风工为发清香。",
            "晓英数点辞人去，幽独无人为断肠。"
        ],
        "notes": "",
        "id": "d636bdec9e10baa15bb39eab7de85290"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其二",
        "preface": "",
        "paragraphs": [
            "幽恨清愁几万端，故将巧笑破霜寒。",
            "落英收拾供骚客，秋菊从来不足餐。"
        ],
        "notes": "",
        "id": "496c5a7876dfb180ffd9c0eba5fa65a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其三",
        "preface": "",
        "paragraphs": [
            "姑射仙姿不畏寒，谢家风格鄙铅丹。",
            "谁知檀萼香须里，已有调羹一点酸。"
        ],
        "notes": "",
        "id": "a427226661f83edb292b2c6930f4cae0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其四",
        "preface": "",
        "paragraphs": [
            "林外啼禽自往还，风前诗客倚阑干。",
            "小园门锁黄昏月，耿耿幽姿伴岁寒。"
        ],
        "notes": "",
        "id": "4876f292badafb374c1155223a1badec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其五",
        "preface": "",
        "paragraphs": [
            "玉粟匀圆官样黄，领巾借与十分香。",
            "冲寒不为生春物，自要晨霜为洗妆。"
        ],
        "notes": "",
        "id": "0a0bf7c11f49770a6ade4ee8f1ea0f0f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其六",
        "preface": "",
        "paragraphs": [
            "清寒池馆静无尘，岁岁相逢似故人。",
            "任遣墙头疑是雪，欲教园木早知春。"
        ],
        "notes": "",
        "id": "fc9674c4f1562b2e0953ea8ecb71ba60"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其七",
        "preface": "",
        "paragraphs": [
            "脉脉无言亦有期，雪中狂杀羽林儿。",
            "可怜多少幽奇事，却是东风总不知。"
        ],
        "notes": "",
        "id": "9275da05c7ef8658b00212038f07ad4e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其八",
        "preface": "",
        "paragraphs": [
            "任教雪压色终胜，却要风严香更闻。",
            "江雨细时青子熟，闻名犹救渴将军。"
        ],
        "notes": "",
        "id": "0e24e958059fe4c6d2595126af026b51"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其九",
        "preface": "",
        "paragraphs": [
            "数点深藏碧玉枝，翠峰十二拥瑶姬。",
            "凭君说与凡桃李，彻骨清寒争解肥。"
        ],
        "notes": "",
        "id": "5d614344eb9b11cb6a89813d0114557b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花十首  其一○",
        "preface": "",
        "paragraphs": [
            "三亩荒园草棘荒，可堪终夜北风狂。",
            "瑶环瑜珥谁将去，啧啧幽禽啄蕊黄。"
        ],
        "notes": "",
        "id": "34e7e871703afbeb535670453a087b46"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "萱草开时燕引雏，石盆雨满长菖蒲。",
            "但令瓮有贤人酒，何用门迎长者车。"
        ],
        "notes": "",
        "id": "ece89e09c017c0db0dc620f2aab6b36b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "门前山树插云青，雨足山前稻水平。",
            "桑柘半空蚕事了，绿阴深处啭残莺。"
        ],
        "notes": "",
        "id": "7d3e0147219a890bd413378904271884"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "临淮道中",
        "preface": "",
        "paragraphs": [
            "凛凛春寒犯客裘，轻阴残雪放孤舟。",
            "无端惟有堤边柳，作态东风恼客愁。"
        ],
        "notes": "",
        "id": "af57727e6b7a20e69613bf48ee742203"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "许同尘示张八侍郎避暑览馆中旧题绝句俾之同作次韵",
        "preface": "",
        "paragraphs": [
            "聚散人生集渚鸿，飞鸣邂逅一宵同。",
            "是非荣辱何劳问，共在邯郸一枕中。"
        ],
        "notes": "",
        "id": "6ce8f34d5fccdfbe89fbfb2406c4abc5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西园风雨杂花谢",
        "preface": "",
        "paragraphs": [
            "楚泽春残雨又风，啼莺芳草思无穷。",
            "芜菁满地黄金烂，不及蔷薇一点红。"
        ],
        "notes": "",
        "id": "f7bccce3f1f61832f2b3e55ea5dc05d7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "慈湖中流遇大风舟危甚食时风止游灵岩寺",
        "preface": "",
        "paragraphs": [
            "心悸西江浪似山，眼明僧舍一窗闲。",
            "从今要见庐山面，画作屏风静处看。"
        ],
        "notes": "",
        "id": "7b852219b20fe264592c1ef30a7c7ed1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓淮阳驿二首  其一",
        "preface": "",
        "paragraphs": [
            "一庭秋色高堂夜，半壁灯光短幌凉。",
            "都是去年秋气味，谁知飘泊古淮阳。"
        ],
        "notes": "",
        "id": "cba6545afdb756b64a838860f46b94d6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓淮阳驿二首  其二",
        "preface": "",
        "paragraphs": [
            "悠飏短日下西墙，庭叶吟风作夕凉。",
            "客枕甚安无一事，邻鸡不用唤朝阳。"
        ],
        "notes": "",
        "id": "6c6a2e439463402e70e1d68d3b71ecab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观鱼亭呈陈公度二首  其一",
        "preface": "",
        "paragraphs": [
            "千古濠梁庄惠词，不须反复辨真知。",
            "直应人意逍遥处，便是游鱼自乐时。"
        ],
        "notes": "",
        "id": "9b05869d31997c9ef09b6a1f16bbd277"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观鱼亭呈陈公度二首  其二",
        "preface": "",
        "paragraphs": [
            "猎猎微风波面开，近人鸥鹭不相猜。",
            "樽前忽起扁舟兴，新管江南山水来。"
        ],
        "notes": "",
        "id": "1851353ec6f099d1db4a58d29bc8a9e7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食离白沙",
        "preface": "",
        "paragraphs": [
            "莫惊客路已经年，尚有青春一半妍。",
            "试上芳堤望春野，万丝杨柳拂晴天。"
        ],
        "notes": "",
        "id": "2a1c16ba89d877161f869b463f889551"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绍圣甲戌侍立集英殿临轩试举人作此两绝  其一",
        "preface": "",
        "paragraphs": [
            "春来小殿雪初残，晓日曈眬未破寒。",
            "黄繖当轩公事退，君王缓步侍臣阑。"
        ],
        "notes": "",
        "id": "3993edb1a2a68114df395dbb07e96d5d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绍圣甲戌侍立集英殿临轩试举人作此两绝  其二",
        "preface": "",
        "paragraphs": [
            "弱岁干名翰墨场，春寒摇笔试西厢。",
            "茫然二十年间事，还著春衣侍玉皇。"
        ],
        "notes": "",
        "id": "cac585bb02b7df892eb599587f19766d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同仲达雪后逾小山游蔡氏园得红梅数枝奇绝因赋二首  其一",
        "preface": "",
        "paragraphs": [
            "与君陟𪩘踏春泥，邂逅红梅得一枝。",
            "失却孤山风露格，却成卯酒醉冰肌。"
        ],
        "notes": "",
        "id": "b1bb0c83467a8b40a8625166725b8796"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同仲达雪后逾小山游蔡氏园得红梅数枝奇绝因赋二首  其二",
        "preface": "",
        "paragraphs": [
            "北风凛凛留高树，融雪涓涓聚小塘。",
            "三亩山园半春草，无人为结小丁香。"
        ],
        "notes": "",
        "id": "d436ecb81603c6c81a348ec593c92d13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戏呈希古",
        "preface": "",
        "paragraphs": [
            "半世辛勤守黄卷，白头容易过青春。",
            "枕前亦觉春晴否，试问东邻晚起人。"
        ],
        "notes": "",
        "id": "ee4eed155fd913d7fb76ebb5b25a881f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "楫迎桃叶家何处，桨送莫愁人已非。",
            "独立东风今古恨，春江无语又斜晖。"
        ],
        "notes": "",
        "id": "e7f326b1e99b9e088e90d2584dea2530"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题洛尾亭二首  其一",
        "preface": "",
        "paragraphs": [
            "日出南山春雾收，浑浑洛尾入淮流。",
            "莫向行人赠杨柳，折将离恨入孤舟。"
        ],
        "notes": "",
        "id": "3f882c4b13f899b7923209dfa781d650"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题洛尾亭二首  其二",
        "preface": "",
        "paragraphs": [
            "洛尾亭边淮汴交，来波去浪恨迢迢。",
            "无端更洒黄昏雨，吹作春愁不肯消。"
        ],
        "notes": "",
        "id": "577aac092f8ff42c03e63d641f2bf97f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题周文翰郭熙山水二首  其一",
        "preface": "",
        "paragraphs": [
            "鱼村橘市楚江边，人外秋原雨外川。",
            "遣骑竹边邀短艇，天涯暮色已苍然。"
        ],
        "notes": "",
        "id": "f217c16b0e66c7648e7521c77698649e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题周文翰郭熙山水二首  其二",
        "preface": "",
        "paragraphs": [
            "洞庭叶落万波秋，说与南人亦自愁。",
            "指点吴江何处是，一行鸿雁海山头。"
        ],
        "notes": "",
        "id": "111dd43b4b8ea62eb4f3dd69f3d83de6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立春三首  其一",
        "preface": "",
        "paragraphs": [
            "天上春来谁报人，江山气象一时新。",
            "懒将白首簪幡胜，寿酒三杯慰逐臣。"
        ],
        "notes": "",
        "id": "2bd1d03ea5c39d2477965ba6d3c2a54e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立春三首  其二",
        "preface": "",
        "paragraphs": [
            "风光先著竹间梅，和气应从九地回。",
            "桃李满园浑未觉，微红先向宝刀开。"
        ],
        "notes": "",
        "id": "a37add7dd1725be73fab3e28fb6fae35"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立春三首  其三",
        "preface": "",
        "paragraphs": [
            "苍龙阙角回金斗，文德门南散晓班。",
            "车马纷纷残雪里，镂银剪彩舞新幡。"
        ],
        "notes": "",
        "id": "c8e856b0ca4272758562a06d692f68e4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "庭院轻寒新雨过，江城寒食野花飞。",
            "故园北望一千里，极目江枫客未归。"
        ],
        "notes": "",
        "id": "f7dc4d4cc394d9c57a53b9403f7fca0d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "竟陵梦野亭在子城西南角一目而尽云梦之野最为郡中之胜",
        "preface": "",
        "paragraphs": [
            "高甍巨桷压城𬮱，平视如将七泽吞。",
            "几度春光招宋玉，碧阑干外独消魂。"
        ],
        "notes": "",
        "id": "5835721f2aee13ea88358c23798a2339"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉符县北二十里林家庄马铺壁间有草书数行半毁矣问其人云熙宁中钱提刑所书予考其时盖翰林四丈穆父也钱公谪秋浦而卒其子已免丧矣览之不觉失涕因留一绝",
        "preface": "",
        "paragraphs": [
            "龙蛇半灭亭间字，泉壤长埋地下身。",
            "从此世间无玉树，故人三叹泪沾襟。"
        ],
        "notes": "",
        "id": "ecad558e8351298c7ac90ed68ac86eba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜间风雨有感",
        "preface": "",
        "paragraphs": [
            "留滞招提未是归，卧闻秋雨响疏篱。",
            "何当粗息飘萍恨，却诵僧窗听雨诗。"
        ],
        "notes": "",
        "id": "1256d0bcdb808104b6e04cd57bbdf83b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵智叔三首  其一",
        "preface": "",
        "paragraphs": [
            "才似庖刀不待硎，思如流水更清泠。",
            "诗坛李杜谁为将，尽扫欃枪正国刑。"
        ],
        "notes": "",
        "id": "b0939c59263ecc9e0b3fc81eb5fe782a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵智叔三首  其二",
        "preface": "",
        "paragraphs": [
            "公子风流更可人，仙家问讯柳湖春。",
            "烦公瓮下一杯水，洗我胸中百斛尘。"
        ],
        "notes": "",
        "id": "bfc58d8618f6dff20b4be1b607fc1076"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵智叔三首  其三",
        "preface": "",
        "paragraphs": [
            "今朝一见诗人诗，不用更寻黄绢词。",
            "深山一鹤自唱和，亦有松下童子知。"
        ],
        "notes": "",
        "id": "b1e3925de9db3dcb4a3808e838b372b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "竟陵秋色清如水，客舍飘梧坠晚阶。",
            "已掩重门风叶定，玉钩还向玉人来。"
        ],
        "notes": "",
        "id": "3cbf3b660d828449f859a680638477ce"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西园",
        "preface": "",
        "paragraphs": [
            "满园红紫春无限，尽日飞鸣鸟自由。",
            "夜雨朝晴风日好，尽舒云锦不能收。"
        ],
        "notes": "",
        "id": "163f98b4a3f52eed061b865bae2c69a9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "苔封池面草芊绵，鸣蚓跳蛙意若便。",
            "颇觉风云有奇变，翻盆一雨便潺潺。"
        ],
        "notes": "",
        "id": "4b44434e9ba435e59558cc9d8338c4c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "残春三绝  其一",
        "preface": "",
        "paragraphs": [
            "低簷送雨晚霏微，湿透梅房白渐肥。",
            "半卷画帘屏扇掩，朦胧春睡拥春衣。"
        ],
        "notes": "",
        "id": "e4fd599c33b6c61dfca16a5492abb4e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "残春三绝  其二",
        "preface": "",
        "paragraphs": [
            "阑干倚遍更消魂，春到淮南得几分。",
            "袅袅柳枝烟雨湿，画楼残角送黄昏。"
        ],
        "notes": "",
        "id": "fbc8cef271d3f438a4844be6f6ebf061"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "残春三绝  其三",
        "preface": "",
        "paragraphs": [
            "强寻春物散无聊，直使楼高恨未消。",
            "鳞碧万家看不尽，杏花时见隔墙梢。"
        ],
        "notes": "",
        "id": "7ac1c92d18e20efe709eb4cb7d84475e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶题二首  其一",
        "preface": "",
        "paragraphs": [
            "相逢记得画桥头，花似精神柳似柔。",
            "莫谓无情即无语，春风传意水传愁。"
        ],
        "notes": "",
        "id": "e83ac512615f4c132f1880ed187a88d2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶题二首  其二",
        "preface": "",
        "paragraphs": [
            "春水长流鸟自飞，偶然相值不相知。",
            "请君试采中塘藕，若道心空却有丝。"
        ],
        "notes": "",
        "id": "c2ffdaec0484eb4731a8c67c3d99c800"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宛丘道中",
        "preface": "",
        "paragraphs": [
            "日斜沙路马翩翩，故欲迎凉不著鞭。",
            "谁解多情似新月，伴人归去照人眠。"
        ],
        "notes": "",
        "id": "1343de6dc97b5addc85e21b35d95badb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "青桐道中值雨凡数里舟行久之颇有江湖之思二首  其一",
        "preface": "",
        "paragraphs": [
            "系马操舟问檝师，却疑淮口挂帆时。",
            "人间迁改何须问，便作江湖未可知。"
        ],
        "notes": "",
        "id": "796f28e968dbd4120ed0e759bcf7533d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "青桐道中值雨凡数里舟行久之颇有江湖之思二首  其二",
        "preface": "",
        "paragraphs": [
            "冥冥烟外鸟飞归，野老得鱼收网回。",
            "隔浦断霞沉欲尽，半弯新月出云来。"
        ],
        "notes": "",
        "id": "2377a564aeb1c4ff8fd0983f62f34f92"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿咸平驿",
        "preface": "",
        "paragraphs": [
            "萧萧暗叶鸣秋雨，淅淅窗风战客灯。",
            "世味饱谙心已老，不烦潘鬓强侵陵。"
        ],
        "notes": "",
        "id": "624fe96189538a5430c966c8fed3a02f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "萧萧",
        "preface": "",
        "paragraphs": [
            "萧萧风雨五更初，枕上秋声独井梧。",
            "只有菊花犹灼灼，苦教摧拉就荒芜。"
        ],
        "notes": "",
        "id": "7958588d56b351ce4c80e9ddd38d6d29"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阴道中",
        "preface": "",
        "paragraphs": [
            "映日断霞临水尽，出云新月向人来。",
            "野塘秋晚无行迹，点点黄花照水开。"
        ],
        "notes": "",
        "id": "852e45387d9d5b721a0750d970772e7e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "庭户无人秋月明，夜霜欲落气先清。",
            "梧桐直不甘衰谢，数叶迎风尚有声。"
        ],
        "notes": "",
        "id": "f3796f916d700869d0cc4bee84d0eb50"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "试笔",
        "preface": "",
        "paragraphs": [
            "学馆虀盐惊岁晚，寒窗书史伴身闲。",
            "年来𫐘轲甘言命，老去追随厌强颜。"
        ],
        "notes": "",
        "id": "e4ee922fc8053b1013e1e23b545cc542"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新春",
        "preface": "",
        "paragraphs": [
            "水乡清冷落梅风，正月雪消春信通。",
            "昨夜园林新得雨，杏梢争放晓来红。"
        ],
        "notes": "",
        "id": "a7e31668a1a60421d7a83b1faf1de0c2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "带水依城一迳微，出城桃杏雨来枝。",
            "最怜杨柳身无力，付与春风自在吹。"
        ],
        "notes": "",
        "id": "b9757708dcce542743f60bf45e5807fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日偶题四首  其一",
        "preface": "",
        "paragraphs": [
            "漫漫东风百草长，夭桃如笑柳如妆。",
            "惟凭酒作青春敌，收拾风光入醉乡。"
        ],
        "notes": "",
        "id": "98f08116da7be770a99fff7050aa6c23"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日偶题四首  其二",
        "preface": "",
        "paragraphs": [
            "隔屋桃花暖鬭妆，好风时有过墙香。",
            "满园芳草无人种，何事春来特地长。"
        ],
        "notes": "",
        "id": "976ed006e85fe0c77c3e27c1346f24ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日偶题四首  其三",
        "preface": "",
        "paragraphs": [
            "舍北小桃才及肩，可怜枝弱苦花繁。",
            "黄昏雨急东风恶，惜尔不禁春夜寒。"
        ],
        "notes": "",
        "id": "e6c3980c0ca6c0ace23edd944b38d87d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日偶题四首  其四",
        "preface": "",
        "paragraphs": [
            "白首伤春一老翁，预愁寒食过春中。",
            "下帘数点黄昏雨，一霎轻寒青杏风。"
        ],
        "notes": "",
        "id": "4444fcb1098aa0a8000901c059a01803"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成二首  其一",
        "preface": "",
        "paragraphs": [
            "新引龙孙欲解苞，篱根抽笋已梢梢。",
            "莓苔雨过蜗缘壁，杨柳叶深莺有巢。"
        ],
        "notes": "",
        "id": "d28d71cb74b4e18bbe35cd91f58d5f20"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成二首  其二",
        "preface": "",
        "paragraphs": [
            "乍晴幽步踏斜阳，残潦青苔曲径荒。",
            "风掷落花填小堑，雨催芳草上空墙。"
        ],
        "notes": "",
        "id": "edca321fd35d908f305797b2ad0317ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题轸师房二首  其一",
        "preface": "",
        "paragraphs": [
            "漠漠雨苔依砌绿，鲜鲜秋菊映阶黄。",
            "山僧睡起日亭午，出户微微栢子香。"
        ],
        "notes": "",
        "id": "388053e877eff0280b0461f0d10cea1b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题轸师房二首  其二",
        "preface": "",
        "paragraphs": [
            "铜瓶布衲出尘埃，疏瘦风标日一斋。",
            "门迳萧然更无事，生萤飞鸽及时来。"
        ],
        "notes": "",
        "id": "e84936972ef47e5f0761946e10f11d85"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初离山阳寄城中友人二首  其一",
        "preface": "",
        "paragraphs": [
            "落月昏昏向水低，五更残烛一声鸡。",
            "祇应魂梦犹东去，从此扁舟日向西。"
        ],
        "notes": "",
        "id": "6e8ae8d3fb5539ee6ca6304b871c6e5f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初离山阳寄城中友人二首  其二",
        "preface": "",
        "paragraphs": [
            "野岸萧萧落叶风，秋光离思两相攻。",
            "殷勤临水挥双泪，凭寄清流却向东。"
        ],
        "notes": "",
        "id": "6ace841f2ed7999193e6a208effd481b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阴晚望",
        "preface": "",
        "paragraphs": [
            "萧萧衰柳来时路，袅袅危樯西去船。",
            "白鸟归飞夕阳尽，断霞风约过平川。"
        ],
        "notes": "",
        "id": "f41fb37f7a54300b40b6abd849dfa57f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿第四铺",
        "preface": "",
        "paragraphs": [
            "系缆寒沙伤客情，秋云不动夜阴生。",
            "萧萧两岸黄榆叶，解报三更雨到声。"
        ],
        "notes": "",
        "id": "a37e7306d7bd4a95f86914dd22ee8e16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初见嵩山",
        "preface": "",
        "paragraphs": [
            "年来鞍马困尘埃，頼有青山豁我怀。",
            "日暮北风吹雨去，数峰清瘦出云来。"
        ],
        "notes": "",
        "id": "323e8f3dc4139f54cc8161210ead1bd5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "鬓毛已自秋来变，髀肉仍于马上消。",
            "满眼青山不归去，强颜微禄亦何聊。"
        ],
        "notes": "",
        "id": "87e85084f3a5278baee4362cee2a3902"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其一",
        "preface": "",
        "paragraphs": [
            "淮南梅柳想春还，怯见西州岁暮寒。",
            "惟有看山心未厌，晴明终日在阑干。"
        ],
        "notes": "",
        "id": "77753b164992f72f200f658e74f8b8b7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其二",
        "preface": "",
        "paragraphs": [
            "小园寒尽雪成泥，堂角方池水接溪。",
            "梦觉隔窗残月尽，五更春鸟满山啼。"
        ],
        "notes": "",
        "id": "10e705bc813fd6bff9efeaf8a7b4144f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其三",
        "preface": "",
        "paragraphs": [
            "无客门阑尽日扃，两行乔木拥寒厅。",
            "吏胥借问官何在，流水声中看竹行。"
        ],
        "notes": "",
        "id": "1830deb7bde4c0533758f3af2bbf697d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其四",
        "preface": "",
        "paragraphs": [
            "漫与东风作主人，栽培花草伴闲身。",
            "不辞伐竹成高架，收拾蔷薇一片春。"
        ],
        "notes": "",
        "id": "ce7c0877324fe06a7df2e2d69c9a8198"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其五",
        "preface": "",
        "paragraphs": [
            "卧听堂南布谷鸣，陇头细麦已青盈。",
            "殷勤谢汝催春种，我为无田岂懒耕。"
        ],
        "notes": "",
        "id": "7324484c1f10410cc0c03a417f69aa3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其六",
        "preface": "",
        "paragraphs": [
            "翠竹留人不忍还，暖泉春涨已潺潺。",
            "寄言山鸟休归去，与尔同来乐此间。"
        ],
        "notes": "",
        "id": "3cba2de218b129a4827f0b7907b993e7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其七",
        "preface": "",
        "paragraphs": [
            "洛川春色几时归，漾漾清流照翠微。",
            "日暖雪消沙岸软，鸳鸯相对不惊飞。"
        ],
        "notes": "",
        "id": "512389d1f431220652940c9df3151663"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其八",
        "preface": "",
        "paragraphs": [
            "风吹春日下南山，尚有轻冰结暮滩。",
            "何事鸳鸯故相守，清溪不怕夜栖寒。"
        ],
        "notes": "",
        "id": "ce557a96f93baa28ba43c0f99300f82e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其九",
        "preface": "",
        "paragraphs": [
            "不扫竹根藏笋茁，旋培残雪拥兰芽。",
            "为君更接樱桃树，付与春风换却花。"
        ],
        "notes": "",
        "id": "43b6e98d4224cc830781ad6331605c46"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌官舍后绝句十首  其一○",
        "preface": "",
        "paragraphs": [
            "清明山色到前簷，汩汩溪流聚小潭。",
            "一榻竹窗晴昼睡，依依春梦入江南。"
        ],
        "notes": "",
        "id": "1900e48ddcead8b290919b59d35bd65e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦周楚望",
        "preface": "",
        "paragraphs": [
            "春风吹梦到淮南，一夕从容尽笑谈。",
            "睡觉始知经岁别，洛阳新柳已毵毵。"
        ],
        "notes": "",
        "id": "eb8de82b583b93f362c3c2aeed9d6668"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "坐局归来已暮钟，蒙蒙寒雨湿裘茸。",
            "正须墙下一壶酒，不怕江头三日风。"
        ],
        "notes": "",
        "id": "2de47a18f2eb9f2485cb28015fe6b783"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠铁牌道者",
        "preface": "",
        "paragraphs": [
            "微官待旦亦朝天，頼尔绝胜钟鼓传。",
            "举世昏冥竟难警，怜君常负五更眠。"
        ],
        "notes": "",
        "id": "2024b8de2eb7299952311c890e770d9d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读吴怡诗卷二首  其一",
        "preface": "",
        "paragraphs": [
            "罗田春动雪消初，主簿清诗雪不如。",
            "休学风骚穷事业，花前莫负古铜壶。"
        ],
        "notes": "",
        "id": "a733c16f0b3bcac7357bc881eeffd139"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读吴怡诗卷二首  其二",
        "preface": "",
        "paragraphs": [
            "疏梅半落雪中香，想子孤吟对酒缸。",
            "野水荒山半猿鸟，跨馿谁问贾长江。"
        ],
        "notes": "",
        "id": "b478b2906627da9c3ee8b4c3fd4b15e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题赵楶所收赵令穰大年烟林二绝  其一",
        "preface": "",
        "paragraphs": [
            "江上孤烟蔽远林，秋原人静下鸣禽。",
            "水乡此景常经眼，谁信侯家画万金。"
        ],
        "notes": "",
        "id": "86cb8ec7167c8ccea8f00e957c5a96ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题赵楶所收赵令穰大年烟林二绝  其二",
        "preface": "",
        "paragraphs": [
            "枫林荻港白昼静，落雁飞鸥尽日闲。",
            "平远起君千里恨，清诗可要助江山。"
        ],
        "notes": "",
        "id": "35b2f44f806a72688fe7df5de5e5e319"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "屈原",
        "preface": "",
        "paragraphs": [
            "楚国茫茫尽醉人，独醒惟有一灵均。",
            "𫗦糟更遣从流俗，渔父由来亦不仁。"
        ],
        "notes": "",
        "id": "36e0f0f89bb71dced7d292889b83d687"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观音泉",
        "preface": "",
        "paragraphs": [
            "岩松偃盖不知年，寂寂秋灯宝供前。",
            "清彻一源传万古，空山长伴白衣仙。"
        ],
        "notes": "",
        "id": "c38584e82e94594c089143adbde08b5b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿慈氏院",
        "preface": "",
        "paragraphs": [
            "楼上鸣钟报五更，朦胧深殿佛灯明。",
            "更无幽梦随寒枕，听彻风松到晓声。"
        ],
        "notes": "",
        "id": "0ddb83748e88d5e084f6848e1413381b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "巫臣二首  其一",
        "preface": "",
        "paragraphs": [
            "万古风情不易禁，多言未似不言深。",
            "楚王只听巫臣谏，不道逃吴已有心。"
        ],
        "notes": "",
        "id": "f0bb260ba698123cab9646a3fc919717"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "巫臣二首  其二",
        "preface": "",
        "paragraphs": [
            "咫尺山河不易知，无言莫谓即无思。",
            "人间只见枝头茧，不悟春蚕暗理丝。"
        ],
        "notes": "",
        "id": "9783398f9564ecad48245173067ec0f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "北风",
        "preface": "",
        "paragraphs": [
            "北风卷地寒侵骨，冻雪连山鸟不飞。",
            "试问朱门余酒肉，几人回首念无衣。"
        ],
        "notes": "",
        "id": "82d1bfdcfe0fe4733f2a2c68564f2224"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "洛岸春行二首  其一",
        "preface": "",
        "paragraphs": [
            "溪上映人杨柳黄，满溪流水碧泱泱。",
            "凭君莫向溪南望，春草春风能断肠。"
        ],
        "notes": "",
        "id": "c902ba0f1b8d752279c8a902dce586a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "洛岸春行二首  其二",
        "preface": "",
        "paragraphs": [
            "南山晴翠入波光，一派溪声绕郭长。",
            "最爱早春沙岸暖，衮风轻浪拍鸳鸯。"
        ],
        "notes": "",
        "id": "cc413ec33f10ca0f0e23d99cd4066934"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其一",
        "preface": "",
        "paragraphs": [
            "应敌诗才惭古人，牵情春色空闲身。",
            "铺排物色虽甘拙，消散闲愁亦有神。"
        ],
        "notes": "",
        "id": "4571ba50a18a2a9ff91c79da62d7a47d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其二",
        "preface": "",
        "paragraphs": [
            "修竹娟娟一万竿，清渠引水正潺潺。",
            "知时燕子来相语，任意凫雏去不还。"
        ],
        "notes": "",
        "id": "14a68eb26e9dae498b4921cf1fbbeecc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其三",
        "preface": "",
        "paragraphs": [
            "高槐无花亦有阴，参天老枝逾十寻。",
            "流莺不使人窥见，故隔深条送好音。"
        ],
        "notes": "",
        "id": "2e40f2af32fb0df24b414220816702ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其四",
        "preface": "",
        "paragraphs": [
            "风吹桃花西复东，雨打海棠零乱红。",
            "可是春光即消歇，牡丹音信未全通。"
        ],
        "notes": "",
        "id": "39ce42cbf2cbd6b783ae12edce99efd5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其五",
        "preface": "",
        "paragraphs": [
            "江南梅花凌雪霜，桃李开尽春无光。",
            "谁知洛阳三月暮，千金一朵卖姚黄。"
        ],
        "notes": "",
        "id": "0dbe8f300a90f2f42dc676a0d9461ab6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其六",
        "preface": "",
        "paragraphs": [
            "溪水春来清荡沙，溪南溪北是人家。",
            "依依陌上多情柳，簇簇原头自在花。"
        ],
        "notes": "",
        "id": "c6b4f7f5d6cb91a80cd77d0476f9279c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成七首  其七",
        "preface": "",
        "paragraphs": [
            "庭阴当午起犹慵，断送残春醉梦中。",
            "桑柘成阴桃李尽，一川零乱柳花风。"
        ],
        "notes": "",
        "id": "472ad25fa466e14f2ce77f4dd132896b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之出城",
        "preface": "",
        "paragraphs": [
            "路穿槐柳遶山斜，长夏村墟对物华。",
            "青玉一寻披箨竹，绛缯千片剪榴花。"
        ],
        "notes": "",
        "id": "83334d1b6264119ee2ae95de00a5b415"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永宁赴晁应之见招赏花途中遇雨",
        "preface": "",
        "paragraphs": [
            "行云浓淡日无辉，轻雨飘飘点客衣。",
            "马上漫郎醒复醉，一杯容易送春归。"
        ],
        "notes": "",
        "id": "9efe5ae8e2904d4b4beb550b714ce124"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "依韵和晁十七落花二首  其一",
        "preface": "",
        "paragraphs": [
            "投老殷勤向物华，风前犹欲拾余花。",
            "更将梦逐残红去，遍入长安百万家。"
        ],
        "notes": "",
        "id": "1aa38d9025d1d4172f86af607de91e3d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "依韵和晁十七落花二首  其二",
        "preface": "",
        "paragraphs": [
            "飞随风雨落随流，更有余红亦已休。",
            "杳杳天涯春物尽，可怜莺蝶不知愁。"
        ],
        "notes": "",
        "id": "b01d99b3513fd5fd06559f498739b41a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和端午",
        "preface": "",
        "paragraphs": [
            "竞渡深悲千载冤，忠魂一去讵能还。",
            "国亡身殒今何有，只有离骚在世间。"
        ],
        "notes": "",
        "id": "73b3be7313b8124d61137068a3d1f630"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "须知庖手有真如，合遣轮人笑读书。",
            "拥褐蒲团深闭目，老人于此有工夫。"
        ],
        "notes": "",
        "id": "443efc781f65339574b707f523d05675"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "双庙",
        "preface": "",
        "paragraphs": [
            "成败功名付偶然，男儿要是死生间。",
            "故应城破知肝胆，飞矢何劳记贺兰。"
        ],
        "notes": "",
        "id": "0f6e47c50241da8178d6199a57c00316"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "株林",
        "preface": "",
        "paragraphs": [
            "九寡奔亡一老姬，白头蛮叟嬖西施。",
            "二公费尽平生事，深屋婵娟世得知。"
        ],
        "notes": "",
        "id": "9ad66ca93750a7218e27209f3028cc54"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮上阻风步入宝积山访轸长老",
        "preface": "",
        "paragraphs": [
            "少年飘泊归淮东，道人住庵何处峰。",
            "知有招提烟水外，雪云山路倒杉松。"
        ],
        "notes": "",
        "id": "2ebb40473c18d05dfd0b99a14045cec0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮上观冰下",
        "preface": "",
        "paragraphs": [
            "寒淮千里群冰下，古岸枯槎黄苇枝。",
            "忆得天津桥下见，五门春动雪消时。"
        ],
        "notes": "",
        "id": "c30e0db60674c70f5faa657a3ffb5d28"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "惊鸿瞥过不容攀，病眼淮边楚望寒。",
            "独卧孤舟对杨柳，春风终日在樯竿。"
        ],
        "notes": "",
        "id": "bf8c65eab54b8c39e1d1ced2a0e1bb1d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宫人斜",
        "preface": "",
        "paragraphs": [
            "青蛾皓齿作埃尘，玉匣珠衾地下身。",
            "一曲坏墙门不锁，林花开落墓前春。"
        ],
        "notes": "",
        "id": "9994c25b1510e549c85363138a17923d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉先寺",
        "preface": "",
        "paragraphs": [
            "定知生不出长门，禾黍萧萧寺后村。",
            "松柏城南万丘冢，伤心最说内人园。"
        ],
        "notes": "",
        "id": "e6ca0849374fda97cbc0ea13de0718fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至后早赴馆二首  其一",
        "preface": "",
        "paragraphs": [
            "红蜡妆梅冷未黏，柳条偷暖作纤纤。",
            "高楼残白谁家雪，尽日天寒不卷帘。"
        ],
        "notes": "",
        "id": "b913c9cb0446ba6b17de3339c89f5b67"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "至后早赴馆二首  其二",
        "preface": "",
        "paragraphs": [
            "城围残雪寒催晓，宫近晴云暖欲春。",
            "谁觉风光添一线，玉壶漏水报鸡人。"
        ],
        "notes": "",
        "id": "87391c6591387d3eeca9f71cd65e8f08"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晁二家有海棠去岁花开晁二呼杜卿家小娃歌舞花下痛饮今春花开复欲招客而杜已出守戏以诗调之",
        "preface": "",
        "paragraphs": [
            "颇疑蜂蝶过邻家，知是东墙去岁花。",
            "骏马无因迎小妾，鸱夷何用强随车。"
        ],
        "notes": "",
        "id": "4f6dcb41c276b22033204a457410e7a6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "复答迎郭侯犊车之句",
        "preface": "",
        "paragraphs": [
            "玉壶春酒射朝霞，只看纤腰不看花。",
            "但遣舟迎桃叶女，仍须恩赐短辕车。"
        ],
        "notes": "",
        "id": "a438c8ec06734066024d0bf6e37c04c1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清明日舟中书事二首  其一",
        "preface": "",
        "paragraphs": [
            "清明不到旅人家，乞火邻船自试茶。",
            "弄柳好风低作舞，夹船春浪细浮花。"
        ],
        "notes": "",
        "id": "10de0db18512f40f5a67d3044b38515d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "清明日舟中书事二首  其二",
        "preface": "",
        "paragraphs": [
            "巢乌噪处绿杨村，寒食人家昼掩门。",
            "麦陇晓风收宿润，烟林午日涨黄昏。"
        ],
        "notes": "",
        "id": "27dfa842b11bd45f0bbdce577972951c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题海州怀仁令藏春亭",
        "preface": "",
        "paragraphs": [
            "闻道山中贤长官，种花不肯放春还。",
            "故知车马红尘地，催促东风不得闲。"
        ],
        "notes": "",
        "id": "f2e8f30b982627bc148a0348010c90af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题绿野亭",
        "preface": "",
        "paragraphs": [
            "渺渺孤亭沧海东，天连平野四无穷。",
            "可须户牖毫端上，自揽山河眼界中。"
        ],
        "notes": "",
        "id": "3fd3964b61c5496d16d9963f1fe3bfb0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成三首  其一",
        "preface": "",
        "paragraphs": [
            "驱除牢愁须酒圣，狼藉春色要花红。",
            "定知春来无一事，苦教有情愁得侬。"
        ],
        "notes": "",
        "id": "fd52c72e786b63db2d1d5059abd22725"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成三首  其二",
        "preface": "",
        "paragraphs": [
            "容易得愁即不去，苦教春物唤愁生。",
            "遣愁饮酒大拙计，遣谁蹙眉为慢声。"
        ],
        "notes": "",
        "id": "c88b6ac030434545c0e78902b52a41d5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫成三首  其三",
        "preface": "",
        "paragraphs": [
            "闭门春风作往还，谁家有花堪醉眠。",
            "柳腰榆荚争入眼，江梅一枝远如天。"
        ],
        "notes": "",
        "id": "e6b5a16405f4d0e2c8893650ea3ad51c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题荣子邕陋居二首  其一",
        "preface": "",
        "paragraphs": [
            "草舍隆中一幅巾，闭门三致汉将军。",
            "纷纷自献知何有，终遣斯人了鼎分。"
        ],
        "notes": "",
        "id": "1222cffd87bb3a101d619de02053a3dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题荣子邕陋居二首  其二",
        "preface": "",
        "paragraphs": [
            "一室荒芜孺子贫，知君四海入经纶。",
            "杀身虎口终何补，洒扫庭除自可人。"
        ],
        "notes": "",
        "id": "73d067c19674b183a485ce159acd936f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日有作寓直散骑舍",
        "preface": "",
        "paragraphs": [
            "黄省文书分道山，静传钟鼓建章闲。",
            "天边玉树西风起，知有清秋到世间。"
        ],
        "notes": "",
        "id": "1aff155bfe86d287d6635909f028887d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓雨",
        "preface": "",
        "paragraphs": [
            "绿满园林红已稀，湿烟和柳共霏微。",
            "谁家油壁春寒里，独辗天街晓雨归。"
        ],
        "notes": "",
        "id": "5b094f3c6b6f87e76ba8d798bbebbb7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送周六赴濠州户曹二首  其一",
        "preface": "",
        "paragraphs": [
            "老颙有妇何妨道，一室萧然尚愧君。",
            "但恐小乔来丈室，却须射虎作将军。"
        ],
        "notes": "",
        "id": "511ed1bc3837fe92cbe9213988d08acf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送周六赴濠州户曹二首  其二",
        "preface": "",
        "paragraphs": [
            "从来悟道不由书，觌面相呈已有余。",
            "麈尾花飞终不近，濠梁古鬼解揶揄。"
        ],
        "notes": "",
        "id": "bc79ce94a5030958bc003bda6b9c09b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赵弟",
        "preface": "",
        "paragraphs": [
            "男儿何用立奇勋，赵弟从军初不闻。",
            "但斩郁城侯万户，不须猿臂老将军。"
        ],
        "notes": "",
        "id": "a891771c8b46eaa0e57e2dcfc7b96fde"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赞皇公",
        "preface": "",
        "paragraphs": [
            "才高一世有奇功，掩卷令人独想风。",
            "莫笑狄祠迁武相，致人从古是英雄。"
        ],
        "notes": "",
        "id": "f0e0827c9bef3f6c0aa8c8677a7e65f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜来",
        "preface": "",
        "paragraphs": [
            "夜来风雨掠余春，晏起萧条一病身。",
            "三月长安泥浩浩，懒随车马作游人。"
        ],
        "notes": "",
        "id": "d89fce67798d319efaf617df7bd6adc8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "桓温",
        "preface": "",
        "paragraphs": [
            "北征谈笑缚姚公，静扫诸陵见洛嵩。",
            "不用登高笑夷甫，正缘此辈使君雄。"
        ],
        "notes": "",
        "id": "2ab38b89eebc652cf0e84feece15ed07"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和天启惠橘诗",
        "preface": "",
        "paragraphs": [
            "十年不摘洞庭霜，喜见新苞照眼黄。",
            "但对典刑休嗜味，虎贲犹得作中郎。"
        ],
        "notes": "",
        "id": "69c9fc11471108bf25bbaf7df72640ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题画二首  其一",
        "preface": "",
        "paragraphs": [
            "败芦浸水冻滩沙，朔雪随风乱缀花。",
            "湿翅老鸿鸣未起，暮云山色暗天涯。"
        ],
        "notes": "",
        "id": "df406e4056136ad39b0c3faccbea32bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题画二首  其二",
        "preface": "",
        "paragraphs": [
            "苍苍老石守寒丛，雪洒林鸠美睡中。",
            "鹑傍陈根饥更啄，雀栖高枿瞑愁风。"
        ],
        "notes": "",
        "id": "24e1b43188023151eca59cc7e13cadba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题庭木",
        "preface": "",
        "paragraphs": [
            "枯条怪石坐寒禽，玉轴高悬画万金。",
            "岁晚荒畦真在眼，寂寥方见此时心。"
        ],
        "notes": "",
        "id": "188f38d9b64b11a5504cac1575bb81be"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹",
        "preface": "",
        "paragraphs": [
            "骈胁当车闟戟先，相君冠盖照秦川。",
            "六雄未灭君无苦，当念杜门公子虔。"
        ],
        "notes": "",
        "id": "c42a0dc3881fa5d226a9a212b5e23940"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "五更",
        "preface": "",
        "paragraphs": [
            "岁事先教蟋蟀催，暮云楼阙殷轻雷。",
            "五更庭叶惊残梦，知有清秋犯雨来。"
        ],
        "notes": "",
        "id": "c8c3891ee3f58958ce986a179879fc1a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "下直",
        "preface": "",
        "paragraphs": [
            "留住长安鬓已丝，宫廊还见落梅飞。",
            "暮云疏雨苍龙阙，不惜障泥策马归。"
        ],
        "notes": "",
        "id": "d23b158525683fe817da252961759955"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题史院直舍鱼鹭屏",
        "preface": "",
        "paragraphs": [
            "钟鼓声稀下直迟，秋晖初转万年枝。",
            "寒厅尽日谁相对，惭愧屏风两鹭鸶。"
        ],
        "notes": "",
        "id": "c6503e2b450e07ac917ffad13697350d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花二首  其一",
        "preface": "",
        "paragraphs": [
            "便使柳肥终解舞，莫惊梅瘦为含酸。",
            "因风自袅还成态，与雪争妍却要寒。"
        ],
        "notes": "",
        "id": "711577360c62d39ce600e7c27110dde3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花二首  其二",
        "preface": "",
        "paragraphs": [
            "天质自清非为瘦，仙姿正白不施红。",
            "未开如怨开如笑，枉乞幽香与北风。"
        ],
        "notes": "",
        "id": "dd78aba122f30b7345007a032ce30f8b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "探春",
        "preface": "",
        "paragraphs": [
            "啾啾冻草群飞雀，袅袅高林独啸猿。",
            "忽忆淮南春意动，早梅池馆断鸿天。"
        ],
        "notes": "",
        "id": "c39cc2cd1dbacfeb8ef794992e14960a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "双槐",
        "preface": "",
        "paragraphs": [
            "老去相看终惨淡，秋来无頼对婆娑。",
            "任从叶逐西风去，要听庭宽夜雨多。"
        ],
        "notes": "",
        "id": "7b43609dc030c4d40c03ca9cbf8427f6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晏起",
        "preface": "",
        "paragraphs": [
            "晚起翻书日欲西，偶然乘兴忘遨嬉。",
            "好书自癖非求利，掘冢才须数句诗。"
        ],
        "notes": "",
        "id": "d56c56f1a465d6c72e7bb0906e70afe6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和人二首  其一",
        "preface": "",
        "paragraphs": [
            "腊残春近独消魂，残雪长安千万门。",
            "青鸟何曾寄音信，碧云刚解报黄昏。"
        ],
        "notes": "",
        "id": "4184cbb1044d12c189e691a08f055fa9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和人二首  其二",
        "preface": "",
        "paragraphs": [
            "曈眬晓日漏春光，栏下萱丛尚卧霜。",
            "认得君家门上雪，易知何事却难忘。"
        ],
        "notes": "",
        "id": "9c74a4f3b105259b2cbd4574899c23df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "天窗",
        "preface": "",
        "paragraphs": [
            "凿屋分将一尺明，坐令隔幌见帘屏。",
            "任从世界倾盆雨，只要萧萧数点声。"
        ],
        "notes": "",
        "id": "15b7a0d0e12ef13d659aea692ca665ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "失性",
        "preface": "",
        "paragraphs": [
            "失性摧颓君子鹤，忘羞跳掷沐猴冠。",
            "须知六合枭鸾杂，供与闲人静处看。"
        ],
        "notes": "",
        "id": "11963b23f1cce60eae38ad3df026f90e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦至一园池藕花盛开水鸟飞鸣为作二小诗记之  其一",
        "preface": "",
        "paragraphs": [
            "偶来乘兴不须疑，一顷秋香欲发时。",
            "老子婆娑真为尔，百回相见愧鸬鹚。"
        ],
        "notes": "",
        "id": "9b27934a81c6d2c671f2d2ea65613500"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦至一园池藕花盛开水鸟飞鸣为作二小诗记之  其二",
        "preface": "",
        "paragraphs": [
            "平池秋水雨来深，无数红妆出岸阴。",
            "翠幕深藏知有意，白鸥相见本无心。"
        ],
        "notes": "",
        "id": "556fb233daa77824768e18401f26acf6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读王荆公诗",
        "preface": "",
        "paragraphs": [
            "名实由来不可逃，悠悠毁誉亦徒劳。",
            "臧公已死言终立，不是轩裳世禄高。"
        ],
        "notes": "",
        "id": "ee204003d689e2cf2861a4d0821bcd4e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨霁",
        "preface": "",
        "paragraphs": [
            "丰隆故犯青冥上，列缺应逢返照还。",
            "楼外细蟾呈窈窕，枝间少女故徘徊。"
        ],
        "notes": "",
        "id": "8283af52a2bdb3c769d372a70c62a901"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蹇馿",
        "preface": "",
        "paragraphs": [
            "骥伏盐车饥不行，疲牛与尔饱平生。",
            "子荆自是佳公子，亦向人前作汝声。"
        ],
        "notes": "",
        "id": "28e4c75d481e40c99d14321ec2a4cd2f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "局中晚坐",
        "preface": "",
        "paragraphs": [
            "高林晚叶渐疏明，雨过长安万屋青。",
            "为问西风来几日，夕阳宫殿亦秋声。"
        ],
        "notes": "",
        "id": "c0f2506c7dbba6988ffaf42bb4633274"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "无题二首  其一",
        "preface": "",
        "paragraphs": [
            "风槐已疏遽如许，夜蛩虽怨可若何。",
            "出门屐齿苔痕满，隠几书尘鼠迹多。"
        ],
        "notes": "",
        "id": "3114615a33e289309470074edddb4b93"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "无题二首  其二",
        "preface": "",
        "paragraphs": [
            "晚起清秋一枕凉，四簷鸣雨下淋浪。",
            "竹笼烧药时添火，书榻焚香却闭房。"
        ],
        "notes": "",
        "id": "a477ba8342ba090a33dd6bce9774a542"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鹎𫛥",
        "preface": "",
        "paragraphs": [
            "整刷衣裾紫翠新，晓天风露压鸡晨。",
            "应知不置莲花漏，长唤林中宴坐人。"
        ],
        "notes": "",
        "id": "4c26678b35d1897dc0b5abc6aa73c053"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "欹簷积雨苔生瓦，陋巷人稀泥及门。",
            "坡下牛羊来远墅，舍旁麻檾接荒村。"
        ],
        "notes": "",
        "id": "1f6e31c9ab4602fe3f075cd0cf075862"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "吴江道中怀陆鲁望",
        "preface": "",
        "paragraphs": [
            "我亦扁舟一散人，江湖为洗十年尘。",
            "笔床茶灶经过地，风月相望亦有神。"
        ],
        "notes": "",
        "id": "8c753cf062c29bf52540d17eb5731e16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "霅溪道至四安镇",
        "preface": "",
        "paragraphs": [
            "苕霅清秋水底天，夜帆灯火客高眠。",
            "江东可但鲈鱼美，一看溪山直万钱。"
        ],
        "notes": "",
        "id": "1f3eb4c2888b22869c10e8b98c88a8df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雪走笔呈李宣城三首  其一",
        "preface": "",
        "paragraphs": [
            "殷勤寄语宣城宰，公事何时是了时。",
            "病守欣然有嘉思，亦须对雪把空巵。"
        ],
        "notes": "",
        "id": "f65b1b88d41608f3cee3572814511d45"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雪走笔呈李宣城三首  其二",
        "preface": "",
        "paragraphs": [
            "聒聒庭中争曲直，纷纷笔下判鞭笞。",
            "坐曹决事输归饮，须信薛宣称吏师。"
        ],
        "notes": "",
        "id": "4ab9994ad728f694a0210461eeedc6a7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雪走笔呈李宣城三首  其三",
        "preface": "",
        "paragraphs": [
            "万夫饿腹待仓储，三户穷民守破圩。",
            "疲瘵不禁鞭挞甚，长官对酒且欢娱。"
        ],
        "notes": "",
        "id": "38e10ec85a2fadc6d5e68636fc8d5e57"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "游园",
        "preface": "",
        "paragraphs": [
            "病来久不上层台，窗有蛛丝迳有苔。",
            "为报园花莫惆怅，故教太守及春来。"
        ],
        "notes": "",
        "id": "5d3c2d9f50e0a6f40a1eabd4349cbe40"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻蛩二首  其一",
        "preface": "",
        "paragraphs": [
            "晚风庭竹已秋声，初听空阶蛩夜鸣。",
            "流落天涯聊自得，今宵为尔感平生。"
        ],
        "notes": "",
        "id": "e113d8b226f447056f1bf61f97710a22"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻蛩二首  其二",
        "preface": "",
        "paragraphs": [
            "二年江海转萍踪，白发苍颜换旧容。",
            "新月窥帘风动竹，宣城今夜又闻蛩。"
        ],
        "notes": "",
        "id": "9c2435947b943310459299afc21afbbb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中题壁",
        "preface": "",
        "paragraphs": [
            "去年此日泊瓜州，衰柳萧萧系客舟。",
            "白发天涯叹流落，今年对雨古宣州。"
        ],
        "notes": "",
        "id": "f5620b1e4aae83133631aa5c63ce6f66"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "䴔䴖",
        "preface": "",
        "paragraphs": [
            "败荷枯苇一方池，溪上䴔䴖坐得知。",
            "何事月寒风露下，挛拳孤影在风枝。"
        ],
        "notes": "",
        "id": "6d50490d0ea8f230ac38a279ba12889a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋蚊",
        "preface": "",
        "paragraphs": [
            "江城落木已穷秋，病客初寒欲袭裘。",
            "暗室飞蚊犹扑面，不知天上火西流。"
        ],
        "notes": "",
        "id": "c821844cb6b02743767c2d81b866d18e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "忽忽新冬无一旬，自怜憔悴楚江滨。",
            "满前魑魅何曾御，尚愧无功作逐臣。"
        ],
        "notes": "",
        "id": "7da2f46d0c3cd26912577699ccf83afc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "预作冬至",
        "preface": "",
        "paragraphs": [
            "紫坛曾从奠琳琅，亲被天人玉冕光。",
            "今日黄州山下寺，五更闻雁满霜林。"
        ],
        "notes": "",
        "id": "7869fe22a03b41fec46835341dcb9c35"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九日登高",
        "preface": "",
        "paragraphs": [
            "黄梨丹柿已催寒，一月西风积雨干。",
            "绀滑秋天称行草，却凭秋雁作挥翰。"
        ],
        "notes": "",
        "id": "9cd54c14597fcb83537878fa79909b75"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "试墨",
        "preface": "",
        "paragraphs": [
            "金案冰窗净绝尘，砚寒龙尾縠生纹。",
            "澄江清浅汀洲静，忽有苍螭下吐云。"
        ],
        "notes": "",
        "id": "588677eab20f3d764b964a1cd248cca3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "彩花",
        "preface": "",
        "paragraphs": [
            "清寒带雪未成春，可得芳菲早向人。",
            "须遣艳阳归掌握，故教桃李及芳辰。"
        ],
        "notes": "",
        "id": "cabb979d2ca4eb749b59f967836b096c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送穷",
        "preface": "",
        "paragraphs": [
            "年年沥酒拜清晨，风俗新正竞逐贫。",
            "不用为文送穷鬼，直须图事祝钱神。"
        ],
        "notes": "",
        "id": "fda51156653026e1b33983c00fe920df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈州朱教授三首  其一",
        "preface": "",
        "paragraphs": [
            "殷勤寄语朱夫子，僧舍花前亦举觞。",
            "学舍萧条官职冷，不知谁与戴姚黄。"
        ],
        "notes": "",
        "id": "2937d89896260f7d38b1144ff074f711"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈州朱教授三首  其二",
        "preface": "",
        "paragraphs": [
            "欲晓山禽百种鸣，最怜哑咤是雏莺。",
            "遥想西湖烟柳色，深春风露水边声。"
        ],
        "notes": "",
        "id": "cda61f55ad70ec95ca8910b36613923a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈州朱教授三首  其三",
        "preface": "",
        "paragraphs": [
            "春雨江干不肯晴，大江栎岸转雷霆。",
            "山头方丈浑无事，扫地焚香看佛经。"
        ],
        "notes": "",
        "id": "5928e2264180ec306d2cd1344f3344e3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "二年江上见春归，预想重来我未回。",
            "淹速世间谁料得，祇应相遇且衔杯。"
        ],
        "notes": "",
        "id": "e16a7f923f4e4d2fc14ebc4546a7824f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其一",
        "preface": "",
        "paragraphs": [
            "门外清泉浸稻畦，西南修竹作城埤。",
            "川平林断空明处，却有遥山作翠眉。"
        ],
        "notes": "",
        "id": "29b7c1ec72cd2c58bb19d9d5fae2316a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其二",
        "preface": "",
        "paragraphs": [
            "道人钟梵久寂寞，倦客弭车聊静便。",
            "我亦云山闲衲子，平生香火旧因缘。"
        ],
        "notes": "",
        "id": "e96758e4f55747fe5db42fe92541a92b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其三",
        "preface": "",
        "paragraphs": [
            "病卧淮阳太昊城，牡丹丛畔过清明。",
            "那知春暮长江上，竹里招提听晓莺。"
        ],
        "notes": "",
        "id": "671a7ea144ac69d2a60a2c46a82c3c89"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其四",
        "preface": "",
        "paragraphs": [
            "江城梅子青时节，嫩紫夭红扫地无。",
            "修竹满山连草色，却烦林鸟劝提壶。"
        ],
        "notes": "",
        "id": "5ae50db7d75878e8c2cb684ee342d04f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其五",
        "preface": "",
        "paragraphs": [
            "翠眉长好何曾损，寄语啼禽漫不闲。",
            "应为残春足愁恨，长疑蹙破镜中山。"
        ],
        "notes": "",
        "id": "f46146b90f05d898f715b4905eed61c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其六",
        "preface": "",
        "paragraphs": [
            "平晓春云失半山，蒙蒙小雨暗江干。",
            "寺楼倚徧消残醉，只有春愁伴薄寒。"
        ],
        "notes": "",
        "id": "ab953d5aa9c520a599f8c560d898cea3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其七",
        "preface": "",
        "paragraphs": [
            "错落星河没半空，江城悲角五更风。",
            "幽人梦断西窗雨，背壁笼灯到晓红。"
        ],
        "notes": "",
        "id": "fe0e0d24ff6078d01d593fb22f6f7a33"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓寺八首  其八",
        "preface": "",
        "paragraphs": [
            "笼灯到晓只微明，独拥单衾听雨声。",
            "葛幌竹床清过暑，萧然未觉负平生。"
        ],
        "notes": "",
        "id": "10d40ad5b7b97484e8176f5e26d306e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "黄葵",
        "preface": "",
        "paragraphs": [
            "黄葵贵丽不妖娆，一朵新晴槛外高。",
            "还似迩英临便坐，曈眬朝日照天袍。"
        ],
        "notes": "",
        "id": "72ede6e5c05cbd4cc3f021643b7c011d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "听鸣禽",
        "preface": "",
        "paragraphs": [
            "流滞江边鬓已霜，又闻春鸟啅朝阳。",
            "他时北去怀陈迹，寒竹疏梅黄土冈。"
        ],
        "notes": "",
        "id": "c581f72f95d4f888b3988696d9ad97c8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓雨",
        "preface": "",
        "paragraphs": [
            "轻阴江上千峰秀，小雨墙边百草生。",
            "惟有春禽慰孤客，晓啼浑似故园声。"
        ],
        "notes": "",
        "id": "9d1ebfd57f58afa44c2e0c2f8fb68bec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "黄州酒务税宿房北窗新种竹戏题于壁",
        "preface": "",
        "paragraphs": [
            "异时小杜高眠地，几向秋风听楚江。",
            "身世浮云那可计，试留双竹守寒窗。"
        ],
        "notes": "",
        "id": "0826ab029c98b8f4767edb32fadbd31a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "我爱梅花不忍摘，清香却解逐人来。",
            "风露肌肤随处好，不知人世有尘埃。"
        ],
        "notes": "",
        "id": "7c75204ee2e00b3a9e63b80bfe26184d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "分冬",
        "preface": "",
        "paragraphs": [
            "莫惊人事浮云变，且作吾侪饱饭行。",
            "白首分冬聊自劝，江城今夜一阳生。"
        ],
        "notes": "",
        "id": "5356ea1f35b90dd91b5b16629441e8a1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食荠糁",
        "preface": "",
        "paragraphs": [
            "论斤上国何曾饱，旅食江城日至前。",
            "常慕藜羹最清好，故应不糁愧吾原。"
        ],
        "notes": "",
        "id": "dbb065e0e6b20f058eb11341ec836f87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戊寅正月八日早寒",
        "preface": "",
        "paragraphs": [
            "浓淡春云夜雨干，寂寥庭院裌衣寒。",
            "无人为发樽前笑，但把梅花似旧看。"
        ],
        "notes": "",
        "id": "d7cfe75cdee3009b858b5d6670671e91"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月七日雪晴",
        "preface": "",
        "paragraphs": [
            "西窗融雪飘如雨，故与新春作薄寒。",
            "昨夜雁声浑向北，梦魂随去过关山。"
        ],
        "notes": "",
        "id": "fe4ac6d7e80cae89c70f449e02f740ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春蔬",
        "preface": "",
        "paragraphs": [
            "新春书剑滞江城，又见南蔬入旅羹。",
            "关心太昊祠前路，小甲连畦带雪晴。"
        ],
        "notes": "",
        "id": "d7125b803d28fe5c85bb99c59332fdf9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读秦纪二首  其一",
        "preface": "",
        "paragraphs": [
            "烹灭群雄力未疲，赭山射海奋余威。",
            "谁知传与痴儿子，祇得阿房似旧时。"
        ],
        "notes": "",
        "id": "2fa5110be7ce4a1bcb85648b9a31b38d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读秦纪二首  其二",
        "preface": "",
        "paragraphs": [
            "汲汲威刑继祖龙，收功终在望夷宫。",
            "未应家国归车府，却有山东老沛公。"
        ],
        "notes": "",
        "id": "66939b71a44bd5fb391be2348d5ce0c8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "许君踏月夜相过，此语当时恨已多。",
            "但愿相逢休怨老，不妨白发听新歌。"
        ],
        "notes": "",
        "id": "c8f37e28f9ca0a3089b6b0072aa5eccb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其一",
        "preface": "",
        "paragraphs": [
            "西城门外古壕清，太昊祠前春草生。",
            "早晚粗酬身计了，长为闲客此间行。"
        ],
        "notes": "",
        "id": "b48b189b6ec417cf8aead4ccdf769040"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其二",
        "preface": "",
        "paragraphs": [
            "灵通禅刹古丛林，永日惟闻钟梵音。",
            "阅世兴亡千室佛，百年风雨古墙金。"
        ],
        "notes": "",
        "id": "49e62c9e55648a3df164ce5c2867a579"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其三",
        "preface": "",
        "paragraphs": [
            "最爱南城汲井园，春来蔬甲不胜繁。",
            "人家断处无鸡犬，迟日东风似古原。"
        ],
        "notes": "",
        "id": "400fe341d56dbc76a7cde05a9995dc53"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其四",
        "preface": "",
        "paragraphs": [
            "黄巢寨南琵琶沟，古原芳草静春流。",
            "大艑舸𦩆何处客，樯竿西北是神州。"
        ],
        "notes": "",
        "id": "17c89ab9d28a491ed8c4c5e5ae02f95d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其五",
        "preface": "",
        "paragraphs": [
            "莽莽郊原带古丘，渐渐陇麦散羊牛。",
            "杏花杨柳春浓处，一片青帘慰客愁。"
        ],
        "notes": "",
        "id": "8d257c42185c4d53c14f41eefabafd89"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀淮阳六首  其六",
        "preface": "",
        "paragraphs": [
            "城中万枝木芍药，姚黄一萼得春多。",
            "日日踏春浑坐此，人间无醉奈渠何。"
        ],
        "notes": "",
        "id": "c5cf62dc9bc2902261ac6a8a991425a7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元三绝  其一",
        "preface": "",
        "paragraphs": [
            "清晨谒帝大明宫，拜赐归来夜过中。",
            "一梦十年身老矣，山城风月作过从。"
        ],
        "notes": "",
        "id": "931bc16ab45e41de5103ce5efd953c48"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元三绝  其二",
        "preface": "",
        "paragraphs": [
            "沽酒垆边人若市，算商亭下浪连天。",
            "张君官况今如此，岂有工夫作醉眠。"
        ],
        "notes": "",
        "id": "f23fb7c82c084c5cb8b32ad863403fbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元三绝  其三",
        "preface": "",
        "paragraphs": [
            "江边灯火似秋萤，哀怨山歌不可听。",
            "自怪今春牢落甚，禅房止酒读黄庭。"
        ],
        "notes": "",
        "id": "8e6b27f470a6fc67b8691a2f51573cac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二绝句  其一",
        "preface": "",
        "paragraphs": [
            "衙斋无事雨初晴，山泽有容春向深。",
            "何物东风吹不散，祇应多病谪官心。"
        ],
        "notes": "",
        "id": "1be99b8443b7d800ddc1c20b85c7026b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二绝句  其二",
        "preface": "",
        "paragraphs": [
            "茅簷斜日晓鸡号，水满陂塘荠麦高。",
            "回首故园空怅望，东门归路绿迢迢。"
        ],
        "notes": "",
        "id": "6ef5e8fe6202f292785ea7871c11ff39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月二十五日以小疾在告作三绝是日苦寒  其一",
        "preface": "",
        "paragraphs": [
            "黄土冈头荠麦长，春阴蔽日午风狂。",
            "山前梅落无人见，只有幽禽啼暗香。"
        ],
        "notes": "",
        "id": "08bc934ef16a39d1c3c93957078df521"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月二十五日以小疾在告作三绝是日苦寒  其二",
        "preface": "",
        "paragraphs": [
            "春色三分有尚多，且饶芳草占高坡。",
            "门前柳色如彭泽，争奈陶君止酒何。"
        ],
        "notes": "",
        "id": "28d722a6e72a1679a2bdad20e79a5477"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月二十五日以小疾在告作三绝是日苦寒  其三",
        "preface": "",
        "paragraphs": [
            "见说樱桃已烂开，坐愁风雨苦相催。",
            "自怜华发伤春客，两见飞花未放回。"
        ],
        "notes": "",
        "id": "e4937ef938ff7008b3594f3aed80f2ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "所居有梅一株在堂东荒秽中正月二十六日已谢矣二首  其一",
        "preface": "",
        "paragraphs": [
            "平生常恨逢梅少，及对江梅无好诗。",
            "寂寞荒山少风味，直须云鬓插斜枝。"
        ],
        "notes": "",
        "id": "cb576bbd8aaa244d681f6ba7de0f33cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "所居有梅一株在堂东荒秽中正月二十六日已谢矣二首  其二",
        "preface": "",
        "paragraphs": [
            "冷落疏枝寒草冈，欲攀先怕踏榛荒。",
            "异时折处何堪说，临水高城倚女墙。"
        ],
        "notes": "",
        "id": "61f7e2d28593bfc22d095f70ad24daee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "堂前种二桃诗示秬秸",
        "preface": "",
        "paragraphs": [
            "平昔殷勤向物华，谁知憔悴客天涯。",
            "双桃栽罢还惆怅，忆得淮阳旧种花。"
        ],
        "notes": "",
        "id": "725cef429922d676b41d62133c3ca8e2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日书事",
        "preface": "",
        "paragraphs": [
            "虫飞丝堕两悠飏，人意迟迟日共长。",
            "春草满庭门寂寂，数櫺窗日挂空堂。"
        ],
        "notes": "",
        "id": "793420a7310e6ec19ac328951f0c3154"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月十日夕同文安君对月",
        "preface": "",
        "paragraphs": [
            "林外霜风作夜声，入簷寒月似多情。",
            "灯前炉畔深杯暖，更听昭君出塞行。"
        ],
        "notes": "",
        "id": "0efdfa48d85323a5e7751af6474baaf2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蕲水道中二首  其一",
        "preface": "",
        "paragraphs": [
            "蚕老麦枯田舍忙，谁令四月雨浪浪。",
            "未容乌鸟私遗粒，鸣蚓跳蛙欲满场。"
        ],
        "notes": "",
        "id": "df03c045ef234305240b0f164bcecb86"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "蕲水道中二首  其二",
        "preface": "",
        "paragraphs": [
            "绿野新晴风日凉，肩舆细路转重冈。",
            "桥边野水侵官道，旋唤渔舟渡夕阳。"
        ],
        "notes": "",
        "id": "f3c1490262404d2f894d024b1bae8617"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感庭莎",
        "preface": "",
        "paragraphs": [
            "桃蹊李径有尘埃，初放青莎秀满阶。",
            "想见芊绵古城角，有人嗟我未归来。"
        ],
        "notes": "",
        "id": "a9bd08bdbef1283c76482add45badf1a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿潘君草堂闻蛙声二首  其一",
        "preface": "",
        "paragraphs": [
            "跳踉鼓怒任争雄，何事鸣呼聒睡翁。",
            "不用洒灰烦鲁老，正须两股付吴侬。"
        ],
        "notes": "",
        "id": "f609a96e1123be8241ef232aaf504b8a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿潘君草堂闻蛙声二首  其二",
        "preface": "",
        "paragraphs": [
            "孤村足雨菰蒲合，只有群蛙噪满陂。",
            "我亦闲来无鼓吹，不烦通夕短长吹。"
        ],
        "notes": "",
        "id": "648e03a49f910c4ebb1db11a74a5e217"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安春谣五绝  其一",
        "preface": "",
        "paragraphs": [
            "江上鱼肥春水生，江头花落草青青。",
            "蒌蒿芽长芦笋大，问君底事爱南烹。"
        ],
        "notes": "",
        "id": "de4ea0184596a1e91afc93379c625c37"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安春谣五绝  其二",
        "preface": "",
        "paragraphs": [
            "莫笑江城大如斗，桃花如烧酒如油。",
            "人生无病即为乐，莫诵离骚泽畔愁。"
        ],
        "notes": "",
        "id": "22ddcc950ea4a3c6e11abcb66ea8fd93"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安春谣五绝  其三",
        "preface": "",
        "paragraphs": [
            "杨柳弄春藏不得，雪絮点点吹人来。",
            "轻清洁白非尘物，寄语桃杏莫相猜。"
        ],
        "notes": "",
        "id": "9cb1126e2a7ba545e795e5491d81b1f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安春谣五绝  其四",
        "preface": "",
        "paragraphs": [
            "赤壁矶前江急流，周郎功业莽悠悠。",
            "惆怅沙边雨中树，无言供作古今愁。"
        ],
        "notes": "",
        "id": "5f67251bc3b4884d92cc07de1041e463"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安春谣五绝  其五",
        "preface": "",
        "paragraphs": [
            "江头春泥妨踏春，闭门守春春著人。",
            "问春著人作何味，半酣美酒听韶钧。"
        ],
        "notes": "",
        "id": "d5b3666ede053eef030b29c9b3740ec1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "衡门",
        "preface": "",
        "paragraphs": [
            "衡门日晏晚鸡鸣，下舍人归半掩扃。",
            "邑犬无声山郭静，暮天寒月拨云生。"
        ],
        "notes": "",
        "id": "162f072ea8ab884ebde4f2faabdbc216"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "橘",
        "preface": "",
        "paragraphs": [
            "霭霭高林绿实圆，清霜一洗若金悬。",
            "李衡何等相奴隶，自有高人相国贤。"
        ],
        "notes": "",
        "id": "7cdf5c8788f6e32ca4941949496a23c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "覆釜湖边雪压尘，数枝林外已先春。",
            "尽将七泽清霜气，洗出姑山绰约身。"
        ],
        "notes": "",
        "id": "f569250d6af167a38e17d33a3b635eb7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "水仙花叶如金灯而加柔泽花浅黄其干如萱草秋深开至来春方已虽霜雪不衰中州未尝见一名雅蒜",
        "preface": "",
        "paragraphs": [
            "宫样鹅黄绿带垂，中州未省见仙姿。",
            "只疑湘水绡机女，来伴清秋宋玉悲。"
        ],
        "notes": "",
        "id": "4cd283dc6c8d15d7bbdf636f694728af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "崇宁壬午临汝四月始闻莺二首  其一",
        "preface": "",
        "paragraphs": [
            "青杏登盘樱压枝，园林初夏啭黄鹂。",
            "一声风露高林晓，却觉年华总未衰。"
        ],
        "notes": "",
        "id": "9b51fe4fe1aa6f52fca731cb8c9191bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "崇宁壬午临汝四月始闻莺二首  其二",
        "preface": "",
        "paragraphs": [
            "好音终在耻争先，谷外寒多故后迁。",
            "已过花时亦何恨，不妨夏木绿参天。"
        ],
        "notes": "",
        "id": "106fc5eb6310a9caa53a9e74ffd3a3d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "采石阻雨寄宣城故人二首  其一",
        "preface": "",
        "paragraphs": [
            "风雨江头思故人，东南烟水湿青春。",
            "宛溪东岸垂杨树，想见烟眉亦解颦。"
        ],
        "notes": "",
        "id": "eda8254b282e03ad966522c9a9d62e52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "采石阻雨寄宣城故人二首  其二",
        "preface": "",
        "paragraphs": [
            "闲云浓淡作朝阴，柳色江头春已深。",
            "谁为宣城故人说，依依祇似去年心。"
        ],
        "notes": "",
        "id": "aec1404bc8260968143c054f1cb2aad9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "漫呈无咎一绝",
        "preface": "",
        "paragraphs": [
            "题扇灯前亦偶然，那知别后远如天。",
            "去年醉舞看花处，独听琵琶却惘然。"
        ],
        "notes": "",
        "id": "91eccf5cdd159b374add74b1e3c9dbef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "壬午腊月下旬偶作二首  其一",
        "preface": "",
        "paragraphs": [
            "啄块饥禽傍短篱，风鸢一笑起高枝。",
            "君看草树冰霜里，即是东风欲到时。"
        ],
        "notes": "",
        "id": "ce851462f8a3e3fd5c75c447809b8011"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "壬午腊月下旬偶作二首  其二",
        "preface": "",
        "paragraphs": [
            "风折蒹葭水结凘，燕鸿相语定归期。",
            "淮南水阔山长处，小待燕山霰雪晞。"
        ],
        "notes": "",
        "id": "5e2352302287d9a9ccf4ec808a5f02ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其一",
        "preface": "",
        "paragraphs": [
            "满眼荒寒春未知，芳菲欲到野梅枝。",
            "东南近腊风烟好，美酒千钟鱼蟹肥。"
        ],
        "notes": "",
        "id": "8e690b41fe29a28fde0d8dcc15ea0e01"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其二",
        "preface": "",
        "paragraphs": [
            "便风吹舫去无情，漫遣槎牙铁锁横。",
            "未叹客行鸥鸟远，五更吹角是高城。"
        ],
        "notes": "",
        "id": "854cc0fa944d54e19b9248183ea03aee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其三",
        "preface": "",
        "paragraphs": [
            "襄王席上旧行云，二十年间生死分。",
            "可惜风流一抔土，年年春草断人魂。"
        ],
        "notes": "",
        "id": "27eb9294cad3f861b2f58d1a7b06c213"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其四",
        "preface": "",
        "paragraphs": [
            "流落相逢二十年，羞将白发对婵娟。",
            "如何见我都依旧，添得尊前一惘然。"
        ],
        "notes": "",
        "id": "015c36fe682ed8bbee719780d1ab943a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其五",
        "preface": "",
        "paragraphs": [
            "水榭疏帘秋夜凉，清歌一曲釂瑶觞。",
            "明朝回首高城处，只有西风却断肠。"
        ],
        "notes": "",
        "id": "d05a788fee1e367972a95da02035e553"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊楚州锁外六首  其六",
        "preface": "",
        "paragraphs": [
            "莫愁家住大堤边，朱阁青楼映暮川。",
            "斜映清淮一梳月，晚妆相对鬭婵娟。"
        ],
        "notes": "",
        "id": "2f972f52e45d44f7139a3111373e7de1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 竹",
        "preface": "",
        "paragraphs": [
            "袅袅墙阴竹数竿，秋风尽日舞青鸾。",
            "平生爱尔缘潇洒，莫作封君渭上看。"
        ],
        "notes": "",
        "id": "8bc2aae38bd2f5ded2fb0a3f9472f13d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 菊",
        "preface": "",
        "paragraphs": [
            "野人斋爨屏膻腥，自向阶前撷紫茎。",
            "老去爱花心转薄，一杯蔬饭足浮生。"
        ],
        "notes": "",
        "id": "8cf385da95fae15bb779ecfbccf09081"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 盆池",
        "preface": "",
        "paragraphs": [
            "点点青萍秋后衰，溶溶晴日见鱼儿。",
            "水边窥影何方客，自照行吟憔悴姿。"
        ],
        "notes": "",
        "id": "6aca2e19fd75c2535498b62b171e9cc2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 老槐",
        "preface": "",
        "paragraphs": [
            "雪霜未死阅年华，危叶萧萧战古槎。",
            "袅袅秋风官舍冷，半枝斜日带啼鸦。"
        ],
        "notes": "",
        "id": "6bd8aa122feac0ee5bfbd8e3cc876e7c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 皂荚",
        "preface": "",
        "paragraphs": [
            "畿县尘埃不可论，故山乔木尚能存。",
            "不缘去垢须青荚，自爱苍鳞百岁根。"
        ],
        "notes": "",
        "id": "5982f120460e643761b816b8fdcc88d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 南窗",
        "preface": "",
        "paragraphs": [
            "门前尘土慵驱马，堂上文书厌坐曹。",
            "只有南窗慰人意，寒灯清夜读离骚。"
        ],
        "notes": "",
        "id": "93934a6cdb50138a457269cacf4cbc7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东斋杂咏 道榻",
        "preface": "",
        "paragraphs": [
            "纸阁芦帘小榻安，一裘容易却轻寒。",
            "谁惊午枕江湖梦，风落晴窗柏子干。"
        ],
        "notes": "",
        "id": "911e9c63c938c08ad3e5473655ad92ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "墙东二首  其一",
        "preface": "",
        "paragraphs": [
            "墙东椿老叶已尽，堂下菊丛无复香。",
            "长安风埃岁已晚，闭门不出马毛长。"
        ],
        "notes": "",
        "id": "a90e2aff9a71eb058e8462ab14abec39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "墙东二首  其二",
        "preface": "",
        "paragraphs": [
            "岁晚长安足风土，天寒官舍少文书。",
            "下马闭门复无事，壁间佛像对铜炉。"
        ],
        "notes": "",
        "id": "f927728bfee2661549df462d544b7945"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "凝祥三首  其一",
        "preface": "",
        "paragraphs": [
            "斋祠太一馆清真，望秩名山固有神。",
            "斜日苑门人不到，灵风自扫石床尘。"
        ],
        "notes": "",
        "id": "87e57a93fb4f9fff240b958861ce2a05"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "凝祥三首  其二",
        "preface": "",
        "paragraphs": [
            "已随芳草藉杯盘，更任垂杨拂马鞍。",
            "斜日两竿眠犊晚，春波一眼去凫寒。"
        ],
        "notes": "",
        "id": "79101d77455617fae6d8bb3e0adf70d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "凝祥三首  其三",
        "preface": "",
        "paragraphs": [
            "奉灵桃李已堪攀，只有春风作往还。",
            "园吏不须防客到，长安从古少人闲。"
        ],
        "notes": "",
        "id": "75c98c718a2374c1ec6c64d02b9d8737"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢人惠金沙酴醾二首  其一",
        "preface": "",
        "paragraphs": [
            "金沙倩丽闺中秀，酴醾谢郎林下风。",
            "欲试此心无结习，两株常守浄名翁。"
        ],
        "notes": "",
        "id": "fd4f36c71dec3e67e7d4df2f281bad4b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢人惠金沙酴醾二首  其二",
        "preface": "",
        "paragraphs": [
            "金沙丰腴合德艳，酴醾轻盈飞燕身。",
            "久无丹白应知我，齐散天香供道人。"
        ],
        "notes": "",
        "id": "a080a667d46c4352096df4c12bea79a4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉安神考御容入景灵宫小臣获睹有感二首  其一",
        "preface": "",
        "paragraphs": [
            "灵风依伞绣舆深，仗外犹疑警跸音。",
            "不似寻常游幸日，楼前鼓吹却沾襟。"
        ],
        "notes": "",
        "id": "9767e309c4b225e2417ce621fb8a567e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "奉安神考御容入景灵宫小臣获睹有感二首  其二",
        "preface": "",
        "paragraphs": [
            "渭上衣冠故老哀，西陵石迳已莓苔。",
            "从今仗下新歌舞，长及年年献酎来。"
        ],
        "notes": "",
        "id": "67c8e9239e96db8f6dda28a3500c401d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子由舍人先生追读迩英绝句四首  其一",
        "preface": "",
        "paragraphs": [
            "天寒书殿晓班清，气爽仙盘瑞露零。",
            "讲罢群公佩声散，一竿宫日转槐庭。"
        ],
        "notes": "",
        "id": "874356027dd16ee2fd8cfe1f79a367f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子由舍人先生追读迩英绝句四首  其二",
        "preface": "",
        "paragraphs": [
            "联翩右史直西垣，旧墨螭头点未干。",
            "自是退之平昔事，可须惭著进贤冠。"
        ],
        "notes": "",
        "id": "ee002c0b6576772f9f8be091a84796ef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子由舍人先生追读迩英绝句四首  其三",
        "preface": "",
        "paragraphs": [
            "冠佩煌煌拱北辰，道人风骨自轩轩。",
            "茯苓松下龟鼋老，须乞灵丹一粒吞。"
        ],
        "notes": "",
        "id": "ac75d7a61120dba1999ab056dfc93bd2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子由舍人先生追读迩英绝句四首  其四",
        "preface": "",
        "paragraphs": [
            "恭默谁聆金玉音，陶甄万物付无心。",
            "君王好学真天意，忧国论思不厌深。"
        ],
        "notes": "",
        "id": "8bf93d1bc1841a357d0ebc72c1db339f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "荒园",
        "preface": "",
        "paragraphs": [
            "日暖风簷翻乳燕，晓寒露柳啭流莺。",
            "荒园日日东风里，吹尽闲花香草生。"
        ],
        "notes": "",
        "id": "19e15f80f63657ab4656ce5c5c51092f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东海旅夜二首  其一",
        "preface": "",
        "paragraphs": [
            "无酒消忧寒未减，隔帷相对一灯愁。",
            "虫声唤觉五更梦，风雨满庭桐叶秋。"
        ],
        "notes": "",
        "id": "d7e5cb6b7f9c1bc3781c6452dce6928e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东海旅夜二首  其二",
        "preface": "",
        "paragraphs": [
            "兰釭背壁影微微，千里天涯客梦归。",
            "一夜海风声不断，晓来寒叶满庭飞。"
        ],
        "notes": "",
        "id": "96af5382ee5ff26ce0d15e025bf07bf2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄李不危",
        "preface": "",
        "paragraphs": [
            "忆昨东风吹马蹄，瓦关分袂涕交挥。",
            "淮阳风物应如旧，独在柯山送雁归。"
        ],
        "notes": "",
        "id": "426fb8000ade00e407ad40a1c6ffd8c8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓发途中",
        "preface": "",
        "paragraphs": [
            "坐无灯火夜萧然，马上匆匆未晓天。",
            "值驿老兵应笑我，肯将斗粟换高眠。"
        ],
        "notes": "",
        "id": "0d22a911d048cdf61be6d2d210cba3a9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "病起登叠嶂楼",
        "preface": "",
        "paragraphs": [
            "病来久不上层台，窗有蜘蛛迳有苔。",
            "多少山茶梅子树，未开齐待主人来。"
        ],
        "notes": "",
        "id": "0db5bbd2055e391a54f818c008b04ec7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观苏仲南诗卷",
        "preface": "",
        "paragraphs": [
            "苏子诗如刃发硎，十章入耳韵泠泠。",
            "文章三昧无多子，祇守君家旧典刑。"
        ],
        "notes": "",
        "id": "f68ed8a6ef0d5889a41d9dee801a8f3d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读仲南和诗",
        "preface": "",
        "paragraphs": [
            "异时文席许论诗，三载江湖读楚词。",
            "自笑酸寒无好语，少年仓氏独相知。"
        ],
        "notes": "",
        "id": "cbe870a3c8b465a68c0b11605e8e2a1b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谢仲南和诗",
        "preface": "",
        "paragraphs": [
            "曾约西湖薄主人，只今湖色已知春。",
            "会须多载连车酒，绝胜寒仓满目尘。"
        ],
        "notes": "",
        "id": "f96fc0d0a4edac64e6736d8f26bc7fdf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "渡沙河",
        "preface": "",
        "paragraphs": [
            "溶漾澄明彻底清，鸬鹚惯客不相惊。",
            "却疑洛水新霜后，八节滩津石柱声。"
        ],
        "notes": "",
        "id": "c49346d09f31c69a0a00186c9ed76260"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题五柳亭",
        "preface": "",
        "paragraphs": [
            "大夫风韵如彭泽，五柳萧森手自栽。",
            "我亦扁舟倦游者，登临聊复赋归来。"
        ],
        "notes": "",
        "id": "67abe70f13190910d2a781c2c40df73c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "项城道中",
        "preface": "",
        "paragraphs": [
            "尘壁苍茫有旧题，十年重见一伤悲。",
            "野僧欲与论前事，自说年多不复知。"
        ],
        "notes": "",
        "id": "1a7d45331d5351ce5ff08bb66fd40902"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其一",
        "preface": "",
        "paragraphs": [
            "苹芷江边已五年，厌闻风浪打船舷。",
            "南风萧艾荒凉野，时望高丘一慨然。"
        ],
        "notes": "",
        "id": "4fe8d26873d9635d7da70930d49bedb6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其二",
        "preface": "",
        "paragraphs": [
            "水谙送客浑无浪，风解留人却有情。",
            "今夜榆林系帆宿，却从北斗望天心。"
        ],
        "notes": "",
        "id": "da9d48ebde0f3881a2cfa3a31962eb4b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其三",
        "preface": "",
        "paragraphs": [
            "灌畦沽酒两三家，春去芳丛有晚花。",
            "莫道长安在天上，女牛犹有客乘槎。"
        ],
        "notes": "",
        "id": "d48cded22f8ddcddc5c0b6469f051ec7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其四",
        "preface": "",
        "paragraphs": [
            "一水夷犹达汝阴，年华客意两相侵。",
            "河边无限青青草，揽辔何人系此心。"
        ],
        "notes": "",
        "id": "8d20992b7ebe3876b08caabbbdfc4ff9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其五",
        "preface": "",
        "paragraphs": [
            "过雨陂塘处处深，南风萧艾欲成林。",
            "道边拾穗行歌者，亦有丰年一饱心。"
        ],
        "notes": "",
        "id": "867db890c2b441ede74ee8592eb8f9a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其六",
        "preface": "",
        "paragraphs": [
            "高槐老柳舞南风，晴日家家蚕麦中。",
            "芟尽黄云见原隰，却教风雨洗长空。"
        ],
        "notes": "",
        "id": "65a4951f2eb5c5bbe2ff35355c6c6c4d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离京后作七首  其七",
        "preface": "",
        "paragraphs": [
            "燕雀翩翻夏屋深，成谿桃李已成阴。",
            "黄鹂深处无人见，时有清风递好音。"
        ],
        "notes": "",
        "id": "0f3c9baa4571f114ff4438641b661d13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对菊花二首  其一",
        "preface": "",
        "paragraphs": [
            "官闲身世两悠悠，种竹栽花一散愁。",
            "黄菊丛边对疏雨，一年怀抱此时秋。"
        ],
        "notes": "",
        "id": "1d20c585dac01ecfcaa3df2bdf91c0cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对菊花二首  其二",
        "preface": "",
        "paragraphs": [
            "躬耕遇岁真吾事，牛下齐儿妇妾歌。",
            "招饮风烟过闲日，遶篱栽菊可如何。"
        ],
        "notes": "",
        "id": "b19b61fb479af55cbf1ac9fa4e37f85a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初夏谒告家居值风雨偶作二绝  其一",
        "preface": "",
        "paragraphs": [
            "春愁已逐莺花尽，野果垂簷绿叶稠。",
            "天上几回飞破镜，端居未折大刀头。"
        ],
        "notes": "",
        "id": "019f2637ab9c20ef3f512f3cc589cf6d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初夏谒告家居值风雨偶作二绝  其二",
        "preface": "",
        "paragraphs": [
            "高堂终日雨潺潺，却著重裘尚薄寒。",
            "风雨似秋君莫怪，客愁天色两相关。"
        ],
        "notes": "",
        "id": "789c4a9396fd944341ce0b16c864f738"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西窗杂咏三首  其一",
        "preface": "",
        "paragraphs": [
            "翠蔓垂簷笋过篱，幽禽终日傍窗啼。",
            "山林胜处平生事，他日何妨动我思。"
        ],
        "notes": "",
        "id": "6d6c82a4f6ca6801818850ec2194d36a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西窗杂咏三首  其二",
        "preface": "",
        "paragraphs": [
            "穿篱两竹是龙孙，风叶萧萧便有闻。",
            "却到葛陂心未已，更将甘雨洒川原。"
        ],
        "notes": "",
        "id": "f5ebdfcd9edd157886c3fd64c5efa01b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西窗杂咏三首  其三",
        "preface": "",
        "paragraphs": [
            "稻畦新插绿云齐，雨过沟塍水接溪。",
            "到舍妻儿劳勤苦，白醪缸畔醉如泥。"
        ],
        "notes": "",
        "id": "fa4e84857b3e3ee89ae3f325ee938529"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别齐安税务窗竹二绝  其一",
        "preface": "",
        "paragraphs": [
            "何独王郎与尔欢，一年惭愧碧琅玕。",
            "葛陂一别知何处，见尽人间行路难。"
        ],
        "notes": "",
        "id": "b44766a89723bf3c5b464c6ac826b78f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别齐安税务窗竹二绝  其二",
        "preface": "",
        "paragraphs": [
            "随流泛梗虽无定，别渚栖鸿亦有情。",
            "为问竹窗清夜月，从今谁解听秋声。"
        ],
        "notes": "",
        "id": "c554a1c66540a59402114bf319361346"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月二十三日昼睡起",
        "preface": "",
        "paragraphs": [
            "幽人睡足芭蕉雨，独岸纶巾几案凉。",
            "谁和薰风来殿阁，不知陋巷有羲皇。"
        ],
        "notes": "",
        "id": "fc7bddb2618f8fc12bc09a62f071e095"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "渡江",
        "preface": "",
        "paragraphs": [
            "白发人惊老阿童，横江聊借半帆风。",
            "却嗟缚得穷孙皓，未似高歌醉闭篷。"
        ],
        "notes": "",
        "id": "30dd1ab87d990f8d51cc07c188e180ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "吴王郊台",
        "preface": "",
        "paragraphs": [
            "异时随举孝廉郎，旗盖相承据一方。",
            "肠绕阊门祥已定，将军毕竟是吴王。"
        ],
        "notes": "",
        "id": "709110648b9ba0fbd7e8bcdb947b0fa8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题寒溪长老方丈",
        "preface": "",
        "paragraphs": [
            "满坐绳床百事贫，荒溪古屋四无邻。",
            "为生易足君无笑，渠是人间得计人。"
        ],
        "notes": "",
        "id": "ef5e2aa7cd247435fa993be2489b3b1c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早起二首  其一",
        "preface": "",
        "paragraphs": [
            "沧江初夜雨翻盆，将晓风声战乱云。",
            "篱下寒鸡鸣晓苦，老人先起自开门。"
        ],
        "notes": "",
        "id": "4a317e0b19c079c9580b7316b35815bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早起二首  其二",
        "preface": "",
        "paragraphs": [
            "风鸣槁叶未辞枝，雨湿疏梅欲弄姿。",
            "地下一阳应蹀躞，世间浑未有人知。"
        ],
        "notes": "",
        "id": "5e2d787059489e4d1420f43a1b80252b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至赠潘郎二首  其一",
        "preface": "",
        "paragraphs": [
            "荻篱茅屋柯山下，卖餠归来也作冬。",
            "不见长安竞时节，车如流水马如龙。"
        ],
        "notes": "",
        "id": "e67549c5a01604b934e1885466681bd1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至赠潘郎二首  其二",
        "preface": "",
        "paragraphs": [
            "五更人语起江城，歌笑喧喧天欲明。",
            "酌酒寿君但一醉，百年珍重是人情。"
        ],
        "notes": "",
        "id": "413672655be632cf9a36bf5c27220649"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发孝感",
        "preface": "",
        "paragraphs": [
            "袅袅樯乌转晚空，娟娟霜月入窗栊。",
            "岸头杨柳如怜客，犹舞萧萧五两风。"
        ],
        "notes": "",
        "id": "290dc203f6ff3a4ad27652adafff3652"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山杂诗四首  其一",
        "preface": "",
        "paragraphs": [
            "幽人睡足戴纶巾，策杖开门卯酒醺。",
            "黄叶满山乌鹊嗓，江城秋日少行人。"
        ],
        "notes": "",
        "id": "45c43b16bdf0fca9a6694563cc91bc82"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山杂诗四首  其二",
        "preface": "",
        "paragraphs": [
            "萧萧茅屋土山前，翁媪关门去获田。",
            "朝日满簷鸡犬静，荻篱深处有炊烟。"
        ],
        "notes": "",
        "id": "f3e633f04fd920f27c0e41468dba3f8b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山杂诗四首  其三",
        "preface": "",
        "paragraphs": [
            "断涧横桥卧古槎，晚鸡鸣处有人家。",
            "山头月出疏钟断，江上风高落雁斜。"
        ],
        "notes": "",
        "id": "911ea9eea5e81835c67effe210f02da2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山杂诗四首  其四",
        "preface": "",
        "paragraphs": [
            "九月江城霜气清，旅人寒事略经营。",
            "隔窗便是山前树，永夜叶声如雨声。"
        ],
        "notes": "",
        "id": "ca88af8305ccfb2054d7fda0c3e6797c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其一",
        "preface": "",
        "paragraphs": [
            "天高列岫出林外，霜落大江流地中。",
            "晚日桥边数归牧，牛羊部分听儿童。"
        ],
        "notes": "",
        "id": "936c70fb292031daa415a04265bdd9ca"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其二",
        "preface": "",
        "paragraphs": [
            "树头三唱鸡宾日，门外斜行雁寄书。",
            "十月江城霜霰薄，满山林叶乱蓝朱。"
        ],
        "notes": "",
        "id": "176ae56d644d1623dc55b31c99239542"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其三",
        "preface": "",
        "paragraphs": [
            "晓起山鸦噪作团，西园霜木倚空寒。",
            "风高断雁呼前伴，雨止归云赴旧山。"
        ],
        "notes": "",
        "id": "316f51540369935bd5f45d870aafbf29"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其四",
        "preface": "",
        "paragraphs": [
            "千林黄叶总飞霜，寂历疏梅未肯妆。",
            "谁信轮囷卧山木，心知九地有微阳。"
        ],
        "notes": "",
        "id": "a120a9334ec2892827f96a256345c47b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其五",
        "preface": "",
        "paragraphs": [
            "空山风雨冷蓬茅，晨起幽人理缊袍。",
            "深闭衡门且无出，湿云如墨怒江号。"
        ],
        "notes": "",
        "id": "a4ad9c98af5f0a55f247d66a002c5575"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其六",
        "preface": "",
        "paragraphs": [
            "老去不禁茶力悍，两瓯破尽五更眠。",
            "月团三百真魔物，欲乞当垆当酒钱。"
        ],
        "notes": "",
        "id": "3f91338580a61dea2cda8626d858bb8f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其七",
        "preface": "",
        "paragraphs": [
            "读书老眼苦眵昏，茗饮无端遣梦魂。",
            "到处相逢真可喜，祇应酒是好知闻。"
        ],
        "notes": "",
        "id": "e212d894b90ed50c0eb94baf237ebdbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其八",
        "preface": "",
        "paragraphs": [
            "黄叶桑林赤土冈，蓬茅小迳度牛羊。",
            "似闻流乞之唐汝，叹息何人为发仓。"
        ],
        "notes": "",
        "id": "7297c7e1a089ab81b1d08793aed4934e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句九首  其九",
        "preface": "",
        "paragraphs": [
            "岁弊寒骄风落山，卧听园木怒涛翻。",
            "去年慈德门东雪，永夜宫廊喝探喧。"
        ],
        "notes": "",
        "id": "6741779bc5a0a3b66a4380886eb7338c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读周本纪",
        "preface": "",
        "paragraphs": [
            "周公七百年礼乐，箕服檿弧纷破除。",
            "空使遗臣经故国，徘徊禾黍叹丘墟。"
        ],
        "notes": "",
        "id": "996cf8e55742fa7f90830e0a498925b9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "斋中列酒数壶皆齐安村醪也今旦亦强饮数杯戏成呈邠老昆仲二首  其一",
        "preface": "",
        "paragraphs": [
            "曾尝玉皇碧琳腴，不醉长安市上酤。",
            "饮湿先生今已矣，啜醨留得与门徒。"
        ],
        "notes": "",
        "id": "9ec68c2a1035159566b59400b7851315"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "斋中列酒数壶皆齐安村醪也今旦亦强饮数杯戏成呈邠老昆仲二首  其二",
        "preface": "",
        "paragraphs": [
            "放逐江边长苦饮，壶浆尚敢较醇醨。",
            "中都光禄多新酿，不解随人得一巵。"
        ],
        "notes": "",
        "id": "f3bf56c5575acbb7a0635ee97de49267"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卧闻风声",
        "preface": "",
        "paragraphs": [
            "卧闻风声吹屋角，应扫积雨阴漫漫。",
            "千山月黑鸟飞绝，一江星斗鱼龙寒。"
        ],
        "notes": "",
        "id": "87e8346fc7814604bd86e949ac6038ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊月下旬偶作",
        "preface": "",
        "paragraphs": [
            "岁暮烟霜泽国寒，晓鸦鸣处是柯山。",
            "地炉有火樽余酒，自起焚香深掩关。"
        ],
        "notes": "",
        "id": "49d5303af5836372a988ef73b8c6bc1a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日怀临汝园",
        "preface": "",
        "paragraphs": [
            "西江逆上通清汝，凭仗双鱼致我词。",
            "若向池边见鸿雁，为言春至苦相思。"
        ],
        "notes": "",
        "id": "150bca527dca57f578f3ef7db90e5b52"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山春望",
        "preface": "",
        "paragraphs": [
            "先教一雨浄江山，便放千林春意还。",
            "何事东风吹客雁，便教无意恋汀湾。"
        ],
        "notes": "",
        "id": "93f0439b57d3185e0182a27475549404"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日四首  其一",
        "preface": "",
        "paragraphs": [
            "幽人睡足闻春鸟，共喜晖晖日满篱。",
            "里巷收灯人寂寞，邻家夫妇赁舂归。"
        ],
        "notes": "",
        "id": "f56b74bcbca1d47cfeab7cb646e64166"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日四首  其二",
        "preface": "",
        "paragraphs": [
            "收灯城市接荒村，翁媪耽眠日已暾。",
            "何事牧童能早起，缓驱白牯出柴门。"
        ],
        "notes": "",
        "id": "6673c538e665504ec64d14b8c2ee2cec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日四首  其三",
        "preface": "",
        "paragraphs": [
            "道旁兰若冷于秋，迎客开门一比丘。",
            "夜久无人风露冷，空廊饥鼠窃膏油。"
        ],
        "notes": "",
        "id": "8e5212b3b45b10614bb7e0b26c5993ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日四首  其四",
        "preface": "",
        "paragraphs": [
            "山下书生业读书，荻篱葛蔓避人居。",
            "最怜无奈穷耽酒，时遣羸童致一壶。"
        ],
        "notes": "",
        "id": "f88e2bb284b159f6f8c245752a65e41e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二十八日",
        "preface": "",
        "paragraphs": [
            "忆昨秋风吹马蹄，瓦关分袂涕交挥。",
            "淮阳春物应如锦，犹在柯山送雁归。"
        ],
        "notes": "",
        "id": "4357d11786774752f1e9704f9b2f9453"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月二日挑菜节大雨不能出",
        "preface": "",
        "paragraphs": [
            "久将菘芥芼南羹，佳节泥深人未行。",
            "想见故园蔬甲好，一畦春水辘轳声。"
        ],
        "notes": "",
        "id": "722a69dc32547b215ac3a4973987c558"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月五日折梅时经雨梅谢矣",
        "preface": "",
        "paragraphs": [
            "江云霮䨴未全开，东岭微芒日色来。",
            "独犯轻寒踏春晓，殷勤更折雨中梅。"
        ],
        "notes": "",
        "id": "7733005f3a59ae275f1324b241096110"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十八日",
        "preface": "",
        "paragraphs": [
            "寒食清明人意闲，春城士女出班班。",
            "柳黄花白楼台外，紫翠江南数叠山。"
        ],
        "notes": "",
        "id": "5a09a02d63d022a768622bb55402fa4d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "僧允怀惠紫竹杖",
        "preface": "",
        "paragraphs": [
            "轻坚滑泽节仍匀，上下柯山助老身。",
            "他日天恩许归去，提携同踏故园春。"
        ],
        "notes": "",
        "id": "5e51b84dc2e9ef03ff5681a15362ce78"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食日作二首  其一",
        "preface": "",
        "paragraphs": [
            "荒山野水非吾土，寒食清明似去年。",
            "杨柳插门人竞笑，荆蛮不信子推贤。"
        ],
        "notes": "",
        "id": "e94b978b9eed42df87343d05ac785fe6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食日作二首  其二",
        "preface": "",
        "paragraphs": [
            "朝寒却觉春衣薄，禅诵还将酒盏疏。",
            "落尽江城千树雪，门前杨柳已藏乌。"
        ],
        "notes": "",
        "id": "e3241111ce13f3b0216cb56cefeb0dd2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "天女奇姿云锦囊，故应听法傍禅床。",
            "静中独有维摩觉，触鼻惟闻浄戒香。"
        ],
        "notes": "",
        "id": "cdbe77939a0ea2c50a0539d2018de522"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨霁望樊山",
        "preface": "",
        "paragraphs": [
            "金碧江南数叠山，雨余秀色直堪餐。",
            "仙娥倭堕青云髻，照我衰迟泽畔颜。"
        ],
        "notes": "",
        "id": "0877f0c523b94fea74f2d20e1b5ea541"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月二十五日闻鹎𫛥",
        "preface": "",
        "paragraphs": [
            "云梦泽南春欲还，柯山鹎𫛥晓关关。",
            "幽人梦觉殷勤听，落月江风尚薄寒。"
        ],
        "notes": "",
        "id": "0440d805a5d62576ee63879e3ff7283e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "翠润园林草木长，春归积雨满芳塘。",
            "更无一点殷红色，叶底青梅已可尝。"
        ],
        "notes": "",
        "id": "43f591320a482ad968c01ce1ad48762c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "晴江水满长菰蒲，野鸭䴔䴖欲哺雏。",
            "谁为寄声沙塞雁，春来朔野定如何。"
        ],
        "notes": "",
        "id": "addd0925dc6b1e10368ceaf5c5d940ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新堂望樊山",
        "preface": "",
        "paragraphs": [
            "幽人井臼两山间，邻里樵渔尽往还。",
            "兴发登临穷眼界，江南秀色碧云鬟。"
        ],
        "notes": "",
        "id": "ffa2f3323317f206bdd1d1cce79ebb48"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂四首  其一",
        "preface": "",
        "paragraphs": [
            "主人怜客置东堂，为致炎天十步凉。",
            "胜事自来非力致，江南山色巧相望。"
        ],
        "notes": "",
        "id": "77ff35a48ee794181c262fcdfd40c4de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂四首  其二",
        "preface": "",
        "paragraphs": [
            "老翁还作小儿情，手种芭蕉为雨声。",
            "便有微泉出堂下，一泓清彻照轩楹。"
        ],
        "notes": "",
        "id": "ddd5d09c942be200ea5e5566507fcd97"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂四首  其三",
        "preface": "",
        "paragraphs": [
            "居止年来如传舍，构堂珍重主人情。",
            "浮生行止谁能计，苟合真须学子荆。"
        ],
        "notes": "",
        "id": "265b75710bb685d11b64b1068f695fac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂四首  其四",
        "preface": "",
        "paragraphs": [
            "乌衣更士能呼旦，金缕娇娘解唱歌。",
            "天与旅人供一笑，不然奈此寂寥何。"
        ],
        "notes": "",
        "id": "8d2ecdc0a2a6eac8a2196ab6e9413eac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "末伏日五更小凉",
        "preface": "",
        "paragraphs": [
            "幽人短梦不终宵，起步星河望泬寥。",
            "缺月低簷鸡一唱，露华秋色满芭蕉。"
        ],
        "notes": "",
        "id": "d4b6c6f484420bc4d272148e03b2b5c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日二首  其一",
        "preface": "",
        "paragraphs": [
            "一庭秋色清如水，篱落萧条日脚残。",
            "忽忆淮阳旧庭院，出邻高叶翠梧寒。"
        ],
        "notes": "",
        "id": "810762aa2587f8178690864f11bd6e04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日二首  其二",
        "preface": "",
        "paragraphs": [
            "黄帘朱户狭洞房，何事易知独难忘。",
            "相思故人云间月，凉夜皎皎出东厢。"
        ],
        "notes": "",
        "id": "6e7700bf043ba1794b414de3ed72ea07"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "樊山",
        "preface": "",
        "paragraphs": [
            "黄叶疏林江上洲，西风角怨夕阳楼。",
            "晚天紫翠凌空阔，只有樊山取意秋。"
        ],
        "notes": "",
        "id": "26a7c31fb99d9b0c8e28bf6c86827d02"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "月季",
        "preface": "",
        "paragraphs": [
            "月季祇应天上物，四时荣谢色常同。",
            "可怜摇落西风里，又放寒枝数点红。"
        ],
        "notes": "",
        "id": "b39b06e92ddc8481cf59f9b0eb7611bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卧病昼眠秋风作恶",
        "preface": "",
        "paragraphs": [
            "东堂岑寂似僧居，年老身闲不读书。",
            "病卧空床鸡唱晓，窗前饥雀啄寒蔬。"
        ],
        "notes": "",
        "id": "15c47f523e1bf658a68cff9099a968ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂初寒创意作竹屏障门屏脚偶得朽梅枝截用之完固质野可喜二首  其一",
        "preface": "",
        "paragraphs": [
            "丈室新屏用此君，碧琅玕插古槎根。",
            "白云一片当空下，护此寒堂宴坐人。"
        ],
        "notes": "",
        "id": "01dcf593548a0489006d18bbd0e086ce"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂初寒创意作竹屏障门屏脚偶得朽梅枝截用之完固质野可喜二首  其二",
        "preface": "",
        "paragraphs": [
            "简册林中老蠹鱼，年来穷谪尚耽书。",
            "竹屏风下凭乌几，画作柯山居士图。"
        ],
        "notes": "",
        "id": "6a4246d318d7687c8ff0e39691c40562"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二绝句  其一",
        "preface": "",
        "paragraphs": [
            "幽窗老客寒无睡，长听城楼晓角悲。",
            "万里沧溟初浴日，暗鸡先向草间知。"
        ],
        "notes": "",
        "id": "cb8ae74566b3e6849737fb2c078c0872"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二绝句  其二",
        "preface": "",
        "paragraphs": [
            "岁阴惨澹不可出，竹榻地炉聊自安。",
            "黄叶满山篱落晚，北风吹雨湿荒寒。"
        ],
        "notes": "",
        "id": "852738019469505581eb794c681c0b6f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "朝寒",
        "preface": "",
        "paragraphs": [
            "朝寒卯饮已战胜，煮餠一瓯充午饥。",
            "便是衰翁一日了，夜炉茗果亦随宜。"
        ],
        "notes": "",
        "id": "d9795bc3b465d62d7e5d727c78b4313f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊初小雪后圃梅开二首  其一",
        "preface": "",
        "paragraphs": [
            "风格孤高又国香，故教小雪发新妆。",
            "修行嗟我无功力，却使天魔入道场。"
        ],
        "notes": "",
        "id": "bc09a46f90d1d3015084a2733c07694a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊初小雪后圃梅开二首  其二",
        "preface": "",
        "paragraphs": [
            "晨起千林腊雪新，数枝云梦泽南春。",
            "一尘不染香到骨，姑射仙人风露身。"
        ],
        "notes": "",
        "id": "c559795aa0bec6bafdf6d2fb838f2d39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苍浪",
        "preface": "",
        "paragraphs": [
            "苍浪鬓发一衰翁，何事年来到骨穷。",
            "魑魅何常居四裔，自怜放逐尚无功。"
        ],
        "notes": "",
        "id": "163eedebbbbb99965778d1f9cb0f954c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "西江",
        "preface": "",
        "paragraphs": [
            "拂瓦轻霜铅粉轻，东南日出竹窗明。",
            "小楼下见西江水，日日风光无限情。"
        ],
        "notes": "",
        "id": "7e99aeb9735f3a948aa8ad19d0aec3df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月二十一日东园桃李未开有感二首  其一",
        "preface": "",
        "paragraphs": [
            "日惨东风正怒号，小园寂寂闭蓬蒿。",
            "可能春色如人事，独发玄都观里桃。"
        ],
        "notes": "",
        "id": "380301b786040eef3fd1c8a4ee0ff76e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月二十一日东园桃李未开有感二首  其二",
        "preface": "",
        "paragraphs": [
            "寄语玄都观里花，饶君繁丽夺朝霞。",
            "刘郎想到长安日，葵麦风前一叹嗟。"
        ],
        "notes": "",
        "id": "8bdc9e64d0b0beeed9661cb546b08ac1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自二月末苦雨寒食前一日始晴视园中花乃殊不败",
        "preface": "",
        "paragraphs": [
            "春云霮䨴弄朝晖，清峭余寒透裌衣。",
            "最喜园花浑似旧，十分春色一分归。"
        ],
        "notes": "",
        "id": "4610e80ad2ebc1ee9e343eb87490da65"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "微云",
        "preface": "",
        "paragraphs": [
            "微云霮䨴弄余春，清晓微寒尚著人。",
            "重理裌衣温卯酒，绿阴啼鸟闭衡门。"
        ],
        "notes": "",
        "id": "5bddec74778238febe6cd0c6b9d6c8d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "风掉浮烟匝地回，雨将浓翠扑山来。",
            "晚凉楼角三吹罢，夕照江天万里开。"
        ],
        "notes": "",
        "id": "a678ca6d47d5e8ad53a35d054f02e05d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "荒山岑寂晚鸡号，独闭衡门守一瓢。",
            "风雨似秋君莫怪，容愁逢处易萧条。"
        ],
        "notes": "",
        "id": "40b91cebaa76790ef1727f31e6b09040"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨歇二首  其一",
        "preface": "",
        "paragraphs": [
            "雨歇山园竹引芽，老禅睡起日初斜。",
            "今朝却忆香严老，解点沩山一椀茶。"
        ],
        "notes": "",
        "id": "4d84269fae90a3b0aaa3f6171ce80b04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨歇二首  其二",
        "preface": "",
        "paragraphs": [
            "家童取酒冲泥至，酒满山瓶重莫携。",
            "老子欣然一笑起，开尝洗盏对山妻。"
        ],
        "notes": "",
        "id": "09b84382a583c501b89feef9649d28cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "平生",
        "preface": "",
        "paragraphs": [
            "平生壮节终难变，投老浮名信所遭。",
            "要路争先宁遽福，从来率野屈吾曹。"
        ],
        "notes": "",
        "id": "18826fb6e9ade766b0f79e5469bcd55c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题南顿光武祠",
        "preface": "",
        "paragraphs": [
            "他日曾休羽葆车，可怜宫寺已丘墟。",
            "云台诸将锵冠剑，却遣严光配坐隅。"
        ],
        "notes": "",
        "id": "28b7ceab5635b0f711166e62bb50e446"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "发金陵折柳亭",
        "preface": "",
        "paragraphs": [
            "津亭折得绿杨枝，更看春风向手吹。",
            "建业城边春已老，连天荒草燕双飞。"
        ],
        "notes": "",
        "id": "f3007e55fcd1e1954d2865f4ed731ec5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "呈宜君",
        "preface": "",
        "paragraphs": [
            "江城风雨作朝昏，愁杀垆边卖酒人。",
            "祇有醉时差可喜，不应醒坐过新春。"
        ],
        "notes": "",
        "id": "5faa8e9081697d5ce2f55c3ba5910e49"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "生日赠潘郎",
        "preface": "",
        "paragraphs": [
            "春雨萧萧江上城，论花与子酒同倾。",
            "恨君未到淮阳市，一见姚黄慰此生。"
        ],
        "notes": "",
        "id": "3a2f933907f0d3b8929bcb87fd72957b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒蒋帝祠过钟山下二首  其一",
        "preface": "",
        "paragraphs": [
            "野塘春水绿迢迢，上有东风弄柳条。",
            "晓日已穿东岭出，轻寒犹欲战驼毛。"
        ],
        "notes": "",
        "id": "527ff503c4362d3e03fc09d9a3874edf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒蒋帝祠过钟山下二首  其二",
        "preface": "",
        "paragraphs": [
            "溶溶野水戏凫鹥，垅麦初长午景迟。",
            "尽日绿杨闲照水，临风自爱好腰支。"
        ],
        "notes": "",
        "id": "9218972f3f829dcbe1d8ee593ee05bb2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和李二秀才",
        "preface": "",
        "paragraphs": [
            "羡君年少盛游春，顾我无聊似厄陈。",
            "东市车牛泥到领，不劳举袂障京尘。"
        ],
        "notes": "",
        "id": "79c8ebe32418f9e7ba8928685de66bc3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其一",
        "preface": "",
        "paragraphs": [
            "春城北斗转招摇，寒御初还阵尚嚣。",
            "一夜雪声欺布被，定知贫舍故相撩。"
        ],
        "notes": "",
        "id": "9161ce6af7d225dca652766582b0b1d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其二",
        "preface": "",
        "paragraphs": [
            "寒阵须凭酒解围，闲官幸可典朝衣。",
            "一杯冷落凭谁劝，却有飞花舞入帷。"
        ],
        "notes": "",
        "id": "9f51ac7bd8cd25fd1f0cb22acd1d3daf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其三",
        "preface": "",
        "paragraphs": [
            "白帝阴兵严羽卫，汉皇老傅振须眉。",
            "撒盐飞絮浑粗俗，尽拨尘言赋好诗。"
        ],
        "notes": "",
        "id": "dc02a8c34e4fc2e2f0f5c4cbe4914cbb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其四",
        "preface": "",
        "paragraphs": [
            "溪上泛舟成底事，庵前夜立意如何。",
            "争知万顷青青麦，绝胜黄河一尺波。"
        ],
        "notes": "",
        "id": "450bb8912feefdded0b6e32ec6a9f9b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其五",
        "preface": "",
        "paragraphs": [
            "不死松篁劳借问，未开桃李与催妆。",
            "已饶艳女纤腰舞，偏犯贫儒百结裳。"
        ],
        "notes": "",
        "id": "e48634ae887d064349976132323de3b0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其六",
        "preface": "",
        "paragraphs": [
            "偏憎游骑香蹄污，最称佳人素手团。",
            "方丈老翁容膝外，出门四顾尽漫漫。"
        ],
        "notes": "",
        "id": "1f90b47862ae44a435951f6102b3b4a6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其七",
        "preface": "",
        "paragraphs": [
            "山中景物最幽奇，祇欠夫君为赋诗。",
            "长忆东风吹女几，琼瑶交贯碧瑠璃。"
        ],
        "notes": "",
        "id": "6f7a2058c69de24cab9f0596abf3defd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏适春雪八首  其八",
        "preface": "",
        "paragraphs": [
            "寒窗冻坐成何事，趣唤红妆遣暖寒。",
            "却把吟肠盛美酒，更令柔指拨清弹。"
        ],
        "notes": "",
        "id": "44425449a91b7a38491f91714bab4768"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿卢村逆旅",
        "preface": "",
        "paragraphs": [
            "夜宿村南贫主人，入门桃李已残春。",
            "无人折赠门前柳，伫立东风独怆神。"
        ],
        "notes": "",
        "id": "b66872341c2e6bbfe2d1372627bbb73b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绀碧",
        "preface": "",
        "paragraphs": [
            "绀碧遥空秋意生，深簷当午暑风清。",
            "老翁睡起支颐坐，初听新蝉第一声。"
        ],
        "notes": "",
        "id": "555543471ebe900aaf9905a9d268e2af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "真阳县昼睡县舍素丝堂",
        "preface": "",
        "paragraphs": [
            "见君堂下小荷叶，惊我客中春已空。",
            "一觉西堂亭午睡，悠悠春梦逐春风。"
        ],
        "notes": "",
        "id": "10573362a3bb7832c37c3af61a395709"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠圆明老",
        "preface": "",
        "paragraphs": [
            "一粥一斋年已老，千经万论不留心。",
            "菩提本自非言说，默默知师得更深。"
        ],
        "notes": "",
        "id": "7be152a4dc72c2746ef30bf705c9dc27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "方丈小山",
        "preface": "",
        "paragraphs": [
            "窗外幽轩数步宽，小山幽石对巑岏。",
            "说知老子婆娑意，且作僧房一衲看。"
        ],
        "notes": "",
        "id": "73dadc1bd3a6a774a6fb6d0b17e9ed63"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋末圭窦斋前菊盛开赋得绝句时秬出未归",
        "preface": "",
        "paragraphs": [
            "幽斋谁与破穷愁，蜀锦当轩烂不收。",
            "白帝属车千万乘，玉轮金毂照清秋。"
        ],
        "notes": "",
        "id": "bea0f65299e66aa2d3e1e631de51b59b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋移宛丘牡丹植圭窦斋前作二绝示秬秸和  其一",
        "preface": "",
        "paragraphs": [
            "共我辞家似旅人，栽培莫怪倍殷勤。",
            "明年太昊城中色，来作齐安江上春。"
        ],
        "notes": "",
        "id": "45c717adef0badb345451065b85a88e4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋移宛丘牡丹植圭窦斋前作二绝示秬秸和  其二",
        "preface": "",
        "paragraphs": [
            "千里相逢如故人，故栽庭下要相亲。",
            "明年一笑东风里，山杏江桃不当春。"
        ],
        "notes": "",
        "id": "b60a97e4d41ff500d69795d5888f5624"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦灵寿寺",
        "preface": "",
        "paragraphs": [
            "客居有似鸿遵渚，鸿渚相看岂有情。",
            "何事春来频见梦，老僧谈笑起相迎。"
        ],
        "notes": "",
        "id": "ae67035404c783384ebe646cf5302eee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻鹎𫛥",
        "preface": "",
        "paragraphs": [
            "纸窗未白烛微明，鹎𫛥枝头一两声。",
            "却忆去年桃李后，淮阳旅舍听残更。"
        ],
        "notes": "",
        "id": "7135ce64945b6c9557297b6fb6278fac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宁子",
        "preface": "",
        "paragraphs": [
            "宁子阳愚饱谙事，贾生恸哭漫多愁。",
            "无言天道何须问，毕竟人间春复秋。"
        ],
        "notes": "",
        "id": "a5510f64e6ea9f403462aaa15d864090"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "摘芙蓉",
        "preface": "",
        "paragraphs": [
            "今年古寺摘芙蓉，憔悴真成泽畔翁。",
            "聊把一枝闲照酒，明年何处对霜红。"
        ],
        "notes": "",
        "id": "d8d1d13a8c8b6f313d18c926f6eb7177"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其一",
        "preface": "",
        "paragraphs": [
            "菊花还似去年黄，一寸愁心万事伤。",
            "独立高楼对残日，秋风吹得泪千行。"
        ],
        "notes": "",
        "id": "a50304a86da5c91bb4bc52aca57fdd1c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其二",
        "preface": "",
        "paragraphs": [
            "遥夜新霜凋碧槐，三更寒月满堂阶。",
            "美人化作秋风去，只有清魂梦里来。"
        ],
        "notes": "",
        "id": "fd2a6e74da0307ed881477dfe819ea3e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其三",
        "preface": "",
        "paragraphs": [
            "千行垂泪对风烟，万事伤心儿女前。",
            "晓镜不须催白发，潘郎秋鬓久萧然。"
        ],
        "notes": "",
        "id": "5c6535ded4d2f25757dd527c3f8d62e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其四",
        "preface": "",
        "paragraphs": [
            "晓梳零乱发星星，病眼昏昏怯夜灯。",
            "乌几素屏双草屦，百年从此学山僧。"
        ],
        "notes": "",
        "id": "5c341d1345bc1eaf7c3f7cc64fd0fb2c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其五",
        "preface": "",
        "paragraphs": [
            "新霜已重菊初残，半死梧桐泣井阑。",
            "可是神伤即无泪，哭多清血也应干。"
        ],
        "notes": "",
        "id": "117ae913e9f99107909caec2f922b202"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其六",
        "preface": "",
        "paragraphs": [
            "亦知存没等浮云，鲜笑多悲失道真。",
            "却恐荒唐齐物叟，鼓盆真是已伤神。"
        ],
        "notes": "",
        "id": "820402c41cfb4f709f85cdc4a668e269"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其七",
        "preface": "",
        "paragraphs": [
            "山僧老去久忘情，笑我多悲白发生。",
            "为道人间具烦恼，早来林下共修行。"
        ],
        "notes": "",
        "id": "d2c2f6b0e8d956831b5edeeab0d19280"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其八",
        "preface": "",
        "paragraphs": [
            "嵩阳道出建春门，同入西都四见春。",
            "谁谓回头隔存没，断肠今作独归人。"
        ],
        "notes": "",
        "id": "049e1b2dd0c6470c0263f98b4bdd432d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "悼亡九首  其九",
        "preface": "",
        "paragraphs": [
            "欲治烦恼更无方，只有头陀理最长。",
            "不待存亡始知梦，故应交臂已凄凉。"
        ],
        "notes": "",
        "id": "1edb4e2019a1adc71b9078a85abf3364"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "欲知归期近呈天启",
        "preface": "",
        "paragraphs": [
            "欲知归期近，屈指不满手。",
            "岂无儿女心，惜此良邂逅。",
            "蔡郎吾未见，心已想雄秀。",
            "那知风雨夜，听此龙剑吼。",
            "八荒一骥子，万马空在厩。",
            "钟山浄名老，为子不惜口。",
            "颇闻国士荐，固自君所有。",
            "惟应功名地，他日容老丑。"
        ],
        "notes": "",
        "id": "899a0591238a50dd21aa357d04ad7eb4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "无咎兄赠子方寺丞见约出院奉谒复用原韵上呈子方兼答无咎见及语",
        "preface": "",
        "paragraphs": [
            "曹侯骥骨双瞳方，流沙万里志不忘。",
            "读书故山兰蕙芳，咳唾不顾尚书郎。",
            "参军朔方试所长，奋须决策服老苍。",
            "愿得一索缚狡狂，凯歌揉馘献明堂。",
            "黄河东峙万旗枪，义渠竟失先零羌。",
            "坐师失律无否臧，但恨不取东关粮。",
            "黄君诗力回魁冈，十客未得一登床。",
            "携君秀句展我旁，草书纸上蛟龙骧。",
            "谓我君舍城东隍，年来长啸弃军装。",
            "载酒欲访执戟扬，休日出门如矙亡。",
            "坐令耿耿愿莫偿，紫衣宣诏襆被囊。",
            "献书贡士学与乡，罗庭充屋书万行。",
            "风鬃雾鬣简骕骦，考评唐虞论夏商。",
            "相过近如蜂隔房，君家八斗陈思王。",
            "千年门户有辉光，任城健将狞须黄。",
            "猗兰之苗不敢香，家人寄衣秋晚凉。",
            "滞留华馆付杯觞，天高月明新雁翔。",
            "明灯高谈夜未央，屈指计日引领望。",
            "来时汗流今雨霜，重门事严御史章。",
            "頼君谐捷解色庄，还家有日未用忙。",
            "眉间黄色是何祥，晁侯约我走门墙。",
            "但无闭关休馈浆，莫以兽微弓弗张。"
        ],
        "notes": "",
        "id": "9744c4b95a1fe89fdc30d29b7682b796"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵奉酬无咎兼呈慎思天启",
        "preface": "",
        "paragraphs": [
            "平生结交圆纳方，过眼十人八九忘。",
            "畹兰亩蕙幽谷芳，懒随家奴谀五郎。",
            "苦饥方朔身漫长，颠毛种种颜欲苍。",
            "谁谓胜痴端坐狂，清淮之阴一草堂。",
            "列笔作阵茶森枪，绝口平戎与破羌。",
            "百年如此计亦臧，何用窃食官仓粮。",
            "玄黄病足畏高冈，但愿缩颈老支床。",
            "煌煌东壁日月旁，神仙鸾凤争腾骧。",
            "万书落架城覆隍，牙签如云丹碧装。",
            "晁侯再作班与扬，正始故在何曾亡。",
            "江湖十年愿饱偿，夜成七发光出囊。",
            "苏公后出长卿乡，为君吴都无一行。",
            "世有伯乐生骕骦，肯使弭耳随盐商。",
            "邓侯楚山深闺房，名走上国交侯王。",
            "朝随日景夜灯光，包揽今古穷炎黄。",
            "吐词分葩有国香，近君如雪六月凉。",
            "又似心醉醍醐觞，东南蔡子名飞翔。",
            "同随天书拜未央，瑰奇宏杰万夫望。",
            "颊牙凛凛有风霜，文如神鼎烂龙章。",
            "钟山长斋读老庄，论兵说佛两俱忙。",
            "不夸得砚文字祥，但愿破敌如颓墙。",
            "我穷乞酒更得浆，仰看三虎争雄张。"
        ],
        "notes": "",
        "id": "d8ad73a0c3320a728cdf4c4e633374a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠天启友弟",
        "preface": "",
        "paragraphs": [
            "桑弧蓬矢射四方，婴孩立志长可忘。",
            "莫学儿女漫弄芳，豪气当视交河郎。",
            "边城入望千里长，臂鞲时架角鹰苍。",
            "搏捷仍放韩卢狂，麕鹑日暮随登堂。",
            "往来绝艺精飞枪，余勇犹足吞顽羌。",
            "读书谁谓谷胜臧，盛时万锺远餽粮。",
            "水输长川陆登冈，垂弓在櫜弩在床。",
            "蔽扞入阵牌居旁，天马驯工披甲骧。",
            "受降濬筑修城隍，刀头不惜千金装。",
            "三十六将皆鹰扬，故境可容尺地亡。",
            "子颇自负当夙偿，况复武库逾书囊。",
            "惟我与子旧同乡，友生固自腾雁行。",
            "更欲扬鞭向骕骦，岂但传经如卜商。",
            "不见汉时张子房，身才六尺佐时王。",
            "功业能依日月光，素书一卷初逢黄。",
            "异时破贼玉书香，当使相继来西凉。",
            "时臣称贺持寿觞，鸿鹄一举横飞翔。",
            "光阴应须及未央，不侯可忍点鬓霜。",
            "少年天子坐建章，宠待穰苴不顾庄。",
            "严兵待时虽未忙，黠虏授首先有祥。",
            "王师会看傅城墙，郊迎父老携壶浆。",
            "去病当时凯乐张。"
        ],
        "notes": "",
        "id": "c687d761c8e6148f7c5c31a876ccd7ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "诗呈同院诸公  其一",
        "preface": "",
        "paragraphs": [
            "邓侯读书室，编简自相依。",
            "胝手焚膏写，疮肩满橐归。",
            "业文从古有，裁句似公稀。",
            "欲挈空虚箧，从君乞贝玑。"
        ],
        "notes": "",
        "id": "1a34241664eb9ccb815290339441bae4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "诗呈同院诸公  其二",
        "preface": "",
        "paragraphs": [
            "邓子诗成癖，全分李杜光。",
            "楚风还屈宋，宫体变齐梁。",
            "蔡子辨焦尾，晁公怀智囊。",
            "三贤方鼎峙，安敢用吾长。"
        ],
        "notes": "",
        "id": "2cca6621ea662d4860bd8f111a1080ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "诗呈同院诸公  其三",
        "preface": "",
        "paragraphs": [
            "我愧言诗赐，公真好学回。",
            "雠书芝阁上，藏史楚山隈。",
            "把酒论交里，连房校艺来。",
            "知君怀水镜，依頼免遗才。"
        ],
        "notes": "",
        "id": "bba7ba91ce641fd9cacf391e8eb2f594"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日同文馆诗  其一",
        "preface": "",
        "paragraphs": [
            "骑列千床直，云罗万卷齐。",
            "舒妍交孔翠，争味杂柤梨。",
            "白日诸侯贡，青春天老题。",
            "秋清文酒健，莫叹羽林闺。"
        ],
        "notes": "",
        "id": "512e157b9c3bdac8796c034f7e33fa8e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日同文馆诗  其二",
        "preface": "",
        "paragraphs": [
            "声鸣皆出谷，觜距各争场。",
            "铁网收明月，霜铓倒豫章。",
            "湛恩终锡宴，优礼合焚香。",
            "最苦雠书客，消愁頼杜康。"
        ],
        "notes": "",
        "id": "e956c35db6f783c69f2cf3c71f679f7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日同文馆诗  其三",
        "preface": "",
        "paragraphs": [
            "六街分夜鼓，邻屋报朝鸡。",
            "寒引秋初老，天将斗转西。",
            "滞留聊饮酒，谈笑亦分题。",
            "须信家居乐，休嫌穷巷泥。"
        ],
        "notes": "",
        "id": "77a44da24a5e76c45378cccca991681f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "未试即事杂书率用秋日同文馆为首句  其一",
        "preface": "",
        "paragraphs": [
            "邃馆深鱼钥，华堂静锁闱。",
            "每劳蛩作伴，不与燕同归。",
            "古栋蜗成篆，空墙藓作衣。",
            "寂寥还泛菊，九日莫相违。"
        ],
        "notes": "",
        "id": "92351bf109692d771d2ffe6a91b1dc0d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "未试即事杂书率用秋日同文馆为首句  其二",
        "preface": "",
        "paragraphs": [
            "名自诸侯选，功收一日长。",
            "文章杂蛟蚓，丹墨有炎凉。",
            "平昔曾充贡，酸寒未易忘。",
            "书生成底事，饱死笑东方。"
        ],
        "notes": "",
        "id": "20abc9015b529c13a52a6c9709a11759"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "未试即事杂书率用秋日同文馆为首句  其三",
        "preface": "",
        "paragraphs": [
            "倦枕愁霜苦，晴窗宿雾开。",
            "幕云当昼合，袍雪与风来。",
            "元日彤庭实，春风曲水杯。",
            "何须恋杨柳，圣世要无媒。"
        ],
        "notes": "",
        "id": "5c0f0ea0d3361f7ff3cfa2b6e04b2610"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "诗呈同院后至诸公",
        "preface": "",
        "paragraphs": [
            "骢马嘶将近，天门报欲回。",
            "妻孥怜别久，邻里问归来。",
            "左学徒仍在，西城宴许陪。",
            "腹毛何足问，奇捷看渠魁。"
        ],
        "notes": "",
        "id": "2aaf0b2a642c34dfb45be2661a2b5a5a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初入试院",
        "preface": "",
        "paragraphs": [
            "莫叹匆匆襆被行，頼逢数子美如英。",
            "已看明月同为客，应犯初寒复入城。",
            "白日有书追睡思，青灯无梦听秋声。",
            "直无剔甲逍遥地，几日疑公太瘦生。"
        ],
        "notes": "",
        "id": "3c690101a5494cf627a6aedf59cbc532"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "试院即事呈诸公",
        "preface": "",
        "paragraphs": [
            "天街落日走鸣珂，咫尺衡门不许过。",
            "催去据鞍犹鹤望，争观夹道已云罗。",
            "奏篇定有凌云赋，招隠今无扣角歌。",
            "最苦清秋孤美睡，通宵三问夜如何。"
        ],
        "notes": "",
        "id": "531f270607e4df9ccda7f5d9581981e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "重九考罢试卷书呈同院诸公",
        "preface": "",
        "paragraphs": [
            "回首登高行复冬，后时只合叹龙钟。",
            "愁须白酒来酣战，诗为黄花吊不逢。",
            "十日飞腾过眼疾，万签甲乙定谁从。",
            "共应浄扫氍毹榻，深炷炉香午睡浓。"
        ],
        "notes": "",
        "id": "99ba2e7bd9bd30cb27c44af0f63a6cc9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "依韵奉酬慎思兄夜听诵诗见咏之作",
        "preface": "",
        "paragraphs": [
            "昔遇晁公淮水东，士衡已听语如钟。",
            "五车讲学知无敌，十载论文喜再逢。",
            "古匣剑光疑鬼泣，夜天虎啸有风从。",
            "许侯破的由来事，杜老裁诗晓墨浓。"
        ],
        "notes": "",
        "id": "41df69ca9d7c98bf277c33dbaa5b4a0e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵慎思贻二公诵诗",
        "preface": "",
        "paragraphs": [
            "西城永夜灵鼍鼓，北寺五更青石钟。",
            "九牧何时官事了，三英聊喜故人逢。",
            "甲庚定处君无让，蹀躞归时我请从。",
            "欲却睡魔通夕语，明窗茗粥不辞浓。"
        ],
        "notes": "",
        "id": "6362d833670c9492d1ffe91e29870645"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "慎思兄别墅在长沙白鹤山晋陶淡旧居事见本传今其居有大杉可十数围蕃茂特异世传淡藏丹其中用前韵谨赋",
        "preface": "",
        "paragraphs": [
            "千年骑鹤老仙翁，固是山川秀气钟。",
            "桃洞自宜无客到，吴门应合有人逢。",
            "岩前旧隠孤杉老，壶里真游白鹿从。",
            "近有蓬莱读书客，卜居偶占翠岚浓。"
        ],
        "notes": "",
        "id": "736c6c7ad10c59aff23002d457c70f7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "嘲无咎夜起明灯听慎思诵诗",
        "preface": "",
        "paragraphs": [
            "翠屏香暖秋眠稳，霜冷宝匳金错刀。",
            "谁信苦吟无睡客，挑灯起听楚人骚。"
        ],
        "notes": "",
        "id": "c740452158b2bdcc675bf23cf5830095"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "再谢周颙之句",
        "preface": "",
        "paragraphs": [
            "烟飞小玉吴王国，柳暗朱楼铁瓮城。",
            "见说周颙经案外，亦闻荀粲并床声。"
        ],
        "notes": "",
        "id": "6b76505b0a5455c1e142bbff78a56365"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和慎思与文潜无咎对榻夜话达旦",
        "preface": "",
        "paragraphs": [
            "灯花昨夜已分明，更听朝簷喜鹊声。",
            "明日朱门闭空馆，秋风骏马大梁城。"
        ],
        "notes": "",
        "id": "3eeaf4e826ab55f72c472d96ca964894"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹",
        "preface": "",
        "paragraphs": [
            "达士不可羁，其次远羁绊。",
            "我无达人风，又不能自远。",
            "纷纷随世俗，碌碌走薄宦。",
            "其来或遭驱，其去或被挽。",
            "吾求亦何有，五斗固易办。",
            "不师陶渊明，腰为小儿俯。",
            "由来为贫仕，荣辱何敢辩。",
            "乘田与委吏，孔子不云贱。"
        ],
        "notes": "",
        "id": "53b95de034532e5a7c775e74f5cb0da2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "大明海底生，先警我东牖。",
            "老人虽未起，晓境默相授。",
            "山前群动寂，暗树语鸦舅。",
            "昏昏横水雾，落落欹晓斗。",
            "厨人已束蕴，汲井鸣盎缶。",
            "沽酒走家奴，理食咨灶妇。",
            "悠悠春复冬，冉冉昏还昼。",
            "通塞付大钧，聊安此微陋。"
        ],
        "notes": "",
        "id": "74436ab39005d9a05c57a392526ae5b6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "嚣尘屏繁务，幽独会夙心。",
            "惟时孟春月，微禄归园林。",
            "下有采微迳，上有知时禽。",
            "终日自啸歌，寂无邻里音。",
            "冉冉溪日下，悠悠山霭阴。",
            "兴阑下绝𪩘，新月出遥岑。"
        ],
        "notes": "",
        "id": "421f826b4f551f81a8dbef6b9a899dcc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起二首  其一",
        "preface": "",
        "paragraphs": [
            "仲春忽过半，长养候已深。",
            "晨兴雨初霁，近目瞩平林。",
            "繁桃张丽锦，好鸟鸣清琴。",
            "樛枝有新子，翘草无陈心。",
            "谪官伤局促，端居厌滞淫。",
            "眷言平生友，乖隔如参辰。"
        ],
        "notes": "",
        "id": "a8cbeeae0adaa90edc92e4d740760183"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起二首  其二",
        "preface": "",
        "paragraphs": [
            "穷居无远念，暇日亲庖厨。",
            "泽国富滋味，春江出嘉鱼。",
            "鬻市有悬羔，撷园得嘉蔬。",
            "虽无五鼎烹，荐俎颇有余。",
            "导和资一杯，径使愁肺苏。",
            "条味以实气，聊以彊吾躯。",
            "圣贤戒求饱，丰德任形臞。",
            "彼皆勤励智，我独懒求愚。"
        ],
        "notes": "",
        "id": "ae226c84189116128ec28e7083357e71"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "喔喔鸡向晨，夙兴邻里静。",
            "朝光出东岗，秋晓气耿耿。",
            "亭亭脱树叶，寒意已疏劲。",
            "草根有微露，𬪩绿尚交映。",
            "老夫起默坐，览物感衰盛。",
            "忽然遇杯酒，酣歌朝达暝。"
        ],
        "notes": "",
        "id": "f5bad2365766a920961efba6a7500ddc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "朝日",
        "preface": "",
        "paragraphs": [
            "朝日照山堂，流光泛疏牖。",
            "龙钟病童子，扫地起持帚。",
            "堂中空四壁，惟一老病叟。",
            "萧条野僧闲，鄙朴老农陋。",
            "雨来林叶响，霜近蔬甲瘦。",
            "何以遣幽忧，頼有尊中酒。"
        ],
        "notes": "",
        "id": "b2639689bc6b04e80424f19e468d72fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起有感",
        "preface": "",
        "paragraphs": [
            "故岁如晓客，行意不可留。",
            "新春如美人，含笑未举头。",
            "定知当粲然，有待姑少留。",
            "山川谍光景，梅柳露风流。",
            "惟有堂中人，一衲暖蒙头。",
            "荣枯不到心，万事良悠悠。"
        ],
        "notes": "",
        "id": "4e38a8788124bc1d47bafb651200da66"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东池",
        "preface": "",
        "paragraphs": [
            "东池秋水清，历历见沙石。",
            "枯荷半倒折，风起鸣摵摵。",
            "悠悠岸边菊，灼灼好颜色。",
            "芬芳人不知，寂寞聊自得。",
            "寒蛩白日啼，晚叶霜余赤。",
            "无人野竹繁，积雨平桥侧。",
            "嗈嗈云间鸿，岁晚霰雪迫。",
            "乘闲辄独游，官闲幸无责。"
        ],
        "notes": "",
        "id": "aeb8b851330035b3372bf02b992ac806"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东溪",
        "preface": "",
        "paragraphs": [
            "东溪何潺潺，秋水清见底。",
            "纵横小石圆，一一静无滓。",
            "空山人不到，𬇹𬇹响环佩。",
            "我来每终日，漱濯弄清泚。",
            "山居时已久，不省有朝市。",
            "门阑人客少，跨马必至此。",
            "麋鹿见我熟，相对不复起。",
            "谁知寂寥趣，寄言同声子。"
        ],
        "notes": "",
        "id": "c1944b3d3dc014a6cb54c24569c4acbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "薰风二首  其一",
        "preface": "",
        "paragraphs": [
            "薰风动嘉树，日夕成清阴。",
            "上有枝间鸟，知时为好音。",
            "阳春事已往，桃李不可寻。",
            "頼兹长养功，嘉实荐中林。",
            "庭虚纳凉吹，云表见遥岑。",
            "我歌虞氏诗，谐此风中琴。"
        ],
        "notes": "",
        "id": "454e149c3a7cca557251d2c65df2b3ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "薰风二首  其二",
        "preface": "",
        "paragraphs": [
            "雨霁众山秀，孤云散奇姿。",
            "念知朱明始，爱此午景迟。",
            "居闲敢自逸，隠几玩文词。",
            "萧萧林风来，乱我书与诗。",
            "身僻幸无患，官闲讵辞卑。",
            "逍遥漉酒翁，千载与为期。"
        ],
        "notes": "",
        "id": "af75d4e7a4d5d9011aabfc903fa4b2b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "六月五日苦暑",
        "preface": "",
        "paragraphs": [
            "朱夏忽云季，金流火方燃。",
            "迟迟朱轮出，濯濯高云鲜。",
            "困翮守茂樾，游鱼伏深泉。",
            "炎炎万物息，聒耳唯鸣蝉。",
            "白羽诚幺麽，为功谅徒然。",
            "那能解烦促，挥肘增劳烦。",
            "大钧播一气，寒暑递徂迁。",
            "欲逃既无所，聊此北窗眠。"
        ],
        "notes": "",
        "id": "899f12931372d5fc89ab3277b53d0385"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "六月八日苦暑二首  其一",
        "preface": "",
        "paragraphs": [
            "微飙不振发，皎日沸重渊。",
            "万木夺华采，祝融方燎原。",
            "青山瘁无姿，流泉不复寒。",
            "眷彼道路子，念兹农亩勤。",
            "荷锄讵敢后，担囊无息肩。",
            "亦知苦可畏，谋食敢遑安。",
            "三伏方肇序，金融未能完。",
            "聊安环堵居，酌彼溪中泉。"
        ],
        "notes": "",
        "id": "6a15342facfb12a44f638b1186dcc4ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "六月八日苦暑二首  其二",
        "preface": "",
        "paragraphs": [
            "羲和午停车，草木静若萎。",
            "我居倦烦促，谁与开我怀。",
            "出井泉失冷，迎凉幌空开。",
            "翩翩投林羽，饥渴复谁哀。",
            "仁哉林间风，为我时一来。",
            "惜哉为功薄，隆赫安能回。",
            "观涛感巨壑，清啸想高台。",
            "徘徊滞心赏，怅望意悠哉。"
        ],
        "notes": "",
        "id": "97fa5f51da96ac113096a280d6abb3d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋兴三首  其一",
        "preface": "",
        "paragraphs": [
            "八月禾黍熟，登高望川原。",
            "山河豁清霁，风日开明鲜。",
            "晴光散草木，余爽厉渊泉。",
            "飘飘孤飞鹘，击搏无留拳。",
            "幽独感摇落，端居惊岁年。",
            "谁为知心者，頼有浊醪贤。"
        ],
        "notes": "",
        "id": "ad8948ed2aa9d019e6edec59d57c80f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋兴三首  其二",
        "preface": "",
        "paragraphs": [
            "秋日照荆榛，空山莽萧索。",
            "人稀鸡犬闲，古道转城脚。",
            "旗亭数家市，炊烟起篱落。",
            "牛羊暮求群，归乌纷落泊。",
            "菅麻已在沤，黍稷行可获。",
            "岁丰农工勤，膏火通夜作。",
            "嗟余何为者，愧与众同乐。",
            "南亩亦易谋，咄嗟我力薄。"
        ],
        "notes": "",
        "id": "e8286abce8f18d35a09bccecf016b326"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋兴三首  其三",
        "preface": "",
        "paragraphs": [
            "寒日在东屋，邻家晚鸡啼。",
            "阑班黄叶地，白日虫鸣悲。",
            "扬扬旧香草，白露雕华姿。",
            "虽悲就摇落，所喜实离离。",
            "幽雅叙衣食，备寒戒先期。",
            "薪刍既收敛，酒醴亦时施。",
            "嗟我无一廛，薄游倦东西。",
            "眷言及农亩，岁晚空咨嗟。"
        ],
        "notes": "",
        "id": "df6f30ca7c7164ba5c0c74a38cd3906f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "摇落",
        "preface": "",
        "paragraphs": [
            "摇落已可悲，况复值秋晏。",
            "山深云物阴，所向皆惨淡。",
            "疏枝缀陈叶，风至时一散。",
            "坏壁昼蛩啼，衰草飞虫恋。",
            "嗟余守穷谷，秋物已三见。",
            "胡为久淹留，不自厌贫贱。",
            "由来人间事，利害喜相半。",
            "优游归隠约，富贵足忧患。",
            "安行吾不迷，夷路坦可践。",
            "保此顽钝姿，悠哉复谁怨。"
        ],
        "notes": "",
        "id": "3a63c2a6ea341fdd6091435a97334f6f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月一日有作",
        "preface": "",
        "paragraphs": [
            "怳怳日光薄，萧萧风叶吟。",
            "今辰九月朔，秋物半侵寻。",
            "頼有堂下菊，芬芳散浮金。",
            "感兹摇落际，采撷慰孤斟。",
            "木落见南山，池清照疏林。",
            "翩翩短羽健，杳杳潜鳞深。",
            "落漠苦无趣，屡空阻抽簪。",
            "晴明蹑吾屐，晚岁多重阴。"
        ],
        "notes": "",
        "id": "0b5b1c05e3c46fa586b7b8519f22d164"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "观池涨有作",
        "preface": "",
        "paragraphs": [
            "清商初用事，力弱殊未完。",
            "假此通夕雨，遂收祝融权。",
            "平池旧深浅，亦复波浪翻。",
            "白鹭飞不下，高荷没青圆。",
            "是日酒初熟，芳香满金尊。",
            "三酌径就醉，此怀谁与论。"
        ],
        "notes": "",
        "id": "3cf7b0e1571ccaf2e565e38dbf1b93f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月十日雨炎暑顿解有感",
        "preface": "",
        "paragraphs": [
            "空山风雨夕，微雨凄房栊。",
            "徂年兆摇落，感叹白头翁。",
            "谪居困炊玉，无田愿年丰。",
            "欲持一杯酒，旁舍庆老农。",
            "烈日辞纨扇，高林坠晚风。",
            "青灯夜斋静，不睡独闻蛩。"
        ],
        "notes": "",
        "id": "7eb3e264b96c4345b49c8d43ef0f6761"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出伏调潘十",
        "preface": "",
        "paragraphs": [
            "伏尽热随尽，古语常有凭。",
            "淮南岁苦旱，秋暑鬰方蒸。",
            "老火炽而燄，弱金融未凝。",
            "火云大江沸，烈日群山赪。",
            "平生白羽扇，挥拂何功能。",
            "蓬头卧永昼，起冠汗沾缨。",
            "柯山屡空子，贫病复相仍。",
            "衡茅未可诣，作诗问寝兴。"
        ],
        "notes": "",
        "id": "8aedaea6ee92779ed740a4d15a2a8e2c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月下旬有作二首  其一",
        "preface": "",
        "paragraphs": [
            "今辰九月末，秋物能几许。",
            "翩翩风中叶，卷卷自飞舞。",
            "余姿不复妍，日夜逐尘土。",
            "寥寥空枝高，但有寒鸟聚。",
            "天时不汝留，变化竟谁主。",
            "今古无奈何，悲歌徒自苦。"
        ],
        "notes": "",
        "id": "4f481df68db51cd5208802bb0a39e05d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月下旬有作二首  其二",
        "preface": "",
        "paragraphs": [
            "惨惨岁云暮，寒日无停光。",
            "况复阴晦多，景短重云长。",
            "梳头坐清晓，朝饭熟黄粱。",
            "官闲无事业，终日偃空堂。",
            "经时不跨马，门径秋芜荒。",
            "惟有霜后山，当帘对苍苍。"
        ],
        "notes": "",
        "id": "340b6afd4a0bdb8d78f9622578baa700"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白月",
        "preface": "",
        "paragraphs": [
            "白月照世界，山河受清光。",
            "岂独耳目清，莹洗肝膈凉。",
            "中夜扫宽虚，仰得天一方。",
            "湛碧磨青铜，精金点星芒。",
            "我心方无思，偃息在高堂。",
            "慎勿忧世故，彼昏谓汝狂。"
        ],
        "notes": "",
        "id": "1929e461ed78e8b737bab83eed1c6e6c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初晴对月",
        "preface": "",
        "paragraphs": [
            "平生爱明月，岂以解烦燠。",
            "及兹霜夜对，任使体生粟。",
            "冰天凝绀冷，氛祲避不触。",
            "煌煌七金徽，但挂寒斗曲。",
            "萧萧瞀栖叶，悄悄鼾眠屋。",
            "三更清到骨，乱以杯中绿。"
        ],
        "notes": "",
        "id": "afc059d85ae3525fb2d0f0c2b3abc5e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中晨起",
        "preface": "",
        "paragraphs": [
            "端居多滞念，秋至一萧散。",
            "况兹炎凉异，微冷风雨旦。",
            "空山阴霭积，槭槭木声变。",
            "𫄨衣感轻单，素褐催补绽。",
            "泥行苦长须，买酒不可缓。",
            "洗盏自迎门，一杯聊自劝。"
        ],
        "notes": "",
        "id": "3e1cf676fee2c243aa6d31e1fb38d994"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "春浅天尚寒，雨多声入夜。",
            "幽人不出门，坐惜梅花谢。",
            "庭竹未抽萌，酴醾将覆架。",
            "芳时喜病愈，浅酌供情话。",
            "趋世剧曳牛，投闲如啖蔗。",
            "因逢老农谈，悔不初学稼。"
        ],
        "notes": "",
        "id": "a077d5471e6d59ffb2abcc6151d3c99d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨霁",
        "preface": "",
        "paragraphs": [
            "滞雨忽云霁，园林有清晖。",
            "时鸟亦和鸣，好风清且微。",
            "远愧深山僧，趺坐掩禅扉。",
            "岂知芳非歇，讵伤寒暑违。",
            "一念与道寂，九旬淡无为。",
            "蹑心探斯理，吾今其庶几。"
        ],
        "notes": "",
        "id": "3d915922bf35ea08cbf2df3b835e5bd9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "贺雨拜表",
        "preface": "",
        "paragraphs": [
            "群云雨事毕，振旅不复阵。",
            "扫天无一尘，千里还绿润。",
            "晨朝大明贺，沙路万蹄印。",
            "朝光泛翠瓦，佳气去人近。",
            "颇避斧扆尊，侑膳饭龙笋。",
            "愿君爱物心，从此至尧舜。"
        ],
        "notes": "",
        "id": "fe8f7db05a6006a71349b08c97eecf53"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "南山多夕阴，夜雨复达旦。",
            "潇潇晚未已，零落云物乱。",
            "阴沉昼生寒，闭户守余炭。",
            "官庭草木合，山吏午已散。",
            "悠悠对朝景，念此春已半。",
            "昨日樱桃花，纷纷落如霰。",
            "天时不可驻，今古一嗟叹。",
            "唯应痛行乐，此计乃最善。",
            "簪绅束我体，局促困游宦。",
            "何当有茅屋，放意行所愿。"
        ],
        "notes": "",
        "id": "6dab88fd19ef7bd99af37b4333f0e693"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "春雨不肯晴，春云与地平。",
            "柯山数椽屋，昼夜倾簷声。",
            "阴沉人意恶，但愿醉不醒。",
            "园花知在亡，渠溜飘红英。",
            "今年穷到骨，憔悴客江城。",
            "花时不得出，风雨掩柴荆。",
            "自我学道来，万事一羽轻。",
            "惟有惜春意，未忘儿女情。",
            "龃龉可奈何，努力饱饭行。",
            "往日虽莫挽，来日岂无程。",
            "忽记祖燕公，佳句与帝赓。",
            "今岁随宜过寒食，明年倍调作清明。"
        ],
        "notes": "",
        "id": "ffaa52b246de876b3414109360d770e5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨止",
        "preface": "",
        "paragraphs": [
            "敬亭与吾期，今日雨当止。",
            "静扫峰头云，秀色粲如喜。",
            "我惭无以酢，园迳欣细履。",
            "夜来四簷声，添我北池水。",
            "破圩久不补，积潦啮其址。",
            "南人麦禾薄，稻垅鱼尾尾。",
            "丰穰未敢望，疲饿何由起。",
            "饱食但高眠，自惭称刺史。"
        ],
        "notes": "",
        "id": "ea9224b38027752dae87a4ec2fe97d30"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "仲春苦雨",
        "preface": "",
        "paragraphs": [
            "仲春乃积雨，和景良未舒。",
            "园林阻幽步，块坐守温炉。",
            "中庭下水鸟，隙地长寒芜。",
            "流红委花外，渟碧涨池余。",
            "商羊未悔祸，椒醑屡传巫。",
            "岂惟政无补，多惭诚未孚。",
            "农事滞南亩，土功隳败圩。",
            "悠哉欲何奈，浊酒且为娱。"
        ],
        "notes": "",
        "id": "70a79660782d1bc1b58020a59c8de98d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "重云冒山椒，大江浸其麓。",
            "通为一沮洳，哀此涂泥渥。",
            "居寄佛杀山，举趾厌局促。",
            "余飘污巾几，积润繁篁竹。",
            "门前耕野静，时得舒倦目。",
            "美哉百亩稻，整整照人绿。",
            "深芜下白鸟，霁岭明秀木。",
            "感此歌丰年，卒岁期饱腹。"
        ],
        "notes": "",
        "id": "3c2ffc2eb69f8085da9f286460e426f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "伏尽暑初变，西风作秋声。",
            "潇潇晚雨急，达旦声不停。",
            "阴暝鸡失警，微凉肃晨兴。",
            "湍流昌阶闼，积潦被门庭。",
            "仰视天盖低，玄云送惊霆。",
            "黑蜧乐以逞，商羊方未宁。",
            "后土何茫茫，流潦浩纵横。",
            "忧念在民食，敢私兰菊荣。",
            "漠漠暮未已，琅琅夜还增。",
            "嗟余但高枕，饱食愧疲氓。"
        ],
        "notes": "",
        "id": "ab6a6ae53ba24107497e26ce820cf117"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春旱二首  其一",
        "preface": "",
        "paragraphs": [
            "大野拱连山，晴空转规日。",
            "青春散坱莽，积水中荡潏。",
            "欣欣见群动，咄咄争涌出。",
            "滞留无好怀，风景独萧瑟。",
            "离群与谁语，块坐守蓬荜。",
            "巵酒乐余春，沉忧畏生疾。"
        ],
        "notes": "",
        "id": "ced74b9e2169f7bad3f27ee4460326b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春旱二首  其二",
        "preface": "",
        "paragraphs": [
            "风云闲益高，旱色起诸岭。",
            "施生泽未渥，晓气挟余冷。",
            "飞沙碜桃李，碧草思耿耿。",
            "麦根不走地，稻垅卧陈梗。",
            "蛟龙且偷安，雷电势欲逞。",
            "悯农非我事，刚复念闾井。"
        ],
        "notes": "",
        "id": "6c588c723f68d48fdd5c262dabd20b13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "浪浪簷前雨，昼夜来不极。",
            "青苔生空廊，蜗涎被四壁。",
            "出门无所往，端居守笼翮。",
            "鸣呼林中鸠，聒聒方自得。",
            "林花扫余姿，高柳沐佳色。",
            "悠悠三月残，春物行欲息。",
            "感之欲何奈，取醉遣朝夕。",
            "穿泥得新笋，紫箨裹新白。",
            "从容妇子语，草草田野食。",
            "明日还复然，慵顽已成癖。"
        ],
        "notes": "",
        "id": "467a44b726725d2b43612c68d84e082c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春旱初雨",
        "preface": "",
        "paragraphs": [
            "春泥不沾犁，四月若三伏。",
            "哀哉麦无秀，父子垅头哭。",
            "谁惊耽眠龙，霹雳震万屋。",
            "从空倒江海，焦槁快一浴。",
            "终然霁威怒，飘飒断还续。",
            "晚阴凉观阙，夜响起松竹。",
            "后时悲夏获，入土喜秋谷。",
            "聊为目前慰，未敢信果腹。",
            "丰凶系□详，望岁走牲玉。",
            "我无忧民责，理此杞与菊。"
        ],
        "notes": "",
        "id": "02daa6c3a742272b444364acdc5d4d49"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "庭菊",
        "preface": "",
        "paragraphs": [
            "穷秋惨无姿，向荣尽枯槁。",
            "可怜中庭菊，灼灼颜色好。",
            "岂无风霜苦，所守良自保。",
            "清商振驱除，尔独傲百草。",
            "煌煌中央色，严丽谢浮姣。",
            "山家有薄酒，为尔数倾倒。",
            "尝闻仙人术，采饵庶难老。",
            "呼童扫药斋，迟尔寒英捣。"
        ],
        "notes": "",
        "id": "43aa0ba998d818381a8e9df2de814137"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵苏翰林送黄师是赴两浙",
        "preface": "",
        "paragraphs": [
            "昔见君纳妇，今见君抱孙。",
            "先公力种德，子合大其门。",
            "何为亦如我，有抱不得言。",
            "峥嵘胸中气，默默自吐吞。",
            "谁如东坡老，感激论元元。",
            "欲将洛阳裘，尽盖江湖村。",
            "既系海若颈，又鞭江胥魂。",
            "意令仰天民，不隔顶上盆。",
            "我独乞禅床，一气中夜存。"
        ],
        "notes": "",
        "id": "915ec9a75190db00c37da36769c98445"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其一",
        "preface": "",
        "paragraphs": [
            "暑雨众物成，园林粲垂实。",
            "官闲縻岁月，裨补百无一。",
            "委身作书蠹，检性就僧律。",
            "古味虽未亡，尘埃满琴瑟。"
        ],
        "notes": "",
        "id": "9c965225478133afde76a70f21cd77f5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其二",
        "preface": "",
        "paragraphs": [
            "金马聊代耕，浅郎亦为官。",
            "何必歌五噫，遭非如伯鸾。",
            "物生各自遂，萧艾与芝兰。",
            "诗人亦多事，屑屑计鹑貆。"
        ],
        "notes": "",
        "id": "3330c85b3661d304f243a4cfe49cb793"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其三",
        "preface": "",
        "paragraphs": [
            "愔愔坐岁晏，忽枉故人书。",
            "颇说清淮滨，卜筑有幽居。",
            "归兴浩满怀，端如果投狙。",
            "功名系遇合，不遇欲何如。"
        ],
        "notes": "",
        "id": "c03632cc5f32b4d72f778612b51b0b3b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其四",
        "preface": "",
        "paragraphs": [
            "出门复入门，愧此枥上马。",
            "壮心磨不尽，抚剑还悲咤。",
            "感时高歌放，泣古幽泪洒。",
            "端忧蹇无成，驾言我心写。"
        ],
        "notes": "",
        "id": "8f1dc3c9575c88d44dad80375f8e8e80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其五",
        "preface": "",
        "paragraphs": [
            "少年初入路，见谓醒日少。",
            "春风牡丹市，走马帽簷倒。",
            "知音君伯仲，骐骥与腰褭。",
            "五年复相逢，但怪酒盏小。"
        ],
        "notes": "",
        "id": "4c2df94d1f5db2f51f2e57021598df24"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其六",
        "preface": "",
        "paragraphs": [
            "经时不饮酒，廪薄人口众。",
            "人闲多是非，不敢盗邻瓮。",
            "二公洛阳日，想见饮屡痛。",
            "行求放湖海，种秫代官俸。"
        ],
        "notes": "",
        "id": "250a9ddc79a658719688d68b0e285acc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其七",
        "preface": "",
        "paragraphs": [
            "闲官冷于水，块坐守编简。",
            "时无苏司业，何处见酒盏。",
            "新凉枕簟莹，付睡与双眼。",
            "念我南山苗，经年废锄铲。"
        ],
        "notes": "",
        "id": "5a395367c5f6d7837e5490c5a82f262e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其八",
        "preface": "",
        "paragraphs": [
            "文园得武皇，引疾常避事。",
            "佳哉意殊深，遗迹邈不嗣。",
            "扬公漫投阁，不禁问奇字。",
            "致身毁誉外，乃得免疑似。"
        ],
        "notes": "",
        "id": "81d86ce2aa188b6e643cfecc4dfa7a67"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其九",
        "preface": "",
        "paragraphs": [
            "呦呦中林鹿，那得伏鞍衔。",
            "愧我蕨薇姿，尘埃敝朝衫。",
            "山人不归山，颇被猿鹤谗。",
            "欲追甫白游，千古感至𫍯。"
        ],
        "notes": "",
        "id": "1a0c1321a27655306c93684c08eea79a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵子夷兄弟十首  其一○",
        "preface": "",
        "paragraphs": [
            "昔有独醒士，绝口避醁醽。",
            "折杨得众笑，无地至秦青。",
            "周诗念忠嘉，所贵食野苹。",
            "良时不可再，佳人难合并。"
        ],
        "notes": "",
        "id": "516ee255f7dbce042e92fab8ab83587e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜吉老甥见过",
        "preface": "",
        "paragraphs": [
            "西风吹藜藿，秋色满环堵。",
            "悲虫语窗月，阴蕊开夕露。",
            "门闲宾客少，鸟雀任散聚。",
            "杨甥时过我，论诗朝达暮。",
            "新茶磨细雪，甘井漱清乳。",
            "匆匆贫家饭，藜藿不满俎。",
            "颇言行有日，征艎下洛渚。",
            "喜汝将凤归，惊余发加素。",
            "老慵愁应接，儿女较口语。",
            "乐逢亲骨肉，情话到尔汝。",
            "先君外孙子，惟尔冠俣俣。",
            "平生女䇓兄，宜尔有风矩。",
            "长安木叶落，雨送万家暑。",
            "凉风当沽酒，为我醉起舞。"
        ],
        "notes": "",
        "id": "38a8500964bbcd6bef383481bd9cb500"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "刘伯寿秘校",
        "preface": "",
        "paragraphs": [
            "将军卷金甲，独卧嵩山阿。",
            "千金买蛾眉，昼夜饮且歌。",
            "时平武库锁，赂买戎狄和。",
            "不复用英雄，惜哉双鬓皤。",
            "延我寒夜欢，清尊不辞多。",
            "壮气老未已，醉来须屡摩。",
            "充国年七十，立功未蹉跎。",
            "我欲劝公起，拂尘挥旧戈。",
            "公言一世中，欢乐能几何。",
            "安用身外名，功高竟消磨。",
            "家住太室阳，开门对嵯峨。",
            "嘉肴荐尊俎，有酒如江河。",
            "度曲得新声，词成自吟哦。",
            "乐此常不足，尚安知其他。",
            "我愕不知答，高贤固殊科。",
            "马援喜功名，旅死遭讥诃。",
            "陶潜虽放情，但为硕人薖。",
            "公于二者间，安处行逶迤。",
            "寒厅有修竹，野泉涨微波。",
            "不厌徒驭勤，高车幸来过。"
        ],
        "notes": "",
        "id": "b649c68fc3357e933ef74dc9ada2ebdf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送梅子明通判余杭",
        "preface": "",
        "paragraphs": [
            "东南山水窟，钱塘吴越都。",
            "吾人神仙后，厌直承明庐。",
            "一舸去莫挽，落帆风月湖。",
            "蹁跹青衿子，能诵先生书。",
            "借问太守谁，子云蜀名儒。",
            "家有王阳金，清商奏箫竽。",
            "相逢不妨饮，坐啸治有余。",
            "遥知子还日，未厌浙江鱼。"
        ],
        "notes": "",
        "id": "8cea908b21cba4e03fb0f4c66feac629"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送吕安礼",
        "preface": "",
        "paragraphs": [
            "吕子有奇气，少年事诗书。",
            "不肯衣逢掖，而随市井儒。",
            "白纻霜雪袍，朱缨贯金殳。",
            "大醉必走马，长呼挽雕弧。",
            "兴罢有余欢，清歌倚箫竽。",
            "春风动狂思，夜席拥妖姝。",
            "群儿傍笑之，谓子脱捡拘。",
            "而我独知子，壮兹真丈夫。",
            "屑屑五斗米，其重无锱铢。",
            "何为爱琐屑，妄自苦其躯。",
            "子亦爱我拙，相逢每踌躇。",
            "论诗夜斋静，秀气出璠玙。",
            "远官无与欢，见君心独娱。",
            "如何忽告别，决去如惊凫。",
            "矫矫黄鹄姿，枳棘非所居。",
            "清明择士日，子岂久泥涂。",
            "送别动苦怀，乖离感羁孤。",
            "搔首岁暮天，诗成悲有余。"
        ],
        "notes": "",
        "id": "4c59a6805061970b755157e2750a92e7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "吕尉醉中索诗为别",
        "preface": "",
        "paragraphs": [
            "吾友吕子者，其人艺且文。",
            "何侯绿沉鎗，颜皋弓六钧。",
            "勿谓豪少年，诗书精讨论。",
            "文词踵骚雅，岂但惊庸人。",
            "群儿事膏沐，炫粥倚市门。",
            "汲汲恐不售，惟忧货非珍。",
            "子独抱奇璞，九袭包衣巾。",
            "尘埃自蒙垢，但畏人知闻。",
            "区区事边幅，碌碌随俗尘。",
            "顾我未免此，深惭非子伦。",
            "离别可奈何，高歌倒清尊。",
            "愿子重辉光，去去翔青云。"
        ],
        "notes": "",
        "id": "84a6c8f56cdbffca1dd715f0af9c2517"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送陈器之",
        "preface": "",
        "paragraphs": [
            "投身落穷谷，默默类囚拘。",
            "情忘侣木石，机谢友禽鱼。",
            "粲粲陈夫子，文章德行俱。",
            "虽云相知晚，既合乃不渝。",
            "我官洛水滨，君寄鹿山隅。",
            "孰谓百里遥，满案堆君书。",
            "诗坛两不慑，日夕鬭戈殳。",
            "我赠白玉璧，子还明月珠。",
            "今春子遇我，为我驻骊驹。",
            "高怀坐披豁，一饮倒双壶。",
            "联骑失洛桥，据鞍递歌呼。",
            "剧谈烬饮烛，痛饮销炎炉。",
            "首夏余春妍，子还自西都。",
            "连朝守杯勺，芍药正芬敷。",
            "插花乌帽倾，醉倒傍人扶。",
            "已别尚反顾，将归重踌躇。",
            "官期子当满，念别久鬰纡。",
            "况乃西郊道，匆匆遇行车。",
            "一酌不暇劝，矧欲尽子娱。",
            "亦知微诚薄，所惜违区区。",
            "亲友义不小，况乃知心欤。",
            "忽忽流水滨，尚将执子袪。",
            "愿子保多福，六翮纵南图。",
            "永此金石交，皦皦坚终初。"
        ],
        "notes": "",
        "id": "ff23e635d1c80843a3b8356e7b637545"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别外甥杨克一",
        "preface": "",
        "paragraphs": [
            "弹琴不须弦，意在宫征外。",
            "浊醪分美恶，于道犹蒂芥。",
            "平生分别尽，独此有泾渭。",
            "坐令刘石徒，笑我犹嗜味。",
            "秋风三十里，碧鳜兼紫蟹。",
            "参军呼可应，肯使空樽对。"
        ],
        "notes": "",
        "id": "0b6e89eb2b632c230123a4523829f28e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一",
        "preface": "",
        "paragraphs": [
            "幽居念世务，颇复窥造物。",
            "通为一愦愦，愚智更出没。",
            "漏天呀不补，淫雨方荡潏。",
            "岂独无良苗，稂莠亦飘忽。",
            "惟余尊中物，三酌便兀兀。",
            "此事颇有凭，时从散幽鬰。"
        ],
        "notes": "",
        "id": "c875ab0ee8eebcaa319e6315fd8d2522"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二",
        "preface": "",
        "paragraphs": [
            "毁竹伐梧桐，意欲困凤凰。",
            "彼虽无食息，逸气自高翔。",
            "凤何求于人，人自欲鸣冈。",
            "麾之亦安有，庚子鸮在堂。",
            "昂昂青云士，忍饥而择粮。",
            "使果腹是求，何忧无五浆。"
        ],
        "notes": "",
        "id": "86998e1a59bf260938dbabd94cb5e530"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其三",
        "preface": "",
        "paragraphs": [
            "士生有轻重，初非他人为。",
            "视身真千钧，所压无不摧。",
            "群偷让弊汉，喘走恐后时。",
            "隆中贤少年，长啸弄锄犁。",
            "白头左将军，敛衽喜得时。",
            "狠石挈紫髯，老瞒受鞭笞。",
            "艰难永安诏，委国忘其儿。",
            "心知龙鸾人，不顾鸱鸦资。",
            "使无三顾重，一饱起相疑。"
        ],
        "notes": "",
        "id": "b0bbc9c05bdf1ef3479db3c0be793c50"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其四",
        "preface": "",
        "paragraphs": [
            "世无英霸器，俚叟诵诗书。",
            "不能静丘民，安用称唐虞。",
            "堂堂赞皇公，龙变谁可拘。",
            "邂逅逢可人，奋身为谋谟。",
            "草书救深州，元翼终就屠。",
            "谁能叱邸吏，奸将立改图。",
            "天方去大和，拔公去其都。",
            "十年奇才论，独智羞群愚。"
        ],
        "notes": "",
        "id": "772b301e8f10d3831b1022e25c83e4b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其五",
        "preface": "",
        "paragraphs": [
            "秋房灯火静，客睡亦复安。",
            "弭彊力汲汲，涉广心漫漫。",
            "白露下百草，心知岁将阑。",
            "彼微者啼鴂，职使仇蕙兰。",
            "吾非蒿目人，初不与世患。",
            "淫雨作横流，执蠡挹之干。",
            "我师青牛书，不争忌处先。",
            "既自守吾宝，在辱亦何叹。"
        ],
        "notes": "",
        "id": "3b7f05c5053d17f915654b8ad625ec78"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其六",
        "preface": "",
        "paragraphs": [
            "群动同大块，冥冥含至精。",
            "乾坤职覆载，日月互昏明。",
            "蚊虫共一器，扰扰一时争。",
            "推移付大化，终古一空名。"
        ],
        "notes": "",
        "id": "916a91e31ebc4016555609316ae578ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其七",
        "preface": "",
        "paragraphs": [
            "太冬积严杀，布令兆微霜。",
            "凄凄中园木，华采欻摧藏。",
            "岂无孤芳者，佳菊独煌煌。",
            "后雕虽尔德，曷补蕙兰伤。"
        ],
        "notes": "",
        "id": "2658d794dfdf6f973e416052967d71a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其八",
        "preface": "",
        "paragraphs": [
            "炎刘运欲圮，蠹孽依根生。",
            "奸臣助斲丧，主意不得行。",
            "云谁知巢穴，请剑有朱卿。",
            "伤哉滔天祸，成此直士名。"
        ],
        "notes": "",
        "id": "899d3570bcbea2998745b79e4fb3bfb9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其九",
        "preface": "",
        "paragraphs": [
            "唐皇欲丧乱，豺虎依山丘。",
            "君王信李训，玉殿行戈矛。",
            "系狗不系首，遭噬血横流。",
            "堂堂赞皇公，委弃不与谋。"
        ],
        "notes": "",
        "id": "9f16b72b1b40dc666ca9127d862279d4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一○",
        "preface": "",
        "paragraphs": [
            "腹心主包藏，爪齿以自卫。",
            "折冲须豪英，靖国用君子。",
            "遐哉三五朝，此道无不备。",
            "晏婴才愧管，齐景不霸世。",
            "商子德惭奚，秦彊仍早圮。"
        ],
        "notes": "",
        "id": "691bdc2f1cde7cff6504ff46eeca4d8d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一一",
        "preface": "",
        "paragraphs": [
            "风霜凛已高，岁月逝云迈。",
            "萧条陋巷士，藜藿守耿介。",
            "欲吐胸中语，旁人笑言大。",
            "漆室非近忧，宜遭邻里怪。"
        ],
        "notes": "",
        "id": "23b9705c6885d59283b90d8c1d28a546"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一二",
        "preface": "",
        "paragraphs": [
            "登高望海县，秋日丽玉京。",
            "喧阗车马音，风震入青冥。",
            "大明属昌运，戴白不知兵。",
            "华衣美酒食，妇织子孙耕。",
            "生无系虏忧，乃觉患祸轻。",
            "请看五季世，战地犹榛荆。"
        ],
        "notes": "",
        "id": "1517b94a647c8dfbfe5c48da385d381a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一三",
        "preface": "",
        "paragraphs": [
            "西京全盛日，宫阙上参天。",
            "建章千万户，白昼下神仙。",
            "金琼丽云日，栱角压山川。",
            "一朝丧乱至，两观入戈鋋。",
            "渐台既已平，长门随飞烟。",
            "物大变亦巨，安荣竟徂迁。",
            "毋怪秦汉君，甘心惑神仙。"
        ],
        "notes": "",
        "id": "92884eeea18a2d7bf6906d6caa674a35"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一四",
        "preface": "",
        "paragraphs": [
            "穰侯抵关中，颇畏诸侯客。",
            "搜车计已迟，终困范公策。",
            "庸夫吝富贵，百计私自惜。",
            "势移祸败至，智巧竟何益。",
            "至公览英俊，苴补乃无隙。",
            "请看桑林饿，亦脱赵子厄。"
        ],
        "notes": "",
        "id": "9a8e524986882e7b7eed86a23ff6d3e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一五",
        "preface": "",
        "paragraphs": [
            "衅隙不在大，巫臣图夏姬。",
            "百端终困楚，吴子会黄池。",
            "怨有大于此，居高易逢危。",
            "何言戒困兽，无易箦中尸。"
        ],
        "notes": "",
        "id": "95f43ab81bd003f99c8697210ca2ecf9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一六",
        "preface": "",
        "paragraphs": [
            "林居屏百患，覃思观幽遐。",
            "炎黄已芜没，末路多玼瑕。",
            "私智互驰骋，短长迭矜夸。",
            "更相为祸福，胜负时纷拏。",
            "超然赤松子，高笑在云霞。"
        ],
        "notes": "",
        "id": "dfd6571852e0d30d5802683e352e0213"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一七",
        "preface": "",
        "paragraphs": [
            "周王仗黄钺，自谓将天威。",
            "孤竹两君子，采薇旁笑之。",
            "岂徒惊世俗，趋死乃如归。",
            "周衰楚蒙吏，快辩多文词。",
            "高言毁二子，至与盗跖齐。",
            "夷齐固齐圣，于道岂无知。",
            "轻身立世教，争夺尚如斯。"
        ],
        "notes": "",
        "id": "7fc973cbb804ee9836102dc047426e0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一八",
        "preface": "",
        "paragraphs": [
            "江湖有潜鳞，颇厌沮泽陋。",
            "朅来游沧溟，矫首观宇宙。",
            "是时三神山，忽陨巨鳌首。",
            "奔波走仙圣，龙蜃纷格鬭。",
            "重渊沸日月，万类错昏昼。",
            "掉尾归去来，莲巢以为友。"
        ],
        "notes": "",
        "id": "cb5625f4cfcc585285cf265cedad65d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其一九",
        "preface": "",
        "paragraphs": [
            "众圣演世教，金仙独圆成。",
            "徒缘异形范，乃复遭讥评。",
            "幽居览物化，且复究吾形。",
            "捐书守寂寞，万化归无生。"
        ],
        "notes": "",
        "id": "017ef7fb7d1324af5b140ff3d7938e59"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二○",
        "preface": "",
        "paragraphs": [
            "治疾弭灵药，爽然疾有瘳。",
            "因兹涉方书，仙圣或可求。",
            "岂疾乃可治，而生不可留。",
            "吾将飞五金，息驾于蓬丘。"
        ],
        "notes": "",
        "id": "deaee93e8c829c37199b1003546ab97f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二一",
        "preface": "",
        "paragraphs": [
            "怀王弃屈子，憔悴楚江湄。",
            "终然葬鱼腹，终古耀文词。",
            "千年洛阳客，作赋不无讥。",
            "谓当弃之去，览德乃下之。",
            "君臣本大伦，当以恩义持。",
            "如皆轻合散，是与涂人夷。",
            "灵均岂愿沉，深意实在兹。",
            "傅怀终泣死，何亦拳拳为。"
        ],
        "notes": "",
        "id": "a94802bb64f761093084192246d10783"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二二",
        "preface": "",
        "paragraphs": [
            "微阴兆九地，万木方滋荣。",
            "微霜初可履，回首阳泉冰。",
            "秦王按剑日，丰沛赤精生。",
            "光辉能几时，日中月已升。",
            "达人知其然，居世忘骄矜。",
            "彼哉夸毗子，志气易满盈。"
        ],
        "notes": "",
        "id": "92153a5c9405a84a0de022b6201e13d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二三",
        "preface": "",
        "paragraphs": [
            "处世三不遇，放歌归去来。",
            "林卧观太初，悠悠付一杯。",
            "扶摇震云海，三山安在哉。",
            "金丹或可学，他日出尘埃。"
        ],
        "notes": "",
        "id": "f0d243ed13dd79c6971be3ddaf04db6e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二四",
        "preface": "",
        "paragraphs": [
            "苍鹰初化鸠，未忍望击搏。",
            "照水或见形，乃见悔其昨。",
            "丽戎有奇女，遭虏常涕洟。",
            "改服登晋宫，更恨来苦迟。",
            "变化驱念虑，丈夫或有之。",
            "贫贱矜怀宝，富贵乃无奇。"
        ],
        "notes": "",
        "id": "7f33c6e9d1d16c61de965a735f288b0e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感遇二十五首  其二五",
        "preface": "",
        "paragraphs": [
            "缫丝未缘鱼，有丝生网心。",
            "弦木以为弧，鸟兽不安林。",
            "大钧本无事，物类亦愔愔。",
            "谁令一机骇，万变起相寻。",
            "焚木岂人火，弃沙非外金。",
            "如何巧诈子，尚欲峻而深。"
        ],
        "notes": "",
        "id": "1f5e7b8bf72067bb404b91b79f0e1566"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春独酌有感  其一",
        "preface": "",
        "paragraphs": [
            "春晏岩谷秀，乔木环我居。",
            "引此西涧泉，𬇹𬇹漱我除。",
            "危桥跨方池，修竹万有余。",
            "人闲午阴静，鸟下惊游鱼。",
            "清风扫我堂，吏案无文书。",
            "手携金仙经，讽诵自卷舒。",
            "身闲去道近，地僻与世疏。",
            "何须缓巧颊，摇曳王门裾。"
        ],
        "notes": "",
        "id": "0701123e98a3ea9fcc367e4d74836ef6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春独酌有感  其二",
        "preface": "",
        "paragraphs": [
            "谁谓我无友，萧然山谷间。",
            "修竹乃佳客，清风如妙言。",
            "撷彼林间笋，致酒方池边。",
            "惟时春服成，花叶犹斑斑。",
            "月出我已醉，扶归不知眠。",
            "洒然中夜醒，起听西涧泉。",
            "世累乍去念，放歌心浩然。",
            "功名付长啸，持用乐目前。"
        ],
        "notes": "",
        "id": "b0706423c7e74282a3fc0ae90e131652"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "粜官粟有感",
        "preface": "",
        "paragraphs": [
            "持钱粜官粟，日夕拥公门。",
            "官价虽不高，官仓常若贫。",
            "兼并闭囷廪，一粒不肯分。",
            "伺待官粟空，腾价邀吾民。",
            "坐视既不可，禁之益纷纭。",
            "扰扰田亩中，果腹才几人。",
            "我欲究其源，宏阔未易陈。",
            "哀哉天地间，生民常苦辛。"
        ],
        "notes": "",
        "id": "b5f7b1255ce4b5c9f4fcc76685590dd1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "将离柯山十月二十七日",
        "preface": "",
        "paragraphs": [
            "去此定有期，逝将泛扁舟。",
            "千里须聚粮，尚复少迟留。",
            "虽有隶囚籍，聊喜脱遐陬。",
            "问我行何之，岱宗古东州。",
            "念我所居堂，蓬茅委荒丘。",
            "西窗两芭蕉，谁见春萌抽。",
            "园梅粲已发，门掩懒重游。",
            "今晨一长叹，离思浩难收。"
        ],
        "notes": "",
        "id": "89a3083bba3feb9850cfda63247ca7f1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "视盗之南山",
        "preface": "",
        "paragraphs": [
            "穷冬策羸马，祇役走南山。",
            "原野势忽尽，并溪屡回沿。",
            "列石如牛羊，流泉鸣佩环。",
            "两峡忽壁立，仰失团圆天。",
            "浅涧冻欲绝，层冰洌我泉。",
            "跻攀越前岭，危石万丈悬。",
            "衣薄近翠壁，云低上层颠。",
            "谷深日无辉，地绝风更寒。",
            "百里不逢人，我徒互悲叹。",
            "但见女几峰，万寻戈剑攒。",
            "淋漓锁冰雪，冷射狐裘穿。",
            "日暮投主人，茅茨起孤烟。",
            "燃薪不计束，未解手足拳。",
            "主人前致辞，问官来苦艰。",
            "我答岂得已，王事不可闲。",
            "馈我脱粟饭，殷勤为加餐。",
            "山家无酒肉，粗粝味亦甘。",
            "月出万岭光，夜归霜满鞍。",
            "回视所历途，猿鸟应愁颜。",
            "暗想酸两股，夜眠惊梦魂。",
            "人生亦可贵，何事恋微官。"
        ],
        "notes": "",
        "id": "af1725fc68ea4553e3520e4fa99a87d8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日自福昌之渑池",
        "preface": "",
        "paragraphs": [
            "群岗洛阳西，势若海浪翻。",
            "连岭起我左，层阜当我前。",
            "采如兽腾突，缭若蛇蜿蜒。",
            "外高陟缥缈，却下逼重渊。",
            "老崖忽中断，俯视毛骨寒。",
            "百丈未见底，立土如岩峦。",
            "登高望四垠，目断无平川。",
            "崩腾万马群，出没相后先。",
            "虽有貔虎军，顾步安得前。",
            "我观绝塞处，块土万雉坚。",
            "崤渑自古险，秦人有重关。",
            "信哉天作固，扃键谁敢干。",
            "时平战伐息，地辟村落闲。",
            "堆阜何茫茫，耕桑莽相连。",
            "平生喜壮观，吊古重悲叹。",
            "山川只自尔，兴废何多端。"
        ],
        "notes": "",
        "id": "afad59bf5b044d38319f3c555006b1d9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿峻极下院",
        "preface": "",
        "paragraphs": [
            "天寒苍山高，野寺在山麓。",
            "长林系我马，古屋留客宿。",
            "空岩阴风豪，达旦号古木。",
            "梦为神仙游，境界脱尘俗。",
            "平明出户望，晓日在岩腹。",
            "冰霜刮昏霾，万丈攒翠玉。",
            "山行日已久，常苦见未足。",
            "犹同贤者处，愈久愈可欲。",
            "传闻峻极岭，千里如在目。",
            "愧尔岩上僧，穷年玩幽独。"
        ],
        "notes": "",
        "id": "b493166b239a86a60eb0a2fa5bc6fd8a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "下崿岭",
        "preface": "",
        "paragraphs": [
            "阴风吹我衣，左右入石壁。",
            "石色寒更青，萧萧响枯枥。",
            "深行方惨淡，路尽两崖辟。",
            "群山岔然来，千里平若席。",
            "兹惟东周壤，气象雄万国。",
            "山河拱别都，自古帝皇宅。",
            "轘辕天设险，坐制万夫力。",
            "周公卜迁鼎，彼肯事无益。",
            "天寒僮仆愁，岁晚霜霰逼。",
            "缅思垂堂戒，揽辔三叹息。"
        ],
        "notes": "",
        "id": "5f48fcd23b50a16a05a777308d49b42b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初离淮阴闻汴水已下呈七兄",
        "preface": "",
        "paragraphs": [
            "朝离淮阴市，春水满川平。",
            "依依道边人，送我亦有情。",
            "千里积雪消，布谷催春耕。",
            "人家远不见，柳色烟中明。",
            "轻舟鸣桹子，野静遥相应。",
            "连网收泼剌，嘉鱼饱南烹。",
            "平生晤语欢，促膝联弟兄。",
            "相逢古难得，白发老易生。",
            "樯乌飞更北，汴柳绿相迎。",
            "从今淮山梦，却在凤凰城。"
        ],
        "notes": "",
        "id": "c2622bc0cda32512bd2c3b2029f64c3c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵七兄龟山道中",
        "preface": "",
        "paragraphs": [
            "连山赴灵龟，石脚叠如积。",
            "巍峨黄金刹，负此鳌背力。",
            "孤舟系东风，淮雨暗春色。",
            "朝来一怅望，别此岩下石。",
            "危樯鼓帆腹，轻橹跨浪脊。",
            "林分岸忽尽，鸟去天末极。",
            "远游快新瞩，胜事旋陈迹。",
            "怅此故里违，尘驾何时息。"
        ],
        "notes": "",
        "id": "8b0053960dbd45df9ed00bd528723cc5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "龟山水陆院",
        "preface": "",
        "paragraphs": [
            "院静步柏影，庭虚闻塔铃。",
            "连龛香惨淡，古榜金青荧。",
            "山背负华殿，淮身朝广庭。",
            "旛花龙护法，梁栋神扶倾。",
            "缅怀开山人，天眼照废兴。",
            "一庵檀施集，百堵神鬼惊。",
            "支祁万古穴，石老深潭清。",
            "坐令金仙力，镇此水府灵。",
            "我来望春野，高阁近青冥。",
            "白发老比丘，俯偻困逢迎。",
            "岂无世外人，燕坐守无名。",
            "重堂百僧会，合有菩萨行。",
            "平生一钵意，长岁百虑更。",
            "狂逃不知返，胜地念浮生。"
        ],
        "notes": "",
        "id": "ef0977d90a10c7e2b268a04d2937fc83"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "曲河驿初见嵩少",
        "preface": "",
        "paragraphs": [
            "我行日益深，所遇日益好。",
            "森然过绝壁，惨淡石色老。",
            "层峰乍崩奔，峻峡忽开导。",
            "清溪泻两间，浅濑浮水鸟。",
            "萦纡石路窄，构架野桥小。",
            "娟娟翠筿寒，时见木合抱。",
            "危亭偶平旷，是日见嵩少。",
            "峨峨重云外，傲睨插苍昊。",
            "坐令群山势，凌轹困籍蹈。",
            "平生忽俗事，丘壑情所好。",
            "无谋苟自给，薄官废幽讨。",
            "岂无幽栖士，顾我林下笑。",
            "会当采芝去，富贵曷足道。"
        ],
        "notes": "",
        "id": "89c5baf2b0a861e248f0213852d51dd8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其一",
        "preface": "",
        "paragraphs": [
            "西风吹前林，壮士中夜兴。",
            "感此岁月晚，白发来无情。",
            "少年读诗书，意与屈贾争。",
            "口谈霸王略，锐气虹霓横。",
            "天衢白日开，致主皎丹诚。",
            "岂怀富贵念，但愧稷契朋。",
            "栖迟客淮海，忧患相缠婴。",
            "憔悴消壮气，饥寒费经营。",
            "心期与外物，易失常难并。",
            "萧条为斗粟，贫贱洛阳城。",
            "我生亦有命，荣辱复何惊。",
            "但惊岁律遒，慷慨怀平生。",
            "呼儿致浊酒，长啸视青冥。",
            "醉为梁父吟，吟终谁为听。"
        ],
        "notes": "",
        "id": "2365a2fdb6f5f2a001c6ca7ba01db498"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其二",
        "preface": "",
        "paragraphs": [
            "飘风激浮云，飞雨来若注。",
            "𫄨衣逼新凉，感此岁云暮。",
            "高堂有华簟，坐觉颜色故。",
            "人情随炎凉，兴废一何屡。",
            "鲜鲜中庭菊，华叶日敷布。",
            "可怜摇落中，尔独傲霜露。",
            "官闲随俗念，岁晚无欢趣。",
            "惟与青山期，晴明蹑芒履。"
        ],
        "notes": "",
        "id": "3214a8422ecfbfd6ce2df0596c1ed2ed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其三",
        "preface": "",
        "paragraphs": [
            "夜静四听绝，蟋蟀鸣我堂。",
            "知时尔虽早，啧啧竟何伤。",
            "西风肃万木，百物皆摧藏。",
            "尔岂不自得，悲鸣诉中肠。",
            "寒衣已在椸，纨扇委空床。",
            "豳诗嗟妇子，入处谨风霜。",
            "而我独何成，远游悲异乡。",
            "出处两无策，感时空慨慷。"
        ],
        "notes": "",
        "id": "5ef2ecbe43f8a3773b474e113f837675"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其四",
        "preface": "",
        "paragraphs": [
            "岁暮无所为，官门聊饮酒。",
            "家贫乏肴果，撷蔬不盈手。",
            "要归一醉尔，宁复计薄厚。",
            "颓然几案间，樗散忘宇宙。",
            "古来痛饮人，可是耽醇酎。",
            "由来困寂寞，聊此娱昏昼。",
            "纷纷眼前物，泯泯胸中垢。",
            "当其暂忘去，快若免介胄。",
            "萧萧风入簷，皎皎月当牖。",
            "歌罢兴已阑，感叹还搔首。"
        ],
        "notes": "",
        "id": "e4266b5ef997b9de1f44f925fa3b7044"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其五",
        "preface": "",
        "paragraphs": [
            "虫鸣一何悲，竟夕不能已。",
            "缺月能几何，光辉还暂尔。",
            "青灯照床帷，解带偃宵寐。",
            "劳劳随朝日，既夕聊此憩。",
            "是非竞贤否，荣辱争贱贵。",
            "纷然无时停，膏火互煎沸。",
            "区区竟何有，俯仰终一世。",
            "痴儿自骄玩，达者已高逝。",
            "无营谢巧械，咋舌笑愚嗜。",
            "犹须多贮酒，迟暮聊卒岁。"
        ],
        "notes": "",
        "id": "5eb4471bb0c5dda7018049e69f2337c5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其六",
        "preface": "",
        "paragraphs": [
            "西风扫黄叶，零落委我前。",
            "闭门无来客，空床过午眠。",
            "床头亦何有，狼籍古人编。",
            "琳瑯巧言语，照辉后世传。",
            "余荣更何恃，朽骨但茫然。",
            "悲哉事无益，辛苦劳生前。",
            "嗟我方病此，诗书费雕镌。",
            "知愚不自已，既痼何由痊。",
            "霜梧夜槭槭，寒菊朝娟娟。",
            "胡为不饮酒，戚戚愁吾年。"
        ],
        "notes": "",
        "id": "92abea81650fed4b73a556aa95fd071d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其七",
        "preface": "",
        "paragraphs": [
            "悠悠春与秋，泯泯朝复夜。",
            "济时无远图，谋食阻高谢。",
            "茫茫两不可，默默私自咤。",
            "疏弦无悦音，失路有迷驾。",
            "孟轲竟迂阔，樊子欲耕稼。",
            "古人不吾待，孑孑欲谁舍。",
            "诗书颇完缉，官事幸休暇。",
            "聊从心所乐，此外曷足藉。"
        ],
        "notes": "",
        "id": "fb10434da463c7949c71df9311cefce1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其八",
        "preface": "",
        "paragraphs": [
            "原野日辽阔，南山疏亭亭。",
            "夏云敛氛翳，秋木呈疏明。",
            "幽居苦不乐，展步乘朝晴。",
            "嗟我无羽翼，何由蹑峥嵘。",
            "神仙虽诞漫，可以忘俗情。",
            "乘桴古亦有，况复凌沧溟。",
            "浮生既有限，散诞烦冠缨。",
            "黄精若可采，高揖吾其行。"
        ],
        "notes": "",
        "id": "b954aaf189c25976c88ecee2ec00129b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其九",
        "preface": "",
        "paragraphs": [
            "秋风从西来，百草随委弃。",
            "如何中庭花，粲粲濯朝霁。",
            "虽怀迟暮感，独秀亦云异。",
            "炎凉各一时，岂必桃李贵。",
            "迟功有暮祉，锐进或先退。",
            "由来一气耳，琐屑何足计。"
        ],
        "notes": "",
        "id": "cdf755729aa896fea95a9f8142f7d7c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀十首  其一○",
        "preface": "",
        "paragraphs": [
            "吏散门寂寂，虫鸣夜沉沉。",
            "素壁上明月，凉风摇树阴。",
            "悲歌忽不惬，感叹涕盈衿。",
            "写此牢落怀，默坐弹鸣琴。",
            "俗耳不好古，古人已非今。",
            "悲哉旷四海，孑孑无知音。"
        ],
        "notes": "",
        "id": "d1063abaf549b9b96cb1c007d3835e58"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上元家饮值文安君诞辰",
        "preface": "",
        "paragraphs": [
            "新正值家节，时雨霁良宵。",
            "林坰敞梵刹，香烟霾白毫。",
            "士女倾都出，夹路轮蹄骄。",
            "谁能衡茅下，寂寞守无聊。",
            "载御芳兰馔，无辞玉色醪。",
            "况值私庭庆，祝寿比蟠桃。"
        ],
        "notes": "",
        "id": "c57010a36d39d7344e090be0741273d1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初冬偶成",
        "preface": "",
        "paragraphs": [
            "清商忽已谢，环堵缅清冬。",
            "今晨起何早，肃气凄房栊。",
            "繁霜凛欲结，霁雾迷长空。",
            "理畦晓蔬尽，收果高林空。",
            "六年淮阳客，岁岁风景同。",
            "吁嗟吾老矣，抚事思无穷。"
        ],
        "notes": "",
        "id": "6f3c9c51a2690cc5c3c209ea697c81bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄集节二首  其一",
        "preface": "",
        "paragraphs": [
            "陈侯气飘飘，谁敢易挹酌。",
            "俊如抟风鹰，清如唳霜鹤。",
            "高怀落俗事，见者初骇愕。",
            "须臾发其有，珠玉随洒落。",
            "浩然谢畦畛，谁不爱而乐。",
            "论交嗟我晚，玉手未暖握。",
            "别来星一周，庭竹再飘箨。",
            "洛阳谁知子，恐未免寂寞。",
            "峥嵘胸中气，谁与发其钥。",
            "知心古所少，献厚报或薄。",
            "兴怀每念此，中夜情抱恶。",
            "虽然千金璧，岂得常在璞。",
            "山城一尊酒，子去谁酬酢。",
            "高歌遣我思，长啸观寥廓。"
        ],
        "notes": "",
        "id": "b7942420f39fb6955856e0d758959514"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄集节二首  其二",
        "preface": "",
        "paragraphs": [
            "北风号空庭，山雪鸣急霰。",
            "是时我与子，倾盖初相见。",
            "相逢两恨晚，语罢喜复叹。",
            "明灯照红炉，杯酌方烂漫。",
            "刘公摩霜鬓，气若初捷战。",
            "喜我两人交，深杯手持劝。",
            "纵横恣谈笑，一醉便侵旦。",
            "想子病酒容，蓬头不能饭。",
            "那知会日少，告别不容恋。",
            "出门送子归，惨若失侣雁。",
            "终朝或不语，妻子怪相问。",
            "别来三得书，日月去如箭。",
            "栗亭在何处，山川浩千万。",
            "吾将理南棹，遂我江湖愿。",
            "两如随风云，那复计聚散。",
            "迟君秣骊驹，别我过穷县。"
        ],
        "notes": "",
        "id": "600dda6236ce3746f4ad2f9368604112"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食杞",
        "preface": "",
        "paragraphs": [
            "江皋春气足，佳杞蕃新苗。",
            "老枿饱霜露，余滋发柯条。",
            "青青被修冈，若若缘空壕。",
            "僮归必盈筐，一杯劝尔劳。",
            "神农不吾期，夸誉何忉忉。",
            "坚筋及奔马，莹目察秋毫。",
            "余功补阳干，清利胜堇椒。",
            "老臞天随翁，空斧无脂膏。",
            "饭成资尔荐，长对颜家瓢。"
        ],
        "notes": "",
        "id": "481284efa51219c2b012f303a933435a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "在告家居",
        "preface": "",
        "paragraphs": [
            "朝日入寒屋，春风已复来。",
            "老子朝睡足，悠然有好怀。",
            "冬温抱微疾，亦不禁酒杯。",
            "悠悠三酌后，径使牢愁开。",
            "恼我以贫贱，我心如死灰。",
            "诱我以富贵，我视如尘埃。",
            "以此行世间，何往愿不谐。",
            "呼奴具鱐脯，蔬果粗安排。",
            "瓶中幸未燥，不醉何归哉。"
        ],
        "notes": "",
        "id": "35bafe6896d0a495b4952b55e04f2ce9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊月十八日蚤苦寒与家妇饮",
        "preface": "",
        "paragraphs": [
            "寒夜不可旦，老鸡鸣苦迟。",
            "晨兴出户视，风折山树枝。",
            "最爱堂东梅，洌寒亦弄姿。",
            "夜来月中影，窥我读书帷。",
            "中庭石井栏，晨汲气如炊。",
            "今日复何事，环佩联冰澌。",
            "瓷罂有芳醇，庖舍具鲜肥。",
            "地炉炽新炭，三酌对山妻。"
        ],
        "notes": "",
        "id": "da535cb5d77c170ebf20cb2cde624db2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "余谪居齐安寓郡东佛舍而制不得逾岁今冬遂移居因遣秬秸料理新居作诗示之",
        "preface": "",
        "paragraphs": [
            "孟冬寒气至，北风群木衰。",
            "微霖堕簷瓦，老客卧先知。",
            "二年萧寺客，巾履忽复移。",
            "谁令简书畏，易此鹪鹩枝。",
            "冥冥造化中，毫厘阴有司。",
            "念此虽细事，亦非人所为。",
            "东窗颇明爽，洒扫吾遨嬉。",
            "浊酒为余办，勿使叹空巵。"
        ],
        "notes": "",
        "id": "6b86814a4227046441aa995830f8237e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "自干明移居柯山何氏第令秬秸先葺所居",
        "preface": "",
        "paragraphs": [
            "吾居最易足，容膝便有余。",
            "平生一亩宫，游宦乖所图。",
            "谪官求便安，僦舍柯山隅。",
            "洒扫勤汝力，真成野人居。",
            "栖鸿媚夜渚，待旦志在涂。",
            "栖迟聊复尔，本不计忧娱。",
            "惟此东窗下，可以陈图书。",
            "三酌便陶然，何者为吾庐。"
        ],
        "notes": "",
        "id": "e35f4879fcb417f2f53ca88c49fda317"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月十二日夜务宿寄内",
        "preface": "",
        "paragraphs": [
            "夜寒欺老人，展转睡不足。",
            "长年怕为客，况此空斋宿。",
            "嗈嗈度云雁，瑟瑟受霜竹。",
            "冻骹冷如植，未觉重衾燠。",
            "天明起盥栉，淡日初照屋。",
            "寄声家具酒，买鱼烹雁鹜。"
        ],
        "notes": "",
        "id": "92b2f8b403a63e7fe5bb538913ed0805"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "迁居罗溪潘邠老昆仲比以火惊相见殊阔作诗调之",
        "preface": "",
        "paragraphs": [
            "毕方逐未去，里巷时狂走。",
            "念君箪瓢外，颜室空无有。",
            "误忧黎元谩，烜赫惊户牖。",
            "我虽厌迁次，寒突黔已久。",
            "平生昧奇字，安得君载酒。"
        ],
        "notes": "",
        "id": "3bbeade6cfc6c78e1ce9490061be80ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东园",
        "preface": "",
        "paragraphs": [
            "浮云蔽亭午，白日成萧森。",
            "余凉入坐隅，萧洒散烦襟。",
            "孟夏爱吾屋，秀木成佳阴。",
            "众果颇已成，永日鸣山禽。",
            "杖履时亦到，逍遥忘滞淫。",
            "举头天雨霁，落日低遥岑。"
        ],
        "notes": "",
        "id": "4bfb83bc2cdbd2d40b459342765c63c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "步蔬圃",
        "preface": "",
        "paragraphs": [
            "荒城繁草木，落日下牛羊。",
            "巍亭俯蔬圃，秋物半青黄。",
            "敢爱雄鸡冠，殷鲜如激昂。",
            "黄葵贵且丽，薄夜掩其房。",
            "低篁掩蟋蟀，枯苇巢螳螂。",
            "落落中畦枣，垂实半老苍。",
            "深行乱飞蝶，时亦掇芳香。",
            "况复携妇子，笑言何乐康。",
            "归溪踏新月，到家灯烛光。",
            "田园兴偶动，疏懒意何长。"
        ],
        "notes": "",
        "id": "ab721e249d888ac6be5ebdd21aba6e55"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "步下四望亭至东坡柳迳访邠老不遇",
        "preface": "",
        "paragraphs": [
            "北下四望岭，两山中旷平。",
            "萦纡蟠迳术，迤靡分沟塍。",
            "林间樵汲路，垅外牛羊鸣。",
            "落景急晚舂，浅泥闻耦耕。",
            "余红犹落落，高绿或亭亭。",
            "柳间见衡门，欹屋尚峥嵘。",
            "主人掩关去，春芜空复青。",
            "论文挈儿曹，得句怀友生。",
            "安得辋川翁，画此十幅屏。"
        ],
        "notes": "",
        "id": "8fd63da38c72a36b20f080c83c8798cc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "上巳日洛岸独游寄陈永宁",
        "preface": "",
        "paragraphs": [
            "风雩感贤游，嘉节偶乘兴。",
            "人稀好鸟语，麦秀春野静。",
            "澄波漾清洛，游子渡明镜。",
            "南山夜来雨，云日淡相应。",
            "解鞍憩高柳，览物动新咏。",
            "优游徒侣喜，丰熟蔬果盛。",
            "官闲省文檄，俗古少喧竞。",
            "乘闲辄独游，兹焉乐吾性。"
        ],
        "notes": "",
        "id": "92febc2b9419cda7468d2a1f70ee99f5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "渡洛游三乡书所见",
        "preface": "",
        "paragraphs": [
            "重云蔽南山，远见山雨白。",
            "我行山之北，便与云雨隔。",
            "西风来如奔，零乱云物拆。",
            "驱除信果决，霶霈绝余滴。",
            "收雷如归师，蹄辙度南碛。",
            "群峰涌地出，掀荡无留碧。",
            "暮投三乡寺，落日在东壁。",
            "钟鸣高阁晚，野迥见归翼。",
            "还家晚川静，秋月未生魄。",
            "聊资览物态，应用慰行役。"
        ],
        "notes": "",
        "id": "6480b53c3c512684d1c88bb41f5664ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "游白马寺",
        "preface": "",
        "paragraphs": [
            "秋林转层崖，步踏落叶响。",
            "森森夹路竹，矗矗羽林仗。",
            "精庐隠深坞，门启台殿敞。",
            "累累霜果悬，落落寒木壮。",
            "房深灯火暖，纵饮颇酣畅。",
            "山寒夜已深，岭白月微上。",
            "天明寺南去，幽路隘而昉。",
            "林分迳忽断，浅涧阔逾丈。",
            "崩奔被涧石，大小非一状。",
            "丸丸列囷廪，落落排瓮盎。",
            "鸣泉走石罅，联络弄清涨。",
            "喧颓竞飞漱，派泻或平漾。",
            "群行命朋俦，困息植吾杖。",
            "沿松见奇鼠，石蟹侑朝饷。",
            "深行耳目静，挤险谁复让。",
            "寒联老木阴，暖值丹崖旷。",
            "秋晖堕平野，暮鸟啼青嶂。",
            "徜徉未知返，欲去意先怆。",
            "膏粱与薇蕨，美恶随所尚。",
            "当其两自得，厌满绝余望。",
            "乃知山林乐，岂为隠者妄。",
            "况吾不事事，枯槁理则当。",
            "遑遑施仁义，此固圣贤量。",
            "我自沮溺徒，疏顽安可强。"
        ],
        "notes": "",
        "id": "90b442f996630a88e56c50ab87a04f7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "独游崇化寺题观音院",
        "preface": "",
        "paragraphs": [
            "默默苦不展，驾言陟崇岗。",
            "人远尘坌息，高门开宝坊。",
            "华簷敞虚殿，乔木护修廊。",
            "闲庭引幽步，偃息得兹堂。",
            "惟时炎火衰，清秋朝暮凉。",
            "窗虚竹色静，风远松声长。",
            "遥山露云表，远水连天光。",
            "独游不自得，遐眺有余伤。",
            "留滞感华岁，登临思故乡。",
            "言归日已夕，月出林苍苍。"
        ],
        "notes": "",
        "id": "db011ef68cfd8df9034f1a81d40e1fb6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿凤翅山悬泉寺",
        "preface": "",
        "paragraphs": [
            "秋山晚景凉，幽路转石壁。",
            "稍知步武峻，渐与鸡犬隔。",
            "层崖恃我西，悬瀑垂百尺。",
            "崩腾捣重泓，昼夜碎珪璧。",
            "天寒行已深，岭转客暂息。",
            "最爱下山泉，潺潺马蹄侧。",
            "重门敞幽寺，台殿互开辟。",
            "野僧三四人，披衣出迎客。",
            "阴阴修竹静，下有神龙宅。",
            "泓澄一亩泉，黯黯万古色。",
            "翛然改瞻视，异物如不隔。",
            "萧萧毛发疏，伫立动神魄。",
            "云低秋天阴，木落山日夕。",
            "房寒灯火青，夜久人语寂。",
            "通宵淡无梦，起望晓天白。",
            "山川接周韩，清洛去不极。",
            "我无轩冕意，野性自夙昔。",
            "尘埃阻幽好，奔走愧谋食。",
            "偷闲到丘壑，便欲老泉石。",
            "君有在笼鹤，岂愿潜六翮。",
            "将归且复止，既去缓吾策。",
            "寄语山中人，行当蜡双屐。"
        ],
        "notes": "",
        "id": "ba4e0f5434821c44e11552bf9e808032"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "病瘉登叠嶂楼",
        "preface": "",
        "paragraphs": [
            "沉疴幸萧散，登览慰无聊。",
            "江南春尚早，余雪冒山椒。",
            "野梅临风谢，溪澌映日消。",
            "晴林鸟声乐，幽墅水文摇。",
            "新年人意乐，初霁物华饶。",
            "共理惭良牧，无政载风谣。"
        ],
        "notes": "",
        "id": "9f7db4df310c856957d66509a69951bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登双溪阁",
        "preface": "",
        "paragraphs": [
            "清溪浮天光，北骛而西折。",
            "群山合沓来，断作青玉玦。",
            "中围万家邑，箫鼓乐芳节。",
            "仲春卉木丽，红绿晚明灭。",
            "重楼压城角，高眺俯木末。",
            "川云断还续，谷鸟鸣复歇。",
            "兴阑未能返，留酌待芳月。"
        ],
        "notes": "",
        "id": "6abb4d23b2ebd9510ba3de433214ad02"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "淮阳",
        "preface": "",
        "paragraphs": [
            "淮阳古帝墟，鄙夫少所游。",
            "最爱城西路，槐榆拱高秋。",
            "城下古濠水，清澄泓不流。",
            "嗟哉始封君，千古留一丘。",
            "西风臛新兔，鱼鳖亦易求。",
            "谷穗如垂珠，松林风飕飕。",
            "异乡仍谪官，一步九回头。",
            "何时守一廛，白首自锄耰。"
        ],
        "notes": "",
        "id": "6e5756dd9313da737f3f8f9278ba157c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新开北原",
        "preface": "",
        "paragraphs": [
            "山深草木多，春夏废翦剔。",
            "北原有高溪，经岁不蹑屐。",
            "阴根走重险，飞蔓密如织。",
            "交柯不容鸟，老枿顽若石。",
            "由兹废登眺，幽致莽萧瑟。",
            "杖藜每独往，驻立为叹息。",
            "穷秋九月衰，霜过万叶赤。",
            "北风始驱除，蒙翳遭搏击。",
            "乘时集吾徒，斤斧必谨饬。",
            "攀缘穷翦伐，上下恣搜剔。",
            "霜芒落劲节，巨㔉剖坚植。",
            "蛟龙脱鳞须，犀兕遗骨革。",
            "薪蒸不足道，椽栋固委积。",
            "纷纭一日劳，既暮岩薮辟。",
            "寒篁露幽翠，佳木呈秀色。",
            "高台忽平敞，快步失荆棘。",
            "巉巉女几峰，次第见晴碧。",
            "遥村暮烟合，乌鸟寒寂历。",
            "纵横目前景，指顾归咫尺。",
            "兹焉遂忘返，渐可携尊席。",
            "人间有能事，功效在勤力。",
            "恶深当痛治，秽尽善斯得。",
            "经年滞穷谷，庶以娱朝夕。",
            "题诗寄初终，抚事心有激。"
        ],
        "notes": "",
        "id": "0f846b282a6eed4d1421d57b398ba40d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春游昌谷访李长吉故居",
        "preface": "",
        "paragraphs": [
            "连山忽中开，呀若敞双户。",
            "清泉泻中间，行子并溪去。",
            "苍崖左右壁，田垅亦棋布。",
            "渠流涨春漪，鸣涧转芳屿。",
            "鸡豚见茅屋，负檐隠微路。",
            "竹坞蔼青葱，花岩被红素。",
            "仲春雨新敛，晴日破氛雾。",
            "南山当其门，列嶂俨环护。",
            "深行不知厌，舍马时独步。",
            "欣然耳目惬，遂我麋鹿趣。",
            "朝随浮云来，归辔月中度。",
            "惆怅锦囊生，遗居无复处。"
        ],
        "notes": "",
        "id": "cea396fb2a939e6e0d5ce88202a5957b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄题何戢秀才琬琰堂",
        "preface": "",
        "paragraphs": [
            "幽人筑淇澳，不与世相闻。",
            "独携千卷书，过于骨肉亲。",
            "辛苦作室堂，插架如鱼鳞。",
            "时时体不住，一遇千载人。",
            "山川兵火后，墟庙金石存。",
            "消磨余纸墨，幻灭去无痕。",
            "功名但如此，知子道可尊。",
            "不遗世一毫，以全与其身。",
            "包丑傅黛膏，百态售笑颦。",
            "谁能双蛾眉，闭户自贵珍。",
            "鄙人有夙尚，愿与幽侣敦。",
            "他年抱健犊，听啸入苏门。"
        ],
        "notes": "",
        "id": "50cef093226192aefd5555702eb70e45"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读管子",
        "preface": "",
        "paragraphs": [
            "夷吾相桓公，岂复偶际会。",
            "观其平生心，身已有所委。",
            "天方困生民，吊伐实在己。",
            "求居寓所欲，纠与白等耳。",
            "堂堂东海邦，内政谨疆理。",
            "南荆北达燕，玉币走千里。",
            "仲尼免左衽，自以身受赐。",
            "孟轲圣之偶，非薄良有谓。",
            "彼狂后世儒，诋毁恣轻议。",
            "嗟哉不量分，讵解圣贤意。",
            "区区彼商鞅，操术良非是。",
            "为法昧所从，以身受其弊。"
        ],
        "notes": "",
        "id": "3a1ea1022600221c88f0e1b7b303be9c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读杜集",
        "preface": "",
        "paragraphs": [
            "风雅不复兴，后来谁可数。",
            "陵迟数百岁，天地实生甫。",
            "假之虹与霓，照耀蟠肺腑。",
            "夺其富贵乐，激使事言语。",
            "遂令困饥寒，食粝衣挂缕。",
            "幽忧勇愤怒，字字倒牛虎。",
            "嘲词破万家，摧拉谁得御。",
            "又如滔天水，决泄得神禹。",
            "他人守一巧，为豆不能簠。",
            "君独备飞奔，捷蹄兼骏羽。",
            "飘萍竟终老，到死尚为旅。",
            "高才遭委弃，谁不怨且怒。",
            "君乎独此忘，所惜唐遗绪。",
            "悲嗟痛祸乱，欲取彝伦叙。",
            "天资自忠义，岂媚后人睹。",
            "艰难得一职，言事竟龃龉。",
            "此心耿可见，谁肯浪自苦。",
            "鄙哉浅丈夫，夸己讪其主。",
            "文章不知道，安得擅今古。",
            "光焰万丈长，犹能伏韩愈。"
        ],
        "notes": "",
        "id": "f755959041278eaeb95049a39f0e0460"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "石曼卿三佛名大字",
        "preface": "",
        "paragraphs": [
            "石公神仙狂，脱落隠诗酒。",
            "余情到翰墨，落笔闻宇宙。",
            "峥嵘龟山殿，风雨梁栋旧。",
            "煌煌三佛榜，铁柱贯金纽。",
            "开张宫室正，浑实山岳厚。",
            "井水骇龙跧，螘封观骥骤。",
            "欲知分毫初，一釂尽数斗。",
            "墨池毡作笔，神运不知手。",
            "从容解牛际，萧散善刀后。",
            "古来精绝艺，所贵神气守。",
            "呜呼涡水侧，爽气一培𪣻。",
            "微工付浩劫，念此终销朽。",
            "乾坤一大幻，妄计金石寿。",
            "惟有龛中人，吾生兹稽首。"
        ],
        "notes": "",
        "id": "6387cb576ccba2dec74d24b76a53fe06"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "卧病读韦苏州诗呈无咎",
        "preface": "",
        "paragraphs": [
            "闲官无吏课，未午省中归。",
            "端居属微疾，偃卧度秋辉。",
            "书帙纷几席，减谷亦清羸。",
            "庭花败风雨，晚蝶弄余姿。",
            "怀公天津语，梦起江湖思。",
            "高秋挟健橹，一与水神嬉。",
            "上去触樯阈，奋飞有絷维。",
            "令人惭髀肉，消尽定何为。"
        ],
        "notes": "",
        "id": "a35d121a2300b1b7bebc6d530a7d22f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜宝积智轸道人惠书偈",
        "preface": "",
        "paragraphs": [
            "南山老禅翁，白浄如水月。",
            "我初获亲近，解此痴脑结。",
            "十年归故里，父老半存灭。",
            "逢师百如旧，才若旦夜别。",
            "故知静能久，岂有火中铁。",
            "致身烦热外，与世作冰雪。",
            "穷秋长安巷，客子送书札。",
            "龙蛙不同趣，掬海救其渴。",
            "平生笑谋食，中路愿颇夺。",
            "犹如伏辕鹿，野性终跳𨁝。",
            "触涂惟欲睡，过眼时一哕。",
            "摩尼本无瑕，尘垢终冀豁。"
        ],
        "notes": "",
        "id": "749979fd2ac81149a73f6db05c29bb29"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读太白感兴拟作二首  其一",
        "preface": "",
        "paragraphs": [
            "瑶姬上帝子，天日与晶光。",
            "万古巫山中，玉颜照秋江。",
            "世界一培𪣻，谁知楚襄王。",
            "宋生底虫蛆，妄以己意量。",
            "我无世上心，乃游不死乡。",
            "与尔等爱恶，朽枯终一藏。"
        ],
        "notes": "",
        "id": "9dd86e164dc63aa11ded9fe956de0ed5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读太白感兴拟作二首  其二",
        "preface": "",
        "paragraphs": [
            "陈王本无頼，少与美人期。",
            "蛾眉作秽血，蛊鬼尚何知。",
            "乃复结绸缪，伫车心伤悲。",
            "幻灭犹欲取，哀哉一痴儿。",
            "千年化异物，双作鸳鸯飞。",
            "终然随大化，飘荡今何之。"
        ],
        "notes": "",
        "id": "f06d18d46cbf2569a02939aaca7173dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读唐书二首  其一",
        "preface": "",
        "paragraphs": [
            "隋文方混一，自谓垂无疆。",
            "安知房之乔，拱立待其亡。",
            "哲人妙观世，俗虑固不长。",
            "我知蒲柳衰，宁待遘风霜。",
            "奇姿终英发，起骖龙凤翔。",
            "巍巍贞观绩，千载配虞唐。"
        ],
        "notes": "",
        "id": "f31a30901c1bc0d8d86f470123a0e120"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "读唐书二首  其二",
        "preface": "",
        "paragraphs": [
            "二张挟嬖宠，声势各滔天。",
            "蛇鼠依城社，自谓终千年。",
            "天道恶满盈，五龙忽腾骞。",
            "断头谁救汝，猳豚尸道边。",
            "击狗不击首，反噬理必然。",
            "智勇忽迷方，脱匣授龙泉。",
            "区区薛季昶，先事仅能言。",
            "留祸启临淄，败谋岂非天。"
        ],
        "notes": "",
        "id": "3f9b2b04ca782b2f7516641bcef65a97"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "睡起效韦苏州",
        "preface": "",
        "paragraphs": [
            "睡足起无事，开扃步中园。",
            "中园复何有，花草蔼已繁。",
            "飞红被行路，山鸟时一喧。",
            "时雨副耕稼，农事起郊原。",
            "仰欣天时好，俯惊岁月奔。",
            "自怜栖迟者，守寂没亡言。"
        ],
        "notes": "",
        "id": "cde9837c28b441500fdc1d0abfc0fcf1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "饮酒拟柳子厚",
        "preface": "",
        "paragraphs": [
            "泽国多水气，日西春尚寒。",
            "穷居无乐事，且复开清樽。",
            "一酌召和气，三觞失愁颜。",
            "百忧如崩云，天地为我宽。",
            "采采中田杞，愈食仍甘餐。",
            "登盘自有味，何必盛炮燔。"
        ],
        "notes": "",
        "id": "89de69c5711354b0de62b9a53318ee4c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "何斯举惠酒",
        "preface": "",
        "paragraphs": [
            "孟夏饮烧酒，穷居莫致之。",
            "扣门闻好语，出应自披衣。",
            "双榼俨在门，使者前致词。",
            "敛衽受嘉贶，敬此旨且时。",
            "且喜尊不燥，安得计淳漓。",
            "但恐昧奇字，令人愧鸱夷。"
        ],
        "notes": "",
        "id": "2ab3e0d8ec5fb75d4644099154b9ab13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "文周翰邀至王才元园饮",
        "preface": "",
        "paragraphs": [
            "朝衫冲晓尘，归帽障夕阳。",
            "日月马上过，诗书箧中藏。",
            "心疑长安人，一一如我忙。",
            "城西有佳友，延我步闲坊。",
            "入门见主人，谢客无簪裳。",
            "蒲团乌皮几，密室留妙香。",
            "门前佳木阴，堂后罗众芳。",
            "饭客炊雕胡，旨酒来上方。",
            "盈盈双鬟女，身小未及床。",
            "执板歌一声，宾主无留觞。",
            "嗽井消午醉，扫花坐晚凉。",
            "主翁尘外人，三十辞明光。",
            "闭门自灌园，种花见老苍。",
            "有才不试事，归卧野僧房。",
            "知君非徒然，顾我不能量。",
            "始知同一国，喧静自相忘。",
            "众绿结夏帷，老红驻春妆。",
            "何惜君马蹄，坐令风雨狂。"
        ],
        "notes": "",
        "id": "fe27d8306662df5021b57b8b8861501f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寺晚",
        "preface": "",
        "paragraphs": [
            "春寒掩古寺，迟日转修廊。",
            "古殿流尘暗，空庭碧草芳。",
            "中有搘筇者，非醉亦非狂。",
            "谪官沧江上，已换一炎凉。",
            "春来不出门，蔬饭守禅堂。",
            "不知门外花，风雨知在亡。",
            "兴来时展卷，睡足自焚香。",
            "清吟尝旨酒，疏懒味何长。"
        ],
        "notes": "",
        "id": "901dcdaecb9c08590815cdbd7ff78749"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "辛未立春",
        "preface": "",
        "paragraphs": [
            "彩胜耀朝日，欢言立新春。",
            "朝阳披宿霭，颇觉天地温。",
            "蔬盘簇细甲，相劝御芳辛。",
            "谁云冰霜底，微绿还陈根。",
            "我居双老槐，对耸苍龙鳞。",
            "岁穷益惨淡，何以慰老人。"
        ],
        "notes": "",
        "id": "42e7f35a21011bab8be256edfee0fa4e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三更",
        "preface": "",
        "paragraphs": [
            "三更月晕合，定知明日雨。",
            "开门已萧飒，寒气侵庭宇。",
            "东风变凄凛，闭户思室处。",
            "頼兹尊有酒，细酌供燕语。",
            "斗杓行指卯，虽寒能几许。",
            "惟应园林好，新霁千花吐。"
        ],
        "notes": "",
        "id": "b84402af31e7b63a45fc905a6f3094b7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月二日探春",
        "preface": "",
        "paragraphs": [
            "青春来几时，腊雪消未已。",
            "苍茫陈根中，新绿已映趾。",
            "高风变冰霜，和气从此始。",
            "青芒缀蒲柳，红粒妆桃李。",
            "融泥发新阳，暖日动生意。",
            "经年不窥园，偶此携妇子。",
            "提筐撷野甲，若苦寒蔬美。",
            "新年酌尊酒，佳节聊燕喜。",
            "优游自有趣，朝市苦多事。",
            "闲暇不易求，宁须叹留滞。"
        ],
        "notes": "",
        "id": "13fbe3e47e8762632b84f07026c3892a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "端居二首  其一",
        "preface": "",
        "paragraphs": [
            "舍东日初上，堂南雪已消。",
            "鸟声弄新霁，春风动柳条。",
            "学道心未降，端居生寂寥。",
            "佳人不可挹，芳物为无聊。",
            "夕扉还自掩，弯月已翘翘。",
            "黯黯长安夜，愁思怅迢迢。"
        ],
        "notes": "",
        "id": "ddf344802c8aaebaa03fa3c832be3bfd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "端居二首  其二",
        "preface": "",
        "paragraphs": [
            "余寒羞老木，惨淡气未平。",
            "王国富车马，士女竞新正。",
            "风埃息九陌，纨绮艳重城。",
            "灯稀夕烟重，斗转夜寒生。",
            "倚楹复何待，依依空复情。"
        ],
        "notes": "",
        "id": "1f72aa7609d9cb635d2c3610e9356219"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月之初风雨凄冷如穷秋兀坐不夜堂二首  其一",
        "preface": "",
        "paragraphs": [
            "东君已成归，风雨为之殿。",
            "夜来柯山溜，深射交百箭。",
            "可怜东园花，收拾无一片。",
            "开门不能出，径滑那得践。",
            "还归酌卯酒，佐酌有藜苋。",
            "重思理貂裘，未用愁纨扇。"
        ],
        "notes": "",
        "id": "c28576b026dc6f4cc9cf064a19bd9bc9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月之初风雨凄冷如穷秋兀坐不夜堂二首  其二",
        "preface": "",
        "paragraphs": [
            "风雨四月初，正作穷秋寒。",
            "朱明方更候，阴沴时相干。",
            "阴阳天自便，寒暑无必然。",
            "玄冥与祝融，政事谁得专。",
            "江乡累岁饥，一饱望今年。",
            "不知谁不仁，探喉夺其餐。",
            "柯山穷老人，方暑愁衣单。",
            "似闻林笋立，矗矗戈戟攒。",
            "但知饮美酒，折取共朝盘。"
        ],
        "notes": "",
        "id": "5793ae602439e1288a651cca638f9b36"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏夜二首  其一",
        "preface": "",
        "paragraphs": [
            "一雨洗空旷，肃然天地秋。",
            "阴阳有至信，残暑逝不留。",
            "中夜事忽变，西风延蓐收。",
            "云雷西北来，弥漫布九州。",
            "万生息惔焚，我疾亦已瘳。",
            "起哦不待晓，暗步禅堂幽。",
            "落月倾屋西，候虫鸣不休。",
            "坐令百感集，岁晏此淹留。"
        ],
        "notes": "",
        "id": "cbda077e941d3fe318b6a69bb4a99fb1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏夜二首  其二",
        "preface": "",
        "paragraphs": [
            "受暑若作釜，付之无如何。",
            "岂阴阳知争，变起一刹那。",
            "西风卷屋茅，澍雨如江河。",
            "振衣欲露坐，濯此寒滂沱。",
            "烹鱼晓沽酒，醉卧仰屋歌。",
            "岁月不待人，吾年已蹉跎。"
        ],
        "notes": "",
        "id": "830161d7047c34329d0da1d270e9e0fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月七日晨起",
        "preface": "",
        "paragraphs": [
            "山鸦鸣晓晴，寒日在蓬荜。",
            "老人欣然起，搆火温小室。",
            "室中空无有，扫榻对像佛。",
            "还观旧文字，尘土暗编帙。",
            "一杯径就醉，四体寒若失。",
            "隔窗即山麓，寒木鸣瑟瑟。",
            "江民旱累岁，流冗东就食。",
            "蛈蝗食陈蔡，千里无草色。",
            "客来谈世事，亹亹语千百。",
            "客去深闭门，颓然无我责。"
        ],
        "notes": "",
        "id": "6b1be74c9de5b52bf523461e01a5556c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "衰荷",
        "preface": "",
        "paragraphs": [
            "衰荷有余姿，秋水清更急。",
            "木落天宇宽，庭虚山气入。",
            "寒鱼渐受钓，野果晴可拾。",
            "幽居无余营，但与山水习。",
            "济时无良谋，戎陈畏戈钑。",
            "端坐阅岁时，多惭微禄及。"
        ],
        "notes": "",
        "id": "c110b6096d309a1157e695673ae45e0e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "入伏后三日",
        "preface": "",
        "paragraphs": [
            "老火炽而焰，端能流弱金。",
            "清秋有微警，西风生薄阴。",
            "日中无停晖，俯仰忽已沉。",
            "齐纨不足玩，流景逝骎骎。",
            "盛衰宁独行，巾具密相寻。",
            "蓬茅有佳处，亦足慰人心。"
        ],
        "notes": "",
        "id": "c8dd932bb53634beee97c68c6f0bee2f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "畏暑不出",
        "preface": "",
        "paragraphs": [
            "赫赫三万里，共煮一鼎汤。",
            "蓬茅数椽屋，何处有清凉。",
            "惟有摄心坐，憩此真道场。",
            "清虚无一物，焚灼不能伤。",
            "自我知此趣，两脚不下堂。",
            "人皆笑我拙，我亦笑人狂。"
        ],
        "notes": "",
        "id": "79cf0ae43440b1623728e228b1de9fef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夏至",
        "preface": "",
        "paragraphs": [
            "长养功已极，大运忽云迁。",
            "人间漫未知，微阴生九原。",
            "杀生忽更柄，寒暑将成年。",
            "崔巍干云树，安得保芳鲜。",
            "几微物所忽，渐进理必然。",
            "韪哉观化子，默坐付忘言。"
        ],
        "notes": "",
        "id": "91e4d68009ccfb720616dfd4c680b205"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "庵东窗雨霁月出梅花影见窗上",
        "preface": "",
        "paragraphs": [
            "山头冷月出，射我幽窗明。",
            "屋东有新梅，寒影交疏櫺。",
            "暗香不可挹，仿佛认繁英。",
            "耿耿终无言，依依如有情。",
            "怳疑姑射真，仙驭下我庭。",
            "姮娥晓西去，满树晨霜清。"
        ],
        "notes": "",
        "id": "ec02c75f772b41869e2aff53f44b90f2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "疏梅二首  其一",
        "preface": "",
        "paragraphs": [
            "疏梅落寒晴，高柳暗春夕。",
            "低星上苍寒，远钟韵澄寂。",
            "颇私朝市间，更得阛阓僻。",
            "且复罢经过，深泥溅马臆。"
        ],
        "notes": "",
        "id": "c74a30271c8c6e100e58476dacecfb4b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "疏梅二首  其二",
        "preface": "",
        "paragraphs": [
            "我贫受寒欺，帖帖为不出。",
            "积雨远市声，幽居近芳物。",
            "时禽过我柳，清喙动鸣瑟。",
            "客去门复扃，低参映林没。"
        ],
        "notes": "",
        "id": "1cfca8a9d80a767cad93f4fa267d978d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "黄菊",
        "preface": "",
        "paragraphs": [
            "黄菊出荒岁，扬扬颜色好。",
            "芙蓉不能霜，败裂不自保。",
            "君子与小人，于此见其操。",
            "最怜所种蔬，根叶依畦老。",
            "朝晡充盘餐，滋味不枯槁。",
            "鸡鸣邻里静，老子起常早。",
            "呼童速沽酒，无使尊中燥。"
        ],
        "notes": "",
        "id": "99c69ce321c5fad0e1f1c8363c290ea6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵钱大尹公庭种菊",
        "preface": "",
        "paragraphs": [
            "人才困齐量，能尺不能咫。",
            "谁知钱京兆，狱讼间书史。",
            "平明吏拥堂，过午扫阶戺。",
            "风威变奸傲，应若度淮枳。",
            "清秋动高兴，庭菊粲可喜。",
            "栽培岂无情，收拾自弃委。",
            "客来撷芳秀，岁晏聊尔耳。",
            "新凉一尊酒，九日意在彼。",
            "平生经济手，张赵一泥滓。",
            "何必餐落英，离忧对兰芷。"
        ],
        "notes": "",
        "id": "d03439839068790a0221d8979095f653"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "堂下幽草",
        "preface": "",
        "paragraphs": [
            "烈日三万里，所至坏金石。",
            "嗟哉庭中草，独不改佳色。",
            "日中虽暂萎，晨露发鲜碧。",
            "深根通九地，变化有微测。",
            "应知一气移，不得常炎赫。"
        ],
        "notes": "",
        "id": "38482d4edf1cd4ab5362ba410cac1b1c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "咏双槐",
        "preface": "",
        "paragraphs": [
            "花开虽可怜，采色不坚久。",
            "譬如玩冰雪，随执随去手。",
            "可悦则生爱，爱灭恼随后。",
            "美好称不祥，此语端易究。",
            "中庭两苍槐，老枿独晚秀。",
            "残春余十日，万叶舒欲覆。",
            "森森翠羽盖，植立分左右。",
            "波涛起风夜，幄幕护炎昼。",
            "其荣无可悦，衰变亦何咎。",
            "欲攀无足玩，欲撷无足嗅。",
            "泊兮初无情，淡也故可守。",
            "病来捐众嗜，味道有真觏。",
            "寄言两苍翁，请与汝此寿。"
        ],
        "notes": "",
        "id": "4ff2df2fce933212a4d7a030b8a8c37a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大榆",
        "preface": "",
        "paragraphs": [
            "高榆百余年，其大数十围。",
            "修柯遏云日，老枿干虹霓。",
            "嗟尔拥肿材，大匠已见遗。",
            "何人失翦伐，养此顽钝姿。",
            "夏叶穴虫蚁，繁柯蔽凉飔。",
            "寒凭烈风怒，号白陵冬曦。",
            "鸾凤不女巢，所藏鸦与鸱。",
            "吾宁爱弹射，念尔不适宜。",
            "蟠据起墙屋，斧斤谅难施。",
            "去恶不慎微，既成安可追。"
        ],
        "notes": "",
        "id": "9f158bc9e380b043ef087895142cb2ba"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "自吾居山中，默默无与欢。",
            "朝晡谁相对，頼此青琅玕。",
            "堂东一亩池，远分西涧泉。",
            "萧萧一万竿，结根护池壖。",
            "婉婉翠凤凰，舞风照清澜。",
            "微飙自天来，新佩鸣已喧。",
            "王子骨已朽，后来岂有贤。",
            "谅非聋与盲，敢慢回与骞。",
            "灌溉养春茁，芟除去其繁。",
            "终日淡相对，俗车无至门。"
        ],
        "notes": "",
        "id": "c737e565a467f0d91064f33c66bf439c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "石竹",
        "preface": "",
        "paragraphs": [
            "真竹乃不华，尔独艳暮春。",
            "何妨儿女眼，谓尔胜霜筠。",
            "世无王子猷，岂有知竹人。",
            "粲粲好自持，时来称此君。"
        ],
        "notes": "",
        "id": "7293e6e9b7648c8a540ddeff45e5608c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "乞竹赠邠老",
        "preface": "",
        "paragraphs": [
            "与君共一山，修竹居其间。",
            "义当给两家，潘子不得悭。",
            "带甲十万夫，不战终日闲。",
            "辱使支敝庐，令我愧满颜。",
            "代竹为洗竹，义取洗益繁。",
            "乞我万之一，令君风月宽。",
            "裒多以益寡，天道自古然。",
            "诗成复自笑，诗礼资儒奸。"
        ],
        "notes": "",
        "id": "1479ed18913d3208879fe6053dc93b4a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "理东堂隙地自种菜",
        "preface": "",
        "paragraphs": [
            "幽居无一事，隙地自畦蔬。",
            "秋雨忽甲坼，青青千万余。",
            "江乡盛菘芥，烹咀亦甘腴。",
            "岂惟供晨餐，庶用备冬葅。",
            "桓桓左将军，英气横八区。",
            "邂逅无事时，弛弓曾把锄。",
            "矧我放逐者，终年守敝庐。",
            "谅非勤四体，寓意以为娱。"
        ],
        "notes": "",
        "id": "2be59c66d6ef43b16a30cf03f5898dbc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "种薤",
        "preface": "",
        "paragraphs": [
            "薤实菜中芝，仙圣之所嗜。",
            "轻身彊骨干，却老卫正气。",
            "持钱易百本，僻处多隙地。",
            "雨余土壤滋，栽植勤我隶。",
            "今年时泽足，灌汲免远致。",
            "朝畦已芬敷，零落发鲜翠。",
            "嗟余百不偶，六尺自知愧。",
            "虽甘老支床，同愿寿阅世。",
            "晨餐入匕筯，美不俪羹胾。",
            "神农岂欺予，魏姥有前志。"
        ],
        "notes": "",
        "id": "64c6b61bfa80c28e25f02aba609f7f49"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春蔬",
        "preface": "",
        "paragraphs": [
            "苣甲如刀圭，蒌蒿未生叶。",
            "紫芥绿如指，芜菁苗过茁。",
            "先生家四壁，食案稍罗列。",
            "芬芳芼姜芥，每彻有余啜。",
            "公侯烹五鼎，一饱厨流血。",
            "神官计功罪，沉魄受阴杀。",
            "先生饱扪腹，万事致琐屑。",
            "载览损益篇，终古守斯说。"
        ],
        "notes": "",
        "id": "edac1c44f4d415de12301dfd1dfefd4a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食菝葜苗",
        "preface": "",
        "paragraphs": [
            "江乡有奇蔬，本草记菝葜。",
            "驱风利顽痺，解疫补体节。",
            "春深土膏肥，紫笋迸玉裂。",
            "烹之芼姜橘，尽取无可辍。",
            "应同玉井莲，已过猫头茁。",
            "异时中州去，买子携根拨。",
            "免令食蔬人，区区美薇蕨。"
        ],
        "notes": "",
        "id": "a4431c7e53dda757c744fc3679e09a95"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七日晚同潘郎乘月到栾家观鹤问石生羚羊角偶有之今早惠角一对良真是也吾药遂成欣然作诗",
        "preface": "",
        "paragraphs": [
            "昨宵风月好，携手得吾人。",
            "南街访老鹤，夜扣主人门。",
            "入门未相见，清唳已可闻。",
            "见我展双翅，俯啄意甚驯。",
            "访药偶有之，初尚疑未真。",
            "今晨堕我前，获此万里珍。",
            "披图验良是，入药定有神。",
            "望兹以试方，辅此老病身。",
            "嗟我天所穷，一事百苦辛。",
            "兹游乃辄遂，造物良已仁。",
            "因歌遂成诗，往调柯山君。"
        ],
        "notes": "",
        "id": "f290c17a850d77ab45e43199e2a6e66d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "食蟹",
        "preface": "",
        "paragraphs": [
            "世言蟹毒甚，过食风乃乘。",
            "风淫为末疾，能败股与肱。",
            "我读本草书，美恶未有凭。",
            "筋绝不可理，蟹续牢如𫄠。",
            "骨萎用蟹补，可使无骞崩。",
            "凡风待火出，热甚风乃腾。",
            "中炎若遇蟹，其快如霜泠。",
            "俗传未必妄，但恐殊爱憎。",
            "本草起东汉，要之出贤能。",
            "虽失谅不远，尧跖终殊称。",
            "书生自信书，俚说徒营营。"
        ],
        "notes": "",
        "id": "f5d494860124178cdd4f89f054acfb04"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谷鸟",
        "preface": "",
        "paragraphs": [
            "谷鸟有和声，杖藜北园路。",
            "悠悠雪委泥，霭霭春浮树。",
            "樱包欲破红，梅葩粉坠素。",
            "幸兹沉疴间，复此赏心遇。",
            "晴阳山气昏，积雨溪光露。",
            "四郊农事起，兴怀田野趣。"
        ],
        "notes": "",
        "id": "fcfce5401b8ee13c9ef21135b9346b86"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "昼睡",
        "preface": "",
        "paragraphs": [
            "雨去天已秋，暑归日犹永。",
            "聊为清昼眠，度此亭午景。",
            "虫鸣篱落晚，地僻邻里静。",
            "起坐晚闻鸡，虚堂无俗听。",
            "我非汲汲者，失脚陷机阱。",
            "天道不吾欺，兹焉遣朝暝。"
        ],
        "notes": "",
        "id": "19c17a8f4dea06d0e8f55ba1acc05c39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十三夜风雨作暑气顿尽明日与晁郎小饮",
        "preface": "",
        "paragraphs": [
            "雨洗风扫除，老火不复燎。",
            "蓐收行正令，一夕清八表。",
            "衰骸困烧煮，魂魄始可招。",
            "东窗美一睡，灯火清自照。",
            "银河西南注，促织近堂奥。",
            "岁晚我何为，三觞醉清晓。"
        ],
        "notes": "",
        "id": "73cc2b35194378c2a7422b0d798d852a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄中山鹤",
        "preface": "",
        "paragraphs": [
            "矫矫云外物，本非世所驯。",
            "怀安败尔性，乃与人相亲。",
            "嘎然而长鸣，已愧鸿在云。",
            "马羁当受鞭，泉汲宁辞浑。",
            "岂无山中友，初不离鸡群。",
            "虽无月支料，亦饱松间身。",
            "嗟我少学古，有道羞贱贫。",
            "径出不自爱，蹉跎曳朝绅。",
            "一为折腰趋，永愧植杖耘。",
            "时时犹高谈，自喜未缁磷。",
            "寄语中山鹤，吾与汝知津。"
        ],
        "notes": "",
        "id": "8ad768a874f6a9a78a2f880a54246a26"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月一日同潘何小酌",
        "preface": "",
        "paragraphs": [
            "今晨一杯酒，相属送归春。",
            "明年东风至，何处复迎新。",
            "悬知柯山下，犹作未知人。",
            "来者事如梦，未至难预论。",
            "且使饮此酒，陶然付大钧。"
        ],
        "notes": "",
        "id": "11f6c0b04089930bafae3da0f2ca1223"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其一",
        "preface": "",
        "paragraphs": [
            "长安春雪消，天地一清润。",
            "墙东风霜枿，新叶如奋迅。",
            "老怀轻岁月，荣谢置不问。",
            "平生儿女心，乘间亦鬭进。",
            "微芳触鼻界，春意满方寸。",
            "却嫌一瓶钵，事与花不应。"
        ],
        "notes": "",
        "id": "9c9da06fd67293ae4626b82c708a396e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其二",
        "preface": "",
        "paragraphs": [
            "出门逢一士，韦布污尘土。",
            "延之升宾阶，再拜色低沮。",
            "问来何所欲，涕下说贫窭。",
            "其求升斗尔，我亦不能具。",
            "我穷与君等，禄不饱儿女。",
            "一事聊自贤，无求差胜汝。"
        ],
        "notes": "",
        "id": "451424a2a0d5ec03ab7f9f0593d7db57"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其三",
        "preface": "",
        "paragraphs": [
            "年长心益衰，读书常苦忘。",
            "当其欲谈说，散坠挽不上。",
            "诗书非真学，尽记未足尚。",
            "但憎心辜眼，不为谨守藏。",
            "书多墨入腹，无乃与饭妨。",
            "何如粲然白，广作酒肉盎。"
        ],
        "notes": "",
        "id": "83b5df2b5d8a9fc13e22f61058207143"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其四",
        "preface": "",
        "paragraphs": [
            "春风无形迹，贫舍亦时至。",
            "欲将桃李蹊，易此冰霜地。",
            "朝阳屋角暖，岸帻散衿袂。",
            "迹来饬妻子，裘纩且饮费。",
            "那知事大谬，暮雪卷风至。",
            "单衣不得出，宛转眠被袂。",
            "亦知事不久，顷刻度匪易。",
            "四邻同一欢，初不办此计。",
            "天公擅万物，与夺得自恣。",
            "如何倒寒燠，乃以命为戏。"
        ],
        "notes": "",
        "id": "99887a435b2d7d4e21d8efded99703fc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其五",
        "preface": "",
        "paragraphs": [
            "浮名一蹭蹬，万事付莽卤。",
            "惟余田园心，尚欲学老圃。",
            "空庭春雪尽，平地灌膏乳。",
            "买花门前翁，栽插粲可数。",
            "种之未浃日，昼夜风卷土。",
            "真须学抱瓮，敢信春必雨。",
            "隔墙见藜藿，气欲陵栋宇。",
            "彼独谁使之，时来遽如许。"
        ],
        "notes": "",
        "id": "bf1ed96f719e08056e31345a05279795"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其六",
        "preface": "",
        "paragraphs": [
            "谓春正无情，乃发桃与李。",
            "若真有知者，风恶折兰芷。",
            "是非一无与，任物自生死。",
            "德之固已愚，怨者亦岂理。",
            "有圃畏不蕃，有田忧不美。",
            "吾环堵萧然，于何生愠喜。"
        ],
        "notes": "",
        "id": "3ccbcb58cf7ddfcf83b19f2301298c39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其七",
        "preface": "",
        "paragraphs": [
            "昨日为雨备，今晨天乃风。",
            "障风谨自保，通夕雪迷空。",
            "备一常失计，尽备力不供。",
            "因之置不为，拱手受祸凶。",
            "当为不可坏，任彼万变攻。",
            "筑室如金石，何劳计春冬。",
            "此道简且安，古来家国同。"
        ],
        "notes": "",
        "id": "679138be84eb4421eb16df336cda5380"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日杂书八首  其八",
        "preface": "",
        "paragraphs": [
            "吾闻古夸父，逐日沉虞渊。",
            "以日为可逐，智固未足言。",
            "徒能出八极，撑突干云天。",
            "当其惫且毙，更使儿女怜。",
            "至弱败至刚，水波乃飘山。",
            "谁能守此道，却敌以空弮。"
        ],
        "notes": "",
        "id": "6096998f3b217d1a2aae159dc5c8e438"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其一",
        "preface": "",
        "paragraphs": [
            "春郊草木明，秀色如可揽。",
            "雨余尘埃少，信马不知远。",
            "黄乱高柳轻，绿铺新麦短。",
            "南山逼人来，涨洛清漫漫。",
            "人家寒食近，桃李暖将绽。",
            "年丰妇子乐，日出牛羊散。",
            "携酒莫辞贫，东风花欲烂。"
        ],
        "notes": "",
        "id": "387a67b0353fbe0768558207b4ff7600"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其二",
        "preface": "",
        "paragraphs": [
            "寒池冬不流，落叶塞泉罅。",
            "东风日夕来，春色到山舍。",
            "杖藜遶东溪，流水清可架。",
            "叠石引之来，潺潺到深夜。",
            "平栏朝可鉴，倒影见亭榭。",
            "清风起修篁，翠鸟亦来下。",
            "天和人意舒，春暖景物姹。",
            "歌此濯缨诗，尘埃欲高谢。"
        ],
        "notes": "",
        "id": "a2f3fa271f7f6fba931033e21b89b228"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其三",
        "preface": "",
        "paragraphs": [
            "致酒傍修竹，竹风吹我衣。",
            "临觞曷不乐，感此盛与衰。",
            "昔我池边柳，北风无完枝。",
            "春芽忽可撷，弱弱不自持。",
            "荣枯两相召，念此能几时。",
            "要终必复始，惜我芳华姿。",
            "自古无如何，悲歌欲何为。",
            "聊进杯中物，日醉以为期。"
        ],
        "notes": "",
        "id": "bd40f5fa1fa02d4a84cf6a74e46f0592"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其四",
        "preface": "",
        "paragraphs": [
            "南山如佳人，秀色慰我思。",
            "微风从东来，清洛摇春漪。",
            "驱马出门去，悠悠踏长堤。",
            "暖日丽花草，微云渡南溪。",
            "高丘者谁子，断裂岗前碑。",
            "当年岂不伟，泯泯今谁知。",
            "老翁驱牛耕，坟草半已犁。",
            "功名但若此，达士观如遗。",
            "饮酒复饮酒，劝君无复辞。",
            "人生百无益，惟有饮庶几。"
        ],
        "notes": "",
        "id": "50065e1e3c444749778cea7ad0d93cc4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其五",
        "preface": "",
        "paragraphs": [
            "长啸视天壤，手抚白玉琴。",
            "一抚再三叹，谁哉知我音。",
            "翩翩媚俗子，一仰复一沉。",
            "灵凤翔九霄，不顾蒿下禽。",
            "择食无果腹，贪藏有良金。",
            "岂无得与失，两各行其心。",
            "穷通亦有命，荣辱迭相寻。",
            "躬耕傥未辍，聊为梁父吟。"
        ],
        "notes": "",
        "id": "49abaacd276ec218b0fbf712e569bd96"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其六",
        "preface": "",
        "paragraphs": [
            "今晨起何早，盥漱坐南轩。",
            "啄木响高柳，春渠鸣乱泉。",
            "悠然此时心，默默谁与言。",
            "焚香阅素书，濯手开灵篇。",
            "神爽道自合，体和真亦全。",
            "萧萧毛发轻，浩气驱昏烦。",
            "呼童策藜杖，蹑露开中园。",
            "撷彼杞与菊，归烹助盘飧。",
            "既饱谁与乐，登高望南山。",
            "还归酌美酒，兴罢复陶然。"
        ],
        "notes": "",
        "id": "7a02206136d609d21b525c80b0c3da6f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其七",
        "preface": "",
        "paragraphs": [
            "夜醉朝未醒，披衣步南堂。",
            "折彼晓树花，嗅此凝露香。",
            "好鸟鸣我林，声如韵风篁。",
            "娟娟屋外杏，顾我如窥墙。",
            "物色岂不好，人情独何伤。",
            "思我二三子，各限天一方。",
            "无鬐不可游，无羽不可翔。",
            "耿耿千里心，箕昴互相望。",
            "结交古所重，义合不能忘。",
            "离别可奈何，还归举予觞。"
        ],
        "notes": "",
        "id": "9153808979659229d97b21beff0879e3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其八",
        "preface": "",
        "paragraphs": [
            "浮云起南山，冉冉朝复雨。",
            "苍鸠鸣竹间，两两自相语。",
            "老农城中归，沽酒饮其妇。",
            "共言今年麦，新绿已映土。",
            "去年一尺雪，新泽至已屡。",
            "丰年坐可待，春服行欲补。"
        ],
        "notes": "",
        "id": "31f7d5287e0a8a996e85c3140a9113b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其九",
        "preface": "",
        "paragraphs": [
            "嗟余尉穷县，端坐百无虑。",
            "幸兹岁丰穰，庶息尘埃步。",
            "乘间策羸马，莽莽出门去。",
            "田原亦可悦，农事蔼方布。",
            "还家有诗书，客至具鸡黍。",
            "勿复叹远游，人生孰非寓。"
        ],
        "notes": "",
        "id": "8488048cddf232003b6b0df598213703"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其一○",
        "preface": "",
        "paragraphs": [
            "漫漫东风来，吹此庭前樱。",
            "累累缀葩萼，华采日鲜明。",
            "朝阳助辉烁，好鸟亦和鸣。",
            "起行不自得，节物伤我情。",
            "皇天分四时，寒暑无暂停。",
            "悠然一气耳，不与人事争。",
            "方春感芬敷，秋复惜其零。",
            "一年能几何，方寸不暂平。",
            "念此自知妄，放歌遂遗形。",
            "达人傲天壤，儿女徒咿嘤。"
        ],
        "notes": "",
        "id": "e1e5d502c7a2ea5e898d8a2dc65f31c7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其一一",
        "preface": "",
        "paragraphs": [
            "仲春渐燠沐，摅散常远步。",
            "独穿林下蹊，斜转竹间屿。",
            "鸣泉竞漱石，迸笋或妨路。",
            "吹衣信和风，濯足解双履。",
            "深行意益惬，默坐憩亦屡。",
            "野花迎客来，啼鸟惊我去。",
            "群鸣投树鸦，独下过溪鹭。",
            "晴霞送斜日，历历星已布。",
            "娟娟新月弯，稍稍山已暮。",
            "用此遣朝昏，谁谓非尺素。"
        ],
        "notes": "",
        "id": "aec958fc6f174428d332db5ef1f56f8d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其一二",
        "preface": "",
        "paragraphs": [
            "高台面南山，独立望空阔。",
            "东风悠然来，吹我鬓中发。",
            "独游动远思，览物念所悦。",
            "伊人在千里，山水不可越。",
            "玉音坐契阔，容华有消歇。",
            "悲哉音莫致，杂珮空自结。",
            "群飞云间鸿，北羽俨成列。",
            "爱日崇令德，嘉好当无绝。"
        ],
        "notes": "",
        "id": "8ef04a8b6f26706b0c49d7d6f7aaff61"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春十三首  其一三",
        "preface": "",
        "paragraphs": [
            "沉阴涉春仲，积潦断行迹。",
            "浮云起南山，商羊未休息。",
            "壅涸无宿滞，芬芳有新摘。",
            "灯明休间齐，鸟静山霭夕。",
            "浊醪足斟酌，野杞柔可食。",
            "瑶簪脱雏笋，玉缕剸肥鲫。",
            "冥怀默有契，玩理方自得。",
            "庶几达人风，持用慰寂默。"
        ],
        "notes": "",
        "id": "e6a9bf825ded3951f8b98806e464d1d5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "淹留生白发，默默又惊春。",
            "花房与柳萼，三见东风新。",
            "竟日雨不止，翛翛寒著人。",
            "拥裘坐闭阁，但与山炉亲。",
            "昔我东南交，蔼蔼贤簪绅。",
            "朝晡不相舍，谈笑夜达晨。",
            "清言间嘲谑，侑以肴与尊。",
            "风花春院静，霰雪夜炉温。",
            "南士多文章，最爱蔡与秦。",
            "吴僧参寥者，潇洒出埃尘。",
            "诗多山水情，野鹤唳秋旻。",
            "江子贫而廉，乡党称其仁。",
            "徐子节最苦，五十慕其亲。",
            "颇有豪侠风，时时见于文。",
            "相逢必痛饮，大盏若鲸吞。",
            "家无一金资，有口不言贫。",
            "楚望自南来，赠我佳句频。",
            "送我歌百言，烂如张锦茵。",
            "蔡子不可见，穷泉闷幽魂。",
            "遗书谁收拾，抚旧心空存。",
            "僧寥安在哉，江汉一孤鳞。",
            "徐子益寥落，寂无人荐论。",
            "周子有书来，乃在吴江滨。",
            "其余数子者，影响无由闻。",
            "寥寥青天高，落落参与辰。",
            "东西不相及，难合易离分。",
            "自我官穷山，耳目如聋昏。",
            "相逢半俗物，彊笑接欢欣。",
            "景物岂不嘉，招携阻嘉宾。",
            "端如守笼鹤，终日掩吾门。",
            "春风动花光，桃李曰缤纷。",
            "长歌写我思，书寄东飞云。"
        ],
        "notes": "",
        "id": "52419823c61ed53d973320a52e7a9ac2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送晁将之咸平簿",
        "preface": "",
        "paragraphs": [
            "逢君执经博士堂，见君赐第出明光。",
            "俯眉作吏百态恶，豫章参天要雪霜。",
            "连墙秋雨老藜苋，十日不见已束装。",
            "试寻崔丞谢客处，壁间有诗细作行。"
        ],
        "notes": "",
        "id": "73e62df0b4eb16a71c1f1debd9142be1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二月十五日",
        "preface": "",
        "paragraphs": [
            "春风扬尘春日白，衡门向城人寂寂。",
            "淮阳三月桃李时，街头时有卖花儿。",
            "老人卧稳起常晚，欲强出游心独懒。",
            "一尊美酒酬芳菲，老大不及年少时。"
        ],
        "notes": "",
        "id": "ea46e2f0f7dcc7375c02feaf41af388b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "通海夜雨寄淮上故人",
        "preface": "",
        "paragraphs": [
            "黄沙浑浑水满川，奔流争岸虎眼漩。",
            "南来舟子惯风水，万斛长船如等闲。",
            "蒙蒙春雨杨柳湿，漠漠人家鸡犬寒。",
            "道途归人寄消息，客行安稳近长安。"
        ],
        "notes": "",
        "id": "e5cf9d04a3e38c7d9cd733a0255a9459"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泊舟永城西寺下有感",
        "preface": "",
        "paragraphs": [
            "春水沄沄何处尽，连樯袅袅似当时。",
            "昨日桥边系船客，南来北去知为谁。",
            "他乡异县各风物，游子居人长别离。",
            "叹息东城修竹寺，尘埃漫灭十年题。"
        ],
        "notes": "",
        "id": "e030f6011c0cc3db5b9197112ed5804e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伏暑日唯食粥一瓯尽屏人事颇逍遥效皮陆体",
        "preface": "",
        "paragraphs": [
            "烈日炎风鼓大炉，籐床瓦枕闭门居。",
            "屏书居士持斋日，挂壁禅僧问法图。",
            "邻汲满携泉似乳，新舂旋籴米如珠。",
            "饱餐𫗴粥消长夏，况值饥年不敢余。"
        ],
        "notes": "",
        "id": "8a346bbc2e2689b28a89678ef81fe9cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "壬午正月望夜赴临汝宿襄城古驿县有古寺家人辈夜往焚香襄城古邑也可以眺二室地爽垲退之所谓颍水嵩山豁眼明者癸未元夕谪居齐安携家游定惠妙圆承天下大云东禅盖出雨夜有感示秬秸",
        "preface": "",
        "paragraphs": [
            "江城收灯寒寂历，里巷闭门不复出。",
            "蓬茅数屋逐臣庐，门前樵牛卧斜日。",
            "老人拥褐炉前睡，眼冷不眠思往事。",
            "去年襄城古驿亭，野县风埃寻古寺。",
            "周楚川原气象存，岘山紫逻秀连云。",
            "地留宝鼎周京贵，山拱泥金神岳尊。",
            "齐安江上渔樵市，谁料今年身到此。",
            "大江绕郭风涛翻，城中冈垅无平地。",
            "青红剪彩挂影灯，渔夫樵妇来相仍。",
            "短箫急鼓集儿女，丛祠夜半鸬鹚惊。",
            "浮生梦境何足计，呼童且闭柴门睡。",
            "百年江上谁得知，竿木随身聊一戏。"
        ],
        "notes": "",
        "id": "7a00c5125e18d74bead23cda66333304"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题安州张全翁大夫溪图",
        "preface": "",
        "paragraphs": [
            "清溪萦洄流碧玉，散入缘冈万竿竹。",
            "照春四合锦绣林，干云直上风霜木。",
            "主人吾宗行珪璧，解组归来鬓犹绿。",
            "祇知林下酒盈樽，不忧门外车推毂。",
            "灵心内守消冰炭，洗眼旁观看荣辱。",
            "造物乘除真有理，却将康健还无欲。",
            "嗟予放浪已半世，斥逐不去缘微禄。",
            "六年一梦百忧患，踏雨褰裳过林麓。",
            "杀鸡为黍固留我，我自奔忙不皇宿。",
            "乃知风月为君好，颇觉禽鱼憎我俗。",
            "楚鱼楚稻贱如土，老去容身一茅屋。",
            "他年杖履请卜邻，与君静话烹粱粥。"
        ],
        "notes": "",
        "id": "811d0ce46412f640f5695b0a04688614"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵苏内相好头赤",
        "preface": "",
        "paragraphs": [
            "世无将军飞食肉，宛马不来鞭费竹。",
            "赤驽当御亦偶然，冀北此曹量计谷。",
            "惭愧蒲梢汗流赤，翻鬣胡风嘶汉日。",
            "麒麟不合地上行，谁道风云未经历。"
        ],
        "notes": "",
        "id": "e25a7ce772492f36a2a2b63b7eba57cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题东坡卜算子后",
        "preface": "",
        "paragraphs": [
            "空江月明鱼龙眠，月中孤鸿影翩翩。",
            "有人清吟立江边，葛巾藜杖眼窥天。",
            "夜凉月堕幽虫急，鸿影翘沙衣露湿。",
            "仙人采诗作步虚，玉皇饮之碧琳腴。"
        ],
        "notes": "",
        "id": "98663da98eacd6fa8321f8bd6a12aca7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "不雨",
        "preface": "",
        "paragraphs": [
            "齐安一郡雨不足，稻畦土坚不入谷。",
            "城中赤日风吹沙，老鸦衔火烧竹屋。",
            "百尺长绳抽井底，井中泥滓多于水。",
            "潭边龙祠悬纸钱，谁令霹雳惊龙眠。"
        ],
        "notes": "",
        "id": "63369847b491787840f425c402c7437f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厌雨四首  其一",
        "preface": "",
        "paragraphs": [
            "夜来雨声倒百川，老农起坐不敢眠。",
            "曰疑涨潦卷屋去，又恐涌水兴床前。",
            "旦视山川一泥泞，流沛千顷新秧田。",
            "虾蟆相呼动百千，不念两股充庖煎。"
        ],
        "notes": "",
        "id": "786bc75725c615c8b827b735a4b297e0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厌雨四首  其二",
        "preface": "",
        "paragraphs": [
            "霖霪望晴病望汗，里巷呻吟夜达旦。",
            "风清日出未敢喜，天公高居龙鱼悍。",
            "夜声翻盆昼绠縻，百川失性皆上驰。",
            "乾坤震荡动植悲，谁居无事为此嬉。"
        ],
        "notes": "",
        "id": "5ed6e6eff7ecdbbeac6f3d3cb0430f21"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厌雨四首  其三",
        "preface": "",
        "paragraphs": [
            "朝雨没田夜崩屋，下民何罪罹此毒。",
            "天公行雨须命龙，那知人欲食龙肉。",
            "玄云幕天不可决，日乌戢翼愁旸谷。",
            "区区昏垫未足忧，当念波涛翻地轴。"
        ],
        "notes": "",
        "id": "a3991cc53c2cdef865e7b756daab06ac"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "厌雨四首  其四",
        "preface": "",
        "paragraphs": [
            "柯山老人家四壁，深居闭门不下席。",
            "日补丹田气三咽，自言兹味胜玉食。",
            "无田无屋一空囊，不管门前水三尺。",
            "有钱沽酒便不忧，会见天清还白日。"
        ],
        "notes": "",
        "id": "dbaa73da6602890d228b6be882385fbd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦游陈州柳河觉而作",
        "preface": "",
        "paragraphs": [
            "虎豹九关未敢望，里门旧游如可寻。",
            "梦到城西古壕水，倚天高柳万黄金。",
            "丛祠之南我旧圃，蔬甲若若春泥深。",
            "睡觉啼禽自相问，经年他乡何滞淫。"
        ],
        "notes": "",
        "id": "b6ef0d095bcf7831c97e48870a178e90"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新正",
        "preface": "",
        "paragraphs": [
            "春风浩浩春阳尽，老木生芽绿如豆。",
            "古巢老乌声鸦鸦，南陂雨干麦将秀。",
            "人家寒食无一月，青箬蒸鱼竞时节。",
            "白衫紫领来自田，县官呼我要青钱。"
        ],
        "notes": "",
        "id": "1f9130eca706a3bf1a25c7e34e76b863"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦寒二首  其一",
        "preface": "",
        "paragraphs": [
            "二月八日寒未已，山城雨过浄如洗。",
            "城门樵渔不复来，市中屐齿响长街。",
            "老翁一杯百不知，酒酣放歌视群儿。",
            "句芒当权不用事，玄冥功成徒尔为。"
        ],
        "notes": "",
        "id": "f7cbf6489de5768eaf86e6f6c84e6510"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "苦寒二首  其二",
        "preface": "",
        "paragraphs": [
            "山城新炭贱于土，老翁守垆朝复暮。",
            "时倾墙下一杯酒，不怕簷前三尺雨。",
            "共言麦好岁当熟，里巷往来闻好语。",
            "老大汤餠百不忧，折脚铛中足烹煮。"
        ],
        "notes": "",
        "id": "5b32f6136310e37d67268285ae30df42"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠马十二全玉沿檄过楚顷刻而别",
        "preface": "",
        "paragraphs": [
            "我离海边方季夏，子时别我西亭下。",
            "是时积雨河水深，却看孤舟放清夜。",
            "尔来忽忽冬已阑，岁晚荒凉学官舍。",
            "那知复与子携手，犹能顷刻听清话。",
            "来时绿树今黄叶，须信丹颜暗中化。",
            "别离易得当重惜，岁月难留足悲咤。",
            "人生坎轲多忧娱，万事纷纷少休暇。",
            "况子飘泊不可常，几度相逢即衰谢。",
            "功名有命何足求，富贵无常求亦乍。",
            "隋珠弹雀虽有获，纤尘未补千金价。",
            "我于世事甘不学，久师壁观依僧社。",
            "辱君指我曹溪源，行虽未至宁辞驾。",
            "君如有志反丘壑，我即求田买桑柘。",
            "卜邻丈室听谈禅，更问老农求学稼。"
        ],
        "notes": "",
        "id": "7114bc39cd73af348f67b7cb26c0281b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别梅",
        "preface": "",
        "paragraphs": [
            "宦游到处即为家，况我迁谪来天涯。",
            "三年假馆主人屋，忽忽屡见新梅花。",
            "那知今冬当去此，十月已见凌霜葩。",
            "绕之百匝未易别，对我脉脉如含嗟。",
            "悬知客去门复掩，亭沼人散啼昏鸦。",
            "朝风吹香散寂历，夜月照影低横斜。",
            "嗟我明年复何处，东州旱野连桑麻。",
            "相思时有梦魂到，极目南望空烟霞。"
        ],
        "notes": "",
        "id": "ed0cec86754140ff30a521391edc63b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "南风吹笋成修竹，园林一番新阴绿。",
            "足愁多病少欢娱，感时念远伤幽独。",
            "遥山林外知何处，倦客楼头空极目。",
            "悲笳三叠闭江城，娟娟新月啼乌宿。"
        ],
        "notes": "",
        "id": "565d41ae15922f49b4127a14370b87a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之蝎虎",
        "preface": "",
        "paragraphs": [
            "蝎虎捕蝇君叹息，尔胡纵蝎蝇遭食。",
            "畏难侮易真可尤，能捕飞蝇犹有益。",
            "君不见世上虚名相借与，号以千钧实无缕。",
            "岂惟无益害从旃，搏绳之虎犹为贤。"
        ],
        "notes": "",
        "id": "e8a4d2db535cf505b36140bdac1b7ce4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒夜",
        "preface": "",
        "paragraphs": [
            "暗空无星云抹漆，邑犬吠野人履霜。",
            "岁云暮矣风落木，夜如何其斗插江。",
            "屋头眠鸡正寂寂，野县严鼓先逢逢。",
            "摩挲老面起搆火，春色床头酒满缸。"
        ],
        "notes": "",
        "id": "061d6cb5ae00c381343f055331fd1c9e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪中狂言五首  其一",
        "preface": "",
        "paragraphs": [
            "江乡密雪常在春，异哉今腊已再白。",
            "风严无声掠树过，茅簷飞霰鸣策策。",
            "老农饱食莫畏寒，天意在汝田中麦。",
            "我虽无田助尔喜，来岁不忧汤餠窄。"
        ],
        "notes": "",
        "id": "daa7107dd2100bd20eceb31ca2f77de2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪中狂言五首  其二",
        "preface": "",
        "paragraphs": [
            "今春齐安大疾疫，闾里老弱死籍籍。",
            "篾绳芦席肩两夫，绕郭累累瘗千百。",
            "玄冥一日行正令，疠气入地应千尺。",
            "异乡身健百不忧，有钱但知沽酒吃。"
        ],
        "notes": "",
        "id": "80706aa1e5ef1cb4dedff05059547e01"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪中狂言五首  其三",
        "preface": "",
        "paragraphs": [
            "我家中州食嗜面，长罗如船硙如电。",
            "烂银白璧照中厨，膳夫调和随百变。",
            "江乡种麦几数粒，强进腥鱼蒸粝饭。",
            "雪深麦好定丰登，明年一饱偿吾愿。"
        ],
        "notes": "",
        "id": "139560c0da12adcf183e795024efcede"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪中狂言五首  其四",
        "preface": "",
        "paragraphs": [
            "请说吾乡人种麦，漫山亘野顷千百。",
            "北风寒严大泽干，一腊何啻见三白。",
            "春泥冰消土脉动，垅亩渐纵牛羊续。",
            "街头作餠大如槃，一岁衣食事已毕。"
        ],
        "notes": "",
        "id": "48cc617ccd1eb9adcb0d01261b20fc7f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪中狂言五首  其五",
        "preface": "",
        "paragraphs": [
            "故园陈墟太昊祠，腊雪消后融春泥。",
            "韭芽苣甲初出土，春槃饤鬬如棼丝。",
            "里闾经过厌此物，糖𫗰寒具方交驰。",
            "江南鱼稻岂不美，长年谪居长土思。"
        ],
        "notes": "",
        "id": "ba0fb26ca691361c6a95104492eeea91"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻红鹤有感",
        "preface": "",
        "paragraphs": [
            "东风吹晓麦青青，柯山树头红鹤呜。",
            "窗间梦断客叹息，忆我去年临汝城。",
            "平池朱阁花如雪，岘山少室两奇绝。",
            "岂知崎岖黄土岗，茅屋芦篱风雨折。",
            "殷勤寄语望嵩楼，此身强健会重游。",
            "陈迹再寻难料得，正如三到旧黄州。"
        ],
        "notes": "",
        "id": "f09383d3b08dac971ad78a53ce1ed0dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻苏先生除校书郎喜而为诗并招王子中",
        "preface": "",
        "paragraphs": [
            "绩溪仙翁若秋鹤，有喙不向腥膻啄。",
            "几年戢翼大江南，下看纷纷飞燕雀。",
            "亲携杖拂呵禅祖，自伐松根出灵药。",
            "世人真自为公忙，公宁有意人间乐。",
            "嗣皇继明登俊彦，诏遣雠书天禄阁。",
            "江山气象满收贮，倾倒归来开万橐。",
            "咸韶无声嗟已久，野鼓羌弦自宫角。",
            "当令鸾凤见文章，却遣丘陵仰山岳。",
            "王郎萧萧好文笔，一世清名推卫乐。",
            "岭头梅发始辞家，坐见长安秋叶落。",
            "滞留穷县许过我，季心不负千金诺。",
            "何为岁晚尚迟留，庭下寒篁还解箨。",
            "我老栖栖亦何事，一官未足充藜藿。",
            "读书把笔工无益，执板折腰心已怍。",
            "顽疏一味难鞭警，妙道多生欲穿凿。",
            "惟君所事与我同，他日相从郑君学。"
        ],
        "notes": "",
        "id": "832a8049d3b4dfef5a9c5532a12a9f68"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶书三首  其一",
        "preface": "",
        "paragraphs": [
            "秋阴漫漫几千里，赤壁矶前天接水。",
            "连樯接舵不复行，老鱼擘波时出戏。",
            "黄橙紫栗收如积，青钱买酒不堪惜。",
            "北人岁久厌南餐，山边有路何时还。"
        ],
        "notes": "",
        "id": "b7f28193d0bf15961a811fc10e27f1ca"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶书三首  其二",
        "preface": "",
        "paragraphs": [
            "穷愁昼夜阴如一，夜不见星朝蔽日。",
            "枯畴已获大野空，怒江未落连洲没。",
            "长鱼泼剌不受钓，渔子高眠守蓬荜。",
            "紫髯旧宫谁复游，鼎峙雄心久萧瑟。"
        ],
        "notes": "",
        "id": "651c5818c1d7e6c3dacf16aabdc5b962"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶书三首  其三",
        "preface": "",
        "paragraphs": [
            "周郎战处沧江回，鱼龙荡潏山石摧。",
            "荆州艨艟莫举檝，走君不劳一炬灰。",
            "当年雄豪谁复在，乔木荒烟忽千载。",
            "蕲州截竹作笛材，一写山川万古哀。"
        ],
        "notes": "",
        "id": "c7732682e3c36fe2f96cde486c68f273"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "我爱沙边双白鸥，飞鸣相乐还相求。",
            "往来饮啄性如一，异类不至心无忧。",
            "我来穷山无与友，虽有接纳非吾俦。",
            "人生从类乃为乐，强言笑语欢何由。"
        ],
        "notes": "",
        "id": "bcda655b4301d323a121d501b6aeee0c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对酒奉怀无咎二首  其一",
        "preface": "",
        "paragraphs": [
            "城门失火池鱼穷，树头风声酒榼空。",
            "虽贫家妇有旨蓄，一一可口不待丰。",
            "往来曳杖两足健，醉后哦诗双颊红。",
            "最忆南都晁别驾，高歌大笑声如钟。"
        ],
        "notes": "",
        "id": "24f6aeef2993b63519e54b6ec2a809fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "对酒奉怀无咎二首  其二",
        "preface": "",
        "paragraphs": [
            "我兄改秩令新昌，相望虽远同江外。",
            "君家兄弟数如我，曹南好在庞眉弟。",
            "官微无利沾骨肉，两处强健差自慰。",
            "近来老子还破禅，一女咿哑犹未睟。"
        ],
        "notes": "",
        "id": "d1f933122495f63f5c3f73419a87af94"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "醉郡圃二首  其一",
        "preface": "",
        "paragraphs": [
            "东风流园开百花，繁红酽白如晴霞。",
            "主人殷勤劝客饮，我为满釂酢以华。",
            "游人酒客兴未足，举首白日西南斜。",
            "人生有酒不肯饮，百年醒坐何为耶。"
        ],
        "notes": "",
        "id": "c8d2d57a6c3786ea61f5f87c57225600"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "醉郡圃二首  其二",
        "preface": "",
        "paragraphs": [
            "驱童晨摘承露花，荐以玉盘濡井华。",
            "谁云离本即憔悴，持玩入手意有加。",
            "为之致酒就几案，影落酒底杯浮葩。",
            "平生看花常不足，肯使容易亲尘沙。"
        ],
        "notes": "",
        "id": "1e7aa45aa0b12dede828f16deb4e9319"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋园杂感",
        "preface": "",
        "paragraphs": [
            "只今枯条罥衰蔓，异时密叶如翠葆。",
            "执斤之子久睥睨，簸米待薪已除灶。",
            "寄言青云富贵人，金朱能得几时好。",
            "是非荣辱百不知，却输顽钝柯山老。"
        ],
        "notes": "",
        "id": "51069ea83d886e6d35eae230bd1f04f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "孝感县",
        "preface": "",
        "paragraphs": [
            "萧索江干县，林端见客樯。",
            "山川错吴楚，人物混荆杨。",
            "风略寒芦阵，云迷夕鸟行。",
            "故乡同见月，谁记白头郎。"
        ],
        "notes": "",
        "id": "9f412008e9be031f020edbbb46ad3a7c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春寒二首  其一",
        "preface": "",
        "paragraphs": [
            "星霜残腊过，霰雪一冬频。",
            "云重常昏昼，寒多更入春。",
            "晚风捎翠暮，轻雨敛微尘。",
            "满酌山樽酒，驱愁尔最亲。"
        ],
        "notes": "",
        "id": "5ccc1044eb5b4ba85e440fdaeadcc238"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春寒二首  其二",
        "preface": "",
        "paragraphs": [
            "漠漠阴还合，迢迢日自长。",
            "云容将雨露，山意自风霜。",
            "栏甲青辞土，园枝笑倚墙。",
            "薄寒能几许，春雨满池塘。"
        ],
        "notes": "",
        "id": "280441208ad3ed4a1ec3ae0bbe8c0a32"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "溪流清欲涨，山雪白仍铺。",
            "耕陇晴罗雉，春渠暖日蔬。",
            "禽鱼随处乐，草木向阳舒。",
            "酒病年来甚，高眠懒著书。"
        ],
        "notes": "",
        "id": "2cd125fad567cf071d858a6a435d01b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "山城夜来雨，卧病惜残春。",
            "暗暗鸟啼树，飘飘花去人。",
            "地偏佳客断，官冷酒钱贫。",
            "乘兴还骑马，田家乐更真。"
        ],
        "notes": "",
        "id": "99368c98ab998d04db4200647ef164cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "近清明二首  其一",
        "preface": "",
        "paragraphs": [
            "斜日去不驻，好风来有情。",
            "江城过风雨，花木近清明。",
            "水树闲照影，山禽时引声。",
            "吾年行老矣，淹泊蹇何成。"
        ],
        "notes": "",
        "id": "3c543f4255f50d84809b9f1c81c92265"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "近清明二首  其二",
        "preface": "",
        "paragraphs": [
            "冉冉春向老，昏昏日复斜。",
            "鲜欢常止酒，不睡更烹茶。",
            "幡起烟中刹，鸡鸣林外家。",
            "陈王鬭鸡道，风柳不胜斜。"
        ],
        "notes": "",
        "id": "ca4c80e6a46dc66726506595ec2498da"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "青春",
        "preface": "",
        "paragraphs": [
            "青春忽妍好，半岭丽朝阳。",
            "谷鸟喜相见，园花明晓妆。",
            "闲居耽道味，吟眺惜风光。",
            "扣户有佳客，悠然三举觞。"
        ],
        "notes": "",
        "id": "85e4e57543e9de4a4aae7a649d0276ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食后数日方持斋诵经而东园游人甚盛因而赋此",
        "preface": "",
        "paragraphs": [
            "芳物忽过半，寒食已阑珊。",
            "园静鸣鸟下，花稀新叶繁。",
            "焚香翻贝叶，谢客掩柴关。",
            "止酒方清坐，畦蔬助晚餐。"
        ],
        "notes": "",
        "id": "6de4cc8fa9348ee7be3b1600bc425c54"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食日赠同饮者",
        "preface": "",
        "paragraphs": [
            "春城风雨后，花落满人家。",
            "宿润留芳草，晴辉上晓霞。",
            "园林正寒食，樽酒对年华。",
            "一笑相逢地，功名莫叹嗟。"
        ],
        "notes": "",
        "id": "589c414fa8ec3349a9fcf26d14e889d0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春书事四首  其一",
        "preface": "",
        "paragraphs": [
            "冉冉春将老，悠悠昼掩关。",
            "鸠鸣高柳暗，雨细广庭闲。",
            "尘榻谈无客，风帘望有山。",
            "啣泥新燕子，一一及时还。"
        ],
        "notes": "",
        "id": "dfb91916b38e73e090130c2e8037e6f6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春书事四首  其二",
        "preface": "",
        "paragraphs": [
            "漠漠山云合，簷风透薄帷。",
            "柳藏阴后絮，樱压雨中枝。",
            "坐暖晨杯罢，香浓午睡时。",
            "薄寒犹故在，再取紫貂披。"
        ],
        "notes": "",
        "id": "86b612613e8ea9fbeb3cd5f2f6e3a9d3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春书事四首  其三",
        "preface": "",
        "paragraphs": [
            "冉冉春将老，迟迟日正长。",
            "露花低晓架，风絮集闲堂。",
            "水暖荷争出，杯寒杏已尝。",
            "芳菲值穷谷，嗟负少年狂。"
        ],
        "notes": "",
        "id": "e593df022fae85f5ba6a26beee7e7f73"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春书事四首  其四",
        "preface": "",
        "paragraphs": [
            "林花飞已久，芳草雨余长。",
            "人静槐庭午，帘斜竹院凉。",
            "沾泥新笋白，封蜡煮醪香。",
            "莫厌残春醉，流莺劝举觞。"
        ],
        "notes": "",
        "id": "895f4558a868458577e9ffb7fe31f215"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春暮有感二首  其一",
        "preface": "",
        "paragraphs": [
            "午枕消暗永，春裘御晓清。",
            "砌红多近采，园绿有深鸣。",
            "窗破斜光入，炉消断碧横。",
            "白头为吏苦，高卧笑浮生。"
        ],
        "notes": "",
        "id": "2f890e8b1e904ef07a4668da57098fae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春暮有感二首  其二",
        "preface": "",
        "paragraphs": [
            "江城春雨暗，客舍夜灯明。",
            "搆火添香炷，拥衾闻竹声。",
            "微明旁舍火，断续远楼更。",
            "何处离群鸟，孤飞深夜鸣。"
        ],
        "notes": "",
        "id": "8cc63401480c1cb28dd50c7798443f7a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春二首  其一",
        "preface": "",
        "paragraphs": [
            "不觉悠悠过，东风换故年。",
            "青春消霰雪，白日满山川。",
            "草绿飘梅地，江平去雁天。",
            "故园桃李动，东望每依然。"
        ],
        "notes": "",
        "id": "9b16ad305e39d41a7859346eff88f582"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "感春二首  其二",
        "preface": "",
        "paragraphs": [
            "为问闲茅客，穷愁何所欢。",
            "焚香延昼睡，酤酒过春寒。",
            "岁月颠毛换，古今行路难。",
            "浮生付造物，留滞复何叹。"
        ],
        "notes": "",
        "id": "25a84de6d993da30426e1bd72a2d3782"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "积雨桃李暗，西园已晚春。",
            "平池花照影，深树鸟窥人。",
            "飞近燕知主，青分柳过邻。",
            "浮生似群动，聊复共欣欣。"
        ],
        "notes": "",
        "id": "137d069d0f34876a2826f3d92c7e3635"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "莽莽平原绿，悠悠晚树红。",
            "巢成莺哺子，柳老絮飞空。",
            "碧草长亭路，青旗野店风。",
            "伤心对千里，无酒奈愁攻。"
        ],
        "notes": "",
        "id": "248c04b83be3ef61e4a30c9f33f4b59e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "迟日",
        "preface": "",
        "paragraphs": [
            "迟日花光乱，东风酒浪深。",
            "天边为客恨，老去惜春心。",
            "起舞狂犹在，悲歌病不禁。",
            "高楼见千里，不醉莫登临。"
        ],
        "notes": "",
        "id": "3653fc745917d46860b1c14461792cea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚晴",
        "preface": "",
        "paragraphs": [
            "裛尘朝雨细，透竹夕阳明。",
            "鸟雀知春去，牛羊散晚晴。",
            "官闲端欲老，谋拙漫无成。",
            "堂下清溪水，三逢苹芷生。"
        ],
        "notes": "",
        "id": "6446ac06c4d4e50a9cfd6b98e09dad96"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "鸟栖林已静，门掩吏家归。",
            "黄叶雨中尽，鸣虫霜后微。",
            "尘凝经暑扇，貂敝早寒衣。",
            "頼有清尊酒，山炉彻夜围。"
        ],
        "notes": "",
        "id": "a65d7665364eccd0b8b032a15ca00e88"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "黄人谓寒食上冢为浇山其祭馔多用蒻菜事已则鸣钲而归",
        "preface": "",
        "paragraphs": [
            "携酒浇山去，鸣钲彻祭归。",
            "青蔬蒸果蒻，白酒市无旗。",
            "日暮人皆醉，夜深歌似啼。",
            "故人书问我，何用久居夷。"
        ],
        "notes": "",
        "id": "cdb0578d791faec0f0f2d12b0fb58f4c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东池",
        "preface": "",
        "paragraphs": [
            "东池久不到，摇落过秋中。",
            "万竹萧萧雨，孤荷袅袅风。",
            "遣秋诗酒在，久客岁时穷。",
            "唯有思乡梦，长随洛水东。"
        ],
        "notes": "",
        "id": "47d4efa13f43917715a0c5582ca8a8e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之盛夏",
        "preface": "",
        "paragraphs": [
            "驱马畏炎暑，杜门常鲜欢。",
            "吴绡朝扇薄，越布夜衾单。",
            "饮沼山禽渴，沾泥雨果残。",
            "二年薇与蕨，实厌野人餐。"
        ],
        "notes": "",
        "id": "ccdb0e986b3949c0e6d95d9aa811d805"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之永日",
        "preface": "",
        "paragraphs": [
            "多病倦烦暑，幸兹山水幽。",
            "惜芳悲𫛴䳏，占雨听鸣鸠。",
            "池影澄当户，山阴暮转楼。",
            "黄昏萤点点，秋信与堪愁。"
        ],
        "notes": "",
        "id": "18eb459e6fb338dee5a5956bda29ceaa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶摘梅数枝致案上盎中芬然遂开因为作一诗",
        "preface": "",
        "paragraphs": [
            "偶别霜城陋，来蒙玉案登。",
            "清香侵砚水，寒影伴书灯。",
            "见我粲如笑，赠人慵未能。",
            "将何伴高洁，清晓诵黄庭。"
        ],
        "notes": "",
        "id": "f05a860043770b9a9028b77e47fe4066"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初冬小园寓目",
        "preface": "",
        "paragraphs": [
            "独树翘寒色，闲云澹落晖。",
            "新霜黄菊重，久雨翠梧稀。",
            "暝雀鸣还啄，高乌定更飞。",
            "敝貂犹故在，卒岁免无衣。"
        ],
        "notes": "",
        "id": "aba2fc6fe8858e2e565443ef44e33ec0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日作二首  其一",
        "preface": "",
        "paragraphs": [
            "南雨不成雪，北风楼观寒。",
            "眉颦鲁酒薄，肠断楚梅酸。",
            "云梦寒全薄，湖湘春欲还。",
            "举头瞻去雁，羡尔有轻翰。"
        ],
        "notes": "",
        "id": "70513e67b1222f8435bb3fc021787c1d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日作二首  其二",
        "preface": "",
        "paragraphs": [
            "泽国久还雨，频妨裘褐温。",
            "羁怀常悄悄，醉眼任昏昏。",
            "云赴荆王梦，天迷楚客魂。",
            "飘萍惟泥酒，吾事肯轻论。"
        ],
        "notes": "",
        "id": "f9a2378ee6cf85d95d5485394bb568b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日即事",
        "preface": "",
        "paragraphs": [
            "郡闲多暇日，况乃值清冬。",
            "风叶已成扫，霜芜犹复重。",
            "佛香留夜火，蔬饭候晨钟。",
            "谁信二千石，心如一衲翁。"
        ],
        "notes": "",
        "id": "749077a3facbcd248d6a6f275e334814"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日书事二首  其一",
        "preface": "",
        "paragraphs": [
            "草草漫翁居，心安知有余。",
            "风高收野潦，霜晚足园蔬。",
            "宿火温茶箧，明灯转素书。",
            "御冬无旨蓄，渍药酒盈壶。"
        ],
        "notes": "",
        "id": "cc9a5d36d3a840b573391b440af00d63"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日书事二首  其二",
        "preface": "",
        "paragraphs": [
            "孤城已惨淡，晚色复朦胧。",
            "日动乌栖叶，云开雁去风。",
            "草繁田尚绿，霜薄叶微红。",
            "已是悲摇落，那堪岁更穷。"
        ],
        "notes": "",
        "id": "1da160056c93ed6266026c6fec2209c3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日晚步",
        "preface": "",
        "paragraphs": [
            "喜觉阳和近，山园策杖行。",
            "草应知地暖，柳欲向人轻。",
            "残雪通春信，鸣禽报晓晴。",
            "田闾未成计，搔首向春耕。"
        ],
        "notes": "",
        "id": "88f1da77ec74bdeb865a8b1807d16d5b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日四首  其一",
        "preface": "",
        "paragraphs": [
            "今日何妍暖，青春亦不迟。",
            "竹寻穿地笋，梅有犯寒枝。",
            "云物晴无事，禽鱼暖自私。",
            "芳菲行满眼，准拟报愁知。"
        ],
        "notes": "",
        "id": "8420e871d101ddc13b44e002f3a0cfe8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日四首  其二",
        "preface": "",
        "paragraphs": [
            "腊云寒不动，残岁转萧条。",
            "雪意千山静，天形一雁高。",
            "冰留簷旧滴，红到杏新梢。",
            "寂寞群儿笑，因文更解嘲。"
        ],
        "notes": "",
        "id": "d67e1304ba79a4db897ffa02c8a8a967"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日四首  其三",
        "preface": "",
        "paragraphs": [
            "日暖村村路，人家迭送迎。",
            "婚姻须岁暮，酒醴幸年登。",
            "箫鼓儿童集，衣裳妇女矜。",
            "敢辞鸡黍费，农事及春兴。"
        ],
        "notes": "",
        "id": "1a5ae2e26f7342ae7c17708e632c6f85"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日四首  其四",
        "preface": "",
        "paragraphs": [
            "园冷无人扫，门荒少客过。",
            "槐高庭日少，竹近野风多。",
            "霰雪催残腊，山川对浩歌。",
            "飘蓬求季主，身世问如何。"
        ],
        "notes": "",
        "id": "727bd9a9ae6a9bc6491ca4e024cfb28a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬夜二首  其一",
        "preface": "",
        "paragraphs": [
            "惨惨诸山暮，寥寥老树空。",
            "尚飞霜雁急，不动雪云重。",
            "挂冷寒灯壁，悲传夜柝风。",
            "隔窗无恨竹，萧飒到晨钟。"
        ],
        "notes": "",
        "id": "a960de6e84ea4e9d28e9ec8d761aa6a8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬夜二首  其二",
        "preface": "",
        "paragraphs": [
            "岁晚转无趣，席门谁驻车。",
            "涧泉分当井，山叶扫供厨。",
            "谋拙从人笑，身闲读我书。",
            "幸知霜霰晚，时得灌园蔬。"
        ],
        "notes": "",
        "id": "78cd6ab1f318b28b053bff23bbc30b61"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊月书事",
        "preface": "",
        "paragraphs": [
            "荆棘连昌路，珠玑久化尘。",
            "青山飞白鸟，野水渡行人。",
            "寂寂繁华尽，悠悠草木春。",
            "人间有兴废，何事独伤神。"
        ],
        "notes": "",
        "id": "eb7ee7a4eddf879ef983fe0383a975d7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十一月七日五首  其一",
        "preface": "",
        "paragraphs": [
            "寒更催欲尽，曙色转鸡吭。",
            "鸣雁背晓斗，清笳吟宿霜。",
            "空山岁华晚，故园归梦长。",
            "晨起临清镜，悲嗟发已苍。"
        ],
        "notes": "",
        "id": "086cdb6e27b169fbef50d6a5fa364c29"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十一月七日五首  其二",
        "preface": "",
        "paragraphs": [
            "寒暑添线衲，朝晡折足铛。",
            "无言病居士，面壁老胡僧。",
            "佛祖岂欺我，乾坤终有凭。",
            "穷年无一事，高卧醉腾腾。"
        ],
        "notes": "",
        "id": "f94e6c86b0873b4d32c7f4ac8d3f2d10"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十一月七日五首  其三",
        "preface": "",
        "paragraphs": [
            "山与晴天晚，江连夕照红。",
            "高鸿知夜渚，乔木要霜风。",
            "买酒缸须满，温炉火屡供。",
            "穷通定何物，随意乐衰翁。"
        ],
        "notes": "",
        "id": "ceb0e188109dd80578de4c2901ea3c4a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十一月七日五首  其四",
        "preface": "",
        "paragraphs": [
            "三杯无奈醉，一褐有余温。",
            "眼下幸无事，世间何足论。",
            "山僧元饱饭，词客谩招魂。",
            "杖策知何诣，门前老圃村。"
        ],
        "notes": "",
        "id": "bb083058e94eb704da569c17b760c7ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十一月七日五首  其五",
        "preface": "",
        "paragraphs": [
            "水雾今晨重，山川不复分。",
            "自然无日色，那更挟霜分。",
            "乌鸟依寒寂，渔樵散暝昏。",
            "一杯聊愈疾，令我忆违君。"
        ],
        "notes": "",
        "id": "8aad98bcd8874e3124339be8ccfd71c0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至后三日三首  其一",
        "preface": "",
        "paragraphs": [
            "寒暑添线衲，朝晡折足铛。",
            "何劳问荣辱，便是了平生。",
            "理自阴阳运，吾宁口舌争。",
            "深居玩吾宝，不遗世人轻。"
        ],
        "notes": "",
        "id": "f94e6c86b0873b4d32c7f4ac8d3f2d10"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至后三日三首  其二",
        "preface": "",
        "paragraphs": [
            "水国过冬至，风光春已生。",
            "梅如相见喜，雁有欲归声。",
            "老去书全懒，闲中酒愈倾。",
            "穷通付吾道，不复问君平。"
        ],
        "notes": "",
        "id": "eaf6ad8fa04b0e44f70a709bf3765606"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至后三日三首  其三",
        "preface": "",
        "paragraphs": [
            "梅柳有情态，江城过岁除。",
            "山村见霜橘，江市出寒鱼。",
            "谪久衣冠懒，身闲故旧疏。",
            "傍篱挑翠甲，忆我故园蔬。"
        ],
        "notes": "",
        "id": "51567f7ac82deec78b5cc9bb18a5a780"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮闲韵四首  其一",
        "preface": "",
        "paragraphs": [
            "岁暮柯山客，端居不出门。",
            "风烟限僻壤，闾井若荒村。",
            "江鸟占寒暑，楼笳报晓昏。",
            "风枝吹断蔓，霜叶拥陈根。",
            "慷慨看星剑，烦愁泥酒樽。",
            "孤烟吹日晏，寸炭语宵分。",
            "未肯伤麟泣，还须视舌存。",
            "可能天理错，难与俗人论。",
            "魑魅徒为尔，枭鸾竟异群。",
            "江湖休浩渺，心拱北辰尊。"
        ],
        "notes": "",
        "id": "a3b955f47d9d3db63af013a03884be3b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮闲韵四首  其二",
        "preface": "",
        "paragraphs": [
            "岁暮柯山客，萧条酒一樽。",
            "贫闲缘事少，老冷頼炉温。",
            "草木千山麓，蓬茅数亩村。",
            "相逢半农圃，无事理鸡豚。",
            "落井吹鸣碓，横参对掩门。",
            "人归邑犬吠，江黑夜虹翻。",
            "栉感颠毛减，书愁病眼昏。",
            "按方成小酿，征古搆新文。",
            "默喻乾坤意，静看魑魅奔。",
            "何须叹虎兕，吾道古来尊。"
        ],
        "notes": "",
        "id": "21caf906d4fe9844f2dd780835deda78"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮闲韵四首  其三",
        "preface": "",
        "paragraphs": [
            "岁暮柯山客，晨兴理小堂。",
            "重云隔短日，老树拱清霜。",
            "暖足加炉炭，翻经炷佛香。",
            "蠲疴药探箧，破闷酒盈觞。",
            "江落朝宗急，年登播殖忙。",
            "江鱼切玉白，楚稻扑云黄。",
            "猎获频供炙，邻蔬屡许尝。",
            "吾谋殊未失，曝背负朝阳。"
        ],
        "notes": "",
        "id": "eef26e4132383469529f4797f94cb06d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮闲韵四首  其四",
        "preface": "",
        "paragraphs": [
            "岁暮柯山客，端居欲滞淫。",
            "空山唯古木，短日更层阴。",
            "水国风霜晚，幽人井硙深。",
            "年饥无贷粟，冬暖有残砧。",
            "静枕闻鸣雁，开门对远林。",
            "乌宾朝日上，鸡送曙河沉。",
            "今古竟一致，乾坤固有心。",
            "悲歌激壮气，未觉鬓霜侵。"
        ],
        "notes": "",
        "id": "e0f96291744436fbb1509b7c38999b16"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁暮",
        "preface": "",
        "paragraphs": [
            "岁暮无聊客，端居如坐禅。",
            "薄霜犹衣裌，多雨急收田。",
            "落日乌鸢集，晴林橘柚悬。",
            "已无轩冕念，岑寂度残年。"
        ],
        "notes": "",
        "id": "1470e72f12a4195ee1cad47b14eac15f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小雨",
        "preface": "",
        "paragraphs": [
            "小雨廉纤晚，幽花寂历秋。",
            "嘉时空冉冉，白日付悠悠。",
            "乱思工萦恨，危肠只贮愁。",
            "唯应时扣寂，一念万缘休。"
        ],
        "notes": "",
        "id": "0e536ce97d9c4837fe93b54cf8b86bb2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之细雨",
        "preface": "",
        "paragraphs": [
            "朝烟和细雨，病眼暗难分。",
            "有润物皆泽，无声人不闻。",
            "绿连平野稼，翠杂乱山氛。",
            "晚霁复何有，飘飘神女云。"
        ],
        "notes": "",
        "id": "9ae8ff3290524461e932dd73d6caeb46"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和小雨",
        "preface": "",
        "paragraphs": [
            "入夜雨声急，坐愁衾枕单。",
            "春归千里恨，梦断五更寒。",
            "遣兴芳樽满，惊心节物残。",
            "山城近野水，半夜有归翰。"
        ],
        "notes": "",
        "id": "fbf2186027195041fefc68f88760c9c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚霁",
        "preface": "",
        "paragraphs": [
            "山川收滞雨，乌鹊有和声。",
            "半岭日犹照，一天云尽行。",
            "人皆理墙壁，吾亦扫柴荆。",
            "鹅鸭何多喜，渠流漾浅清。"
        ],
        "notes": "",
        "id": "188f425500101d7ccd452c1472678c08"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨书事",
        "preface": "",
        "paragraphs": [
            "荏苒岁云暮，空山朝夕阴。",
            "可堪连日雨，并作晚秋霖。",
            "萧飒三川合，凄凉八月深。",
            "衰荷啼卧水，怨叶泣辞林。",
            "径滑蓬蒿长，庭荒苔藓侵。",
            "远声连促织，疏滴和清砧。",
            "灯暗残更梦，闺寒向晓衾。",
            "沾衣贫路客，啼苦失巢禽。",
            "天接岗峦近，云连草树深。",
            "川容千仗肃，溪力万艘沉。",
            "红湿梨垂颊，黄沾菊破金。",
            "苑荒怀古恨，楼远望乡心。",
            "碧涨池中浪，青藏云外岑。",
            "客城阴燐走，败舍湿蜗寻。",
            "骑省惊衰飒，荆州叹滞淫。",
            "恨饶经暑扇，冷入补衣针。",
            "懒学书高阁，驱愁酒细斟。",
            "离忧殊未阕，怅望一长吟。"
        ],
        "notes": "",
        "id": "6333db4ec42cc281c0681b4a4ac2117d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中五首  其一",
        "preface": "",
        "paragraphs": [
            "手种阶前树，今朝亦有花。",
            "春阴寒食节，陋巷逐臣家。",
            "欲酌消愁酒，先浇破睡茶。",
            "游人归踏雨，里巷晚喧哗。"
        ],
        "notes": "",
        "id": "28dd0729ff40db8934c6bb10876ce401"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中五首  其二",
        "preface": "",
        "paragraphs": [
            "节物即自好，客心何落然。",
            "早寒清野市，夜雨湿江天。",
            "破屋疏茅滴，空厨湿苇烟。",
            "政须一杯酒，相与度残年。"
        ],
        "notes": "",
        "id": "182f4acb7b8b0fdf5d0746b444adea36"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中五首  其三",
        "preface": "",
        "paragraphs": [
            "积雨暗春色，东风还惨凄。",
            "梅残无复笑，莺怨欲成啼。",
            "暇日无民讼，芳时有酒携。",
            "不辞乘兴出，病足畏深泥。"
        ],
        "notes": "",
        "id": "5619ca2a425805b4cc366da597f22fc6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中五首  其四",
        "preface": "",
        "paragraphs": [
            "春残厌寒搅，雨多空日长。",
            "饭余时策杖，睡足独焚香。",
            "芍药正酣寝，海棠浑未妆。",
            "贤哉堂下竹，相对只苍苍。"
        ],
        "notes": "",
        "id": "c8c234b3e100dde6a3987b70aa751ea7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨中五首  其五",
        "preface": "",
        "paragraphs": [
            "三日雨不止，阴云生我堂。",
            "晓寒如腊月，冻坐忆朝阳。",
            "过雁低薄屋，高梅飘度墙。",
            "呼童倾一榼，独对孟光尝。"
        ],
        "notes": "",
        "id": "0a33e6827e80cbe07ad3d7b9e2e7c633"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雪苦寒五更无睡枕上成两篇  其一",
        "preface": "",
        "paragraphs": [
            "大雪人迹绝，衡门闭不知。",
            "寒城悲角迥，幽谷晓鸡迟。",
            "岁月去如失，穷通默自知。",
            "但知饱寝饭，天道两无私。"
        ],
        "notes": "",
        "id": "125c67907d51e44fb029dc86b9f71a3f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "大雪苦寒五更无睡枕上成两篇  其二",
        "preface": "",
        "paragraphs": [
            "雪气著我屋，鸡肤畏薄衾。",
            "春寒竹窗睡，晓梦故乡心。",
            "多病妨豪饮，无私称苦吟。",
            "小炉炽新炭，卯酒再三斟。"
        ],
        "notes": "",
        "id": "f99fc2ee17aed0307d0da39af49e83b4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪晴苦寒",
        "preface": "",
        "paragraphs": [
            "水驿微茫外，樯乌苍莽中。",
            "人愁暮村雪，雁急夜淮风。",
            "大泽冻相接，群山深未穷。",
            "萧条岁事晚，舟檝伴南翁。"
        ],
        "notes": "",
        "id": "9f5258c142bf35bab51302e583d733ff"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪斋",
        "preface": "",
        "paragraphs": [
            "雪霁山堆黛，江晴日炫金。",
            "风烟调柳态，冰雪彻梅心。",
            "节物何妩媚，端居自滞淫。",
            "无眠听云雁，稍有北归音。"
        ],
        "notes": "",
        "id": "647ad6ce826147c4cdca33293cd4066e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赋得风示秬秸",
        "preface": "",
        "paragraphs": [
            "寂寂含至韵，清风时见嘉。",
            "无意偶自动，虽鸣终不哗。",
            "宫悬奏编磬，朝佩响冲牙。",
            "谁知无谱曲，举世好黄华。"
        ],
        "notes": "",
        "id": "69e0a4c3dbe83a3cff82ccde2e0a5b0b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "福昌书事言怀一百韵上运判唐通直",
        "preface": "",
        "paragraphs": [
            "战国韩余壤，王畿汉旧京。",
            "南围山峙秀，东泛洛浮清。",
            "女几荒遗庙，宜阳认故城。",
            "千秋迷佩玦，百战有榛荆。",
            "路失三乡驿，岗余世祖营。",
            "山疑熊耳甲，墓记赤眉兵。",
            "昌水行宫废，谷州遗堞倾。",
            "断壕收剑镞，耕陇得瑶琼。",
            "姬冢丘陵抱，韩祠草木平。",
            "传家亡谱牒，怀德荐牢牲。",
            "峡势开双璧，川形画一枰。",
            "谋臣赤松友，诗客锦囊生。",
            "莽莽繁华尽，悠悠井邑更。",
            "兴亡谁与吊，今古一伤情。",
            "官舍连麋鹿，人家杂鼬鼪。",
            "秋心悲杜宇，春候听鸧鹒。",
            "宾榻无谈笑，尘鞍罢送迎。",
            "平池宵槛影，万竹晓堂声。",
            "放宕书千卷，栖迟岁再正。",
            "野胥形矍掠，村隶语生狞。",
            "脱粟供朝饭，孤豚计日烹。",
            "里闾轻学校，儿稚骇冠缨。",
            "最苦冲风隧，奔如万战輣。",
            "木号惊浪涌，谷震疾雷轰。",
            "日断兰香膊，云藏子晋笙。",
            "村鼙朝坎坎，樵斧暮丁丁。",
            "鬓自年来白，颜因醉后頳。",
            "斋庖诛野菊，幽佩纫秦蘅。",
            "忆昔初知学，时豪计主盟。",
            "讨论披石室，咳唾视金籯。",
            "宅与仁为里，丰期道可耕。",
            "荡除秦汉垢，耨摘帝王英。",
            "太史遗重补，骚歌韵再赓。",
            "文潢无逆檝，谈阵有降钲。",
            "战苦心逾勇，锋交敌丧勍。",
            "决科聊筮仕，射策偶沽荣。",
            "憔悴官曹冗，艰难祸难婴。",
            "流年惟涕泪，生事罄瓶罂。",
            "乞米常空釜，烹藜不厌羹。",
            "菅县长剑涩，衣补旧图横。",
            "波浪流萍远，风霜客雁征。",
            "凭谁能束缊，请地乞为氓。",
            "贫贱知何计，飘零复此行。",
            "力微蛛纺织，谋拙茧缠萦。",
            "大府多豪杰，何人问姓名。",
            "采葑甘见弃，连汇敢图亨。",
            "已分微言默，羞将薄技呈。",
            "清秋回骥首，白日望鹏程。",
            "调拙歌难和，工迂簴未成。",
            "曳裾身阻阔，搔首岁峥嵘。",
            "岂料盐车困，亲逢伯乐评。",
            "属文惭贾谊，受璧过虞卿。",
            "夙昔倾贤誉，清时仰庆闳。",
            "霜威留陛闼，忠望在寰瀛。",
            "大泽疏源厚，明公蕴德宏。",
            "高文千锦丽，奥学万箱赢。",
            "前岁趋畿尉，青衫拜使旌。",
            "心将言并厚，事与意俱诚。",
            "毫发聪明到，锱铢藻鉴精。",
            "威严消隠慝，惠泽舞孤惸。",
            "爽气开秋鉴，清谈扣佩珩。",
            "霜空挂银汉，仙露照金茎。",
            "伟量谦常过，刚肠枉必争。",
            "川舟归巨涉，天柱入高擎。",
            "鳣堕开佳兆，经传有旧黉。",
            "簪缨光故物，堂构叠高甍。",
            "顾步丹霄近，联绵盛事并。",
            "人间望鸿鹄，海浪引鲲鲸。",
            "百吏瞻仪矩，连城受使令。",
            "晏边争羡慕，膺御有光晶。",
            "报国求贤急，搜才荐牍盈。",
            "搜罗归掌握，轻重付权衡。",
            "律变遭寒黍，春催隠谷嘤。",
            "陶埏皆作器，枯槁亦抽萌。",
            "量度分寻尺，题评尽甲庚。",
            "念勤宽仆仆，恤疾救惸惸。",
            "合沓皆宗荐，绵蛮不叹莺。",
            "羁鸿安肃肃，微草获菁菁。",
            "哲匠深垂奖，非才惕自惊。",
            "厚恩山岌嶪，高致玉铮锽。",
            "效报期铭骨，存诚过食苹。",
            "庶几鸣缶盎，万一助韺䪫。",
            "自古求知重，从来顾己轻。",
            "木欣辞爨烬，珠喜辨鱼睛。",
            "叹慕身当锐，轩昂目暗瞠。",
            "自存心铁石，敢废力蚊虻。",
            "荒学重裨缉，繁文自补撑。",
            "朝披枯竹简，夜守短灯檠。",
            "养木经荒圃，疏泉久涸泓。",
            "博兼终氏鼠，礼问叔孙樱。",
            "陋每轻樊子，勤将比老彭。",
            "中庸期慥慥，言行敢硁硁。",
            "积累功成垤，辉华秀发莹。",
            "辛勤施耨获，逸乐荐粢盛。",
            "戴德千钧重，抚躬方寸明。",
            "登临感身世，踊跃望门楹。",
            "穷谷阴多雨，清溪晚放晴。",
            "优游探物象，潇洒付杯觥。",
            "耿耿驰千里，区区布一鸣。",
            "愿回韶濩听，聊奏铁铮铮。"
        ],
        "notes": "",
        "id": "6d26a1732f5e59ebc2c1a15591c9df7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送胡唐臣赴苏州佥判",
        "preface": "",
        "paragraphs": [
            "他日驰戎马，风尘从事衫。",
            "花开大梁酒，木落太湖帆。",
            "幕府烦精悍，吴山入笑谈。",
            "长安米不贱，君与问江南。"
        ],
        "notes": "",
        "id": "85f0ffdf4035b5543b5a388b4d9f9c5e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泛宛溪至敬亭祠送别",
        "preface": "",
        "paragraphs": [
            "南国初寒候，扁舟远客心。",
            "归人出断岸，晚翼会疏林。",
            "渔市临官道，丛祠蔽木阴。",
            "长年多感慨，况此对分襟。"
        ],
        "notes": "",
        "id": "26c74fae752557876227f91aa12131cf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送丁秀才侍竹之邕州",
        "preface": "",
        "paragraphs": [
            "五岭天南极，扁舟到几时。",
            "山川故国远，猿鸟异乡悲。",
            "书史传家旧，功名及壮期。",
            "相携有佳客，莫负锦囊时。"
        ],
        "notes": "",
        "id": "44bdb47e0ee0fdb5ebbfc0b0a85e0376"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送蔡彦规之任风泉主簿",
        "preface": "",
        "paragraphs": [
            "四十曳青袍，功名晚未遭。",
            "贤人固难进，小邑且徒劳。",
            "秦俗讴谣口，雍州形势豪。",
            "凭君怀古意，一一寄风骚。"
        ],
        "notes": "",
        "id": "3faf4b032f98611c4e7d9f3e2f0b0187"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别外甥杨克一二首  其一",
        "preface": "",
        "paragraphs": [
            "东南秋雨足，泽国水连天。",
            "日出数声雁，风高何处船。",
            "寒葅初获韭，野饷屡烹鲜。",
            "吾事无淹速，悠悠得醉眠。"
        ],
        "notes": "",
        "id": "d57fcc06137e98e0790fca35d9f516a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "别外甥杨克一二首  其二",
        "preface": "",
        "paragraphs": [
            "泽国授衣早，今辰𫄨纻单。",
            "孤城远目断，秋水去帆寒。",
            "相见不再少，此生何日闲。",
            "殷勤换美酒，要对蟹螯槃。"
        ],
        "notes": "",
        "id": "5e882f5545c7e39906a50f822e2fd6fa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送刘南夫赴任京师",
        "preface": "",
        "paragraphs": [
            "却扫楚山根，相过唯有君。",
            "齐年未白发，不日上青云。",
            "送别悲秋早，伤离頼酒醺。",
            "青衫老司马，落泪独纷纷。"
        ],
        "notes": "",
        "id": "66cac3440030fd7cbb74bd8466eedbe3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和见梦",
        "preface": "",
        "paragraphs": [
            "青山将白发，奔走倦埃尘。",
            "与物拙难合，惟君心独亲。",
            "相思成夜梦，得句寄游鳞。",
            "未得亲谈笑，书来莫厌频。"
        ],
        "notes": "",
        "id": "47ed448c02a78af55a645e517e091215"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之雨中见怀之作",
        "preface": "",
        "paragraphs": [
            "官居苦岑寂，容易过花时。",
            "绿暗野初秀，红干风更吹。",
            "燕游心未展，归去意犹迟。",
            "浩荡云山外，新诗寄我思。"
        ],
        "notes": "",
        "id": "195667f69078346aaf9b71e7f2a577f0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "用元韵因寄邦直",
        "preface": "",
        "paragraphs": [
            "濠上昔相逢，同时执桂丛。",
            "远游悲聚散，投老信穷通。",
            "静见贤人节，恬知达士风。",
            "淹留君莫叹，荣辱竟虚空。"
        ],
        "notes": "",
        "id": "adbc3c51a44b3f69e4a0003bd6a0d076"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书事寄晁应之",
        "preface": "",
        "paragraphs": [
            "野笋空阶短，蒲芽出水齐。",
            "柳垂萦鹊重，花袅带蜂低。",
            "桑弱蚕登箔，池晴燕啄泥。",
            "官闲无事役，地僻断招携。",
            "目极榛芜地，心伤桃李蹊。",
            "萎花辞雨泣，幽鸟别春啼。",
            "白发惊身老，高楼对日西。",
            "运逢诗将健，路入醉乡迷。",
            "烧醑倾新腊，轻罗换旧裾。",
            "香纨裁暑扇，密幄彻寒闺。",
            "乔木阴垂屋，清渠冷接溪。",
            "惜芳幽閟䳏，催梦怨黄鹂。",
            "高会思前日，酣歌到晓鸡。",
            "驾羊君自幼，倚玉我惭黳。",
            "谁解藏车辖，归来信马蹄。",
            "还家门寂寂，过雨草萋萋。",
            "气合非容易，官拘坐阻睽。",
            "孤吟唯酒对，愁立见乌栖。",
            "学懒因循过，诗成取次题。",
            "相思不可望，烟霭暮凄凄。"
        ],
        "notes": "",
        "id": "c0bc13b1ebe194f25f7a65d2c1596df7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题所居西斋",
        "preface": "",
        "paragraphs": [
            "幽居不厌小，小院有深庭。",
            "一曲秋风地，低簷夕照明。",
            "脱条株有态，止水莹含清。",
            "中有支离客，吟腰瘦沈卿。"
        ],
        "notes": "",
        "id": "62badbadefda5579785804f7c1067277"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题楚州圣井并赠主僧",
        "preface": "",
        "paragraphs": [
            "古佛胜妙力，一泓常湛然。",
            "祷祈供众欲，守护頼师贤。",
            "清碧晨斋罢，秋登宝供前。",
            "自怜多病质，时许挹清泉。"
        ],
        "notes": "",
        "id": "6422fa4ea6fccc43c8cf83e420f261c2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题倪敦复北轩",
        "preface": "",
        "paragraphs": [
            "潇洒倪夫子，新城面北堂。",
            "庭前无狱讼，客至有壶觞。",
            "昼静尘埃绝，春余花草香。",
            "为君题素壁，容我醉中狂。"
        ],
        "notes": "",
        "id": "6b3f65c5f439a79ae4beb2766194a572"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书壁",
        "preface": "",
        "paragraphs": [
            "后院人稀到，荒池半是苔。",
            "好花随地有，幽鸟自山来。",
            "靡靡香草合，阴阴夏木催。",
            "昭亭有佳色，每至不容回。"
        ],
        "notes": "",
        "id": "b778978a4f56544e559854265109b373"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和应之石涧",
        "preface": "",
        "paragraphs": [
            "麦气朝含露，溪光夕照烟。",
            "鬭麋苍角老，雏雉绛毛鲜。",
            "葵折红缯绉，莲香水麝燃。",
            "敢辞幽僻处，直恐负林泉。"
        ],
        "notes": "",
        "id": "dd3fb589df5a4269c6ea802103324797"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "李赞皇画像",
        "preface": "",
        "paragraphs": [
            "管乐久寥阔，兴王一士多。",
            "平生自龙虎，功业在山河。",
            "公子悲黄犬，骚人赴汨罗。",
            "当年阅川恨，流落复如何。"
        ],
        "notes": "",
        "id": "6986677d63cbe0375cef175de829bc1c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "散步西园",
        "preface": "",
        "paragraphs": [
            "岁晚伤局促，散怀唯小园。",
            "鸣禽下荒寂，孤木倚高寒。",
            "闰月长蔬甲，清霜瘦竹竿。",
            "荆人重鲜食，怪我厌鱼餐。"
        ],
        "notes": "",
        "id": "5ca7a5fe2f3d9cae82e30928b2fac6b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月七日晚步园中见落叶如积感而作",
        "preface": "",
        "paragraphs": [
            "东园久不到，落叶曲池平。",
            "摇落遽如许，岁时真可惊。",
            "衡茅望故里，渔钓寄余生。",
            "放逐逢艰岁，藜羹未敢轻。"
        ],
        "notes": "",
        "id": "06d95190e69e1cbc281b978bf149a2c0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋园",
        "preface": "",
        "paragraphs": [
            "山蹊久不到，落叶满秋园。",
            "幽草自寒绿，晚花翘碧鲜。",
            "鸡豚放斜日，鸥鹭下遥天。",
            "闾里经过熟，居夷已一年。"
        ],
        "notes": "",
        "id": "6aa834752639ddfc61c9694a15fbeb91"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "种圃",
        "preface": "",
        "paragraphs": [
            "僦舍亦为圃，从人笑我痴。",
            "自求佳草木，仍补小藩篱。",
            "吾事正如此，人生聊自怡。",
            "霜松未及尺，独我见奇姿。"
        ],
        "notes": "",
        "id": "48bbd5e696ea65273a05a10002bfff42"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "幽草二首  其一",
        "preface": "",
        "paragraphs": [
            "幽草堂轩秀，盆池遇雨添。",
            "新晴雀哺子，永日燕穿帘。",
            "世事休惊目，闲中且养恬。",
            "黄公有美酒，时得醉厌厌。"
        ],
        "notes": "",
        "id": "722674725e459c27d0c176ada59e539b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "幽草二首  其二",
        "preface": "",
        "paragraphs": [
            "衰草已无頼，秋花只强名。",
            "雨园蛩响细，寒树鸟啼清。",
            "淹泊知吾道，幽居见物情。",
            "唯应有邻叟，足雨问农耕。"
        ],
        "notes": "",
        "id": "6f26e91e6e56a4e405058a58b4575617"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山暝孤猿吟",
        "preface": "",
        "paragraphs": [
            "平野何岑寂，空山晚易阴。",
            "微云数峰暝，幽谷一猿吟。",
            "风果饥遇少，霜枝冷不禁。",
            "引吭当落日，激响度前林。",
            "最恻骚人兴，偏凄远客心。",
            "空斋怀谢守，空复昔时音。"
        ],
        "notes": "",
        "id": "d88ee27c25175b2625cb6de61df57bfb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新葺附火小阁",
        "preface": "",
        "paragraphs": [
            "低牖仅障风，深炉宿火红。",
            "忘怀荣辱外，无事寂寥中。",
            "陨叶鸣寒瓦，飞霜皎夜空。",
            "宵分未投宿，饥苦北来鸿。"
        ],
        "notes": "",
        "id": "93bed7451fb5354105449b29f2a9c2d5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泛江偶成",
        "preface": "",
        "paragraphs": [
            "扁舟漾寒水，暂使客心清。",
            "天与秋阴合，江连野色平。",
            "洪波回赤壁，苍野带孤城。",
            "更想孙郎战，临风动壮情。"
        ],
        "notes": "",
        "id": "e70b03b840a378198cd3790816eccb85"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "润州书事",
        "preface": "",
        "paragraphs": [
            "野蔓封城堞，疏松隔丽谯。",
            "楼临寒汹涌，门揖翠岧峣。",
            "客思闲易感，归心去莫招。",
            "何时送客处，看我理归桡。"
        ],
        "notes": "",
        "id": "7fef782b7e94a32d1bb4e2be43dc3d92"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮归",
        "preface": "",
        "paragraphs": [
            "牛羊久已下，寂寂掩城扉。",
            "水鹤鸣城堞，飞萤上戟衣。",
            "夜凉江海近，天阔斗牛微。",
            "何日招舟子，寒江北渡归。"
        ],
        "notes": "",
        "id": "0f6d0ec066131f2b0975f2b5c33bb7dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月十八日梦中作闻雁诗",
        "preface": "",
        "paragraphs": [
            "何日离燕碛，来投江上洲。",
            "高鸣云际夜，冷度雨中秋。",
            "缯缴远须避，稻粱寒未收。",
            "春风归翼便，容易一冬留。"
        ],
        "notes": "",
        "id": "bdd542e1e873542c5bc0828929937c94"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和晁十七昼眠",
        "preface": "",
        "paragraphs": [
            "冉冉残春去，悠悠归梦赊。",
            "窗围幽幌静，风引昼帘斜。",
            "清荫延高柳，余红惜晚花。",
            "山居谙静僻，诗句是生涯。"
        ],
        "notes": "",
        "id": "594519d5efcd05369d2518d2ed8b856e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早起偶成",
        "preface": "",
        "paragraphs": [
            "枕席清如水，萧然一老僧。",
            "鸡声消壁月，晓日失窗灯。",
            "山叶寒逾响，江云薄易凝。",
            "老僧曾教我，任运且腾腾。"
        ],
        "notes": "",
        "id": "714f3de40a3cb425fe9184ef8c25c454"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月二十日梦在京师",
        "preface": "",
        "paragraphs": [
            "客睡何展转，青灯暗又明。",
            "春云藏泽国，夜雨啸山城。",
            "许国有寸铁，耕田无一成。",
            "朦胧五更梦，俄顷踏王京。"
        ],
        "notes": "",
        "id": "263d8e096f8ea17624932293d4032794"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "去路迎朝日，齐安客马西。",
            "山行逢晓雨，客裤溅寒泥。",
            "历险舆何健，冲风酒自携。",
            "回头思旧止，陈迹已凄凄。"
        ],
        "notes": "",
        "id": "f7ab53b71f7d13620a11d7d5eb925ec6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八月十一日晨兴三首  其一",
        "preface": "",
        "paragraphs": [
            "老人秋少睡，禅诵每晨兴。",
            "邻碓舂残月，床蛩语暗灯。",
            "高林鸟声起，幽草露华凝。",
            "筇杖兼禅榻，生涯一野僧。"
        ],
        "notes": "",
        "id": "a6ccfa08baa7479d6d847d96ab439828"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八月十一日晨兴三首  其二",
        "preface": "",
        "paragraphs": [
            "端居岁已宴，杖履亦萧然。",
            "云露窗前日，秋明树外天。",
            "大江寒欲落，诸岭霁逾鲜。",
            "白首无聊剧，昏昏只醉眠。"
        ],
        "notes": "",
        "id": "59eb1309cc0f48f54f6a048339f1fb13"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八月十一日晨兴三首  其三",
        "preface": "",
        "paragraphs": [
            "江上秋阴合，柯山晓雨来。",
            "貂裘欲辞箧，纨扇已生埃。",
            "落叶湿相藉，晚花寒未开。",
            "殷勤探黄菊，九日泛清杯。"
        ],
        "notes": "",
        "id": "4cdc9250cd0b6cd86ae86b54a4ff11fa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起",
        "preface": "",
        "paragraphs": [
            "晓色淡朦胧，园林白露浓。",
            "寒丛蛩响畔，秋屋叶声中。",
            "更老心犹壮，虽贫尊不空。",
            "浮生仗天理，不拟哭途穷。"
        ],
        "notes": "",
        "id": "ce99fed5f8a9bc94a36493725bcc4f7b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓作",
        "preface": "",
        "paragraphs": [
            "静枕有远听，风声带晓江。",
            "寒云垂𬘘𬘘，严鼓已逢逢。",
            "功业惊残岁，江山隠陋邦。",
            "寒鸡憎客梦，呼日上低窗。"
        ],
        "notes": "",
        "id": "2695bc37e236029ad74bccda0cd828a3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "小斋夜思",
        "preface": "",
        "paragraphs": [
            "夜久高籁息，灯明一室虚。",
            "过声寒鹭鹄，落影老楸梧。",
            "大泽星河淡，孤城更漏疏。",
            "安能久鬰鬰，兴发付归欤。"
        ],
        "notes": "",
        "id": "a2a71c3c4218bd739bf3bd1feecd9bf9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚同永源小酌漫成",
        "preface": "",
        "paragraphs": [
            "庭竹晚风细，阶莎络纬鸣。",
            "连山沉落日，万窍起秋声。",
            "客思方凄切，流年可叹惊。",
            "平生一樽酒，正为此时倾。"
        ],
        "notes": "",
        "id": "85915a6fa8108eab8ade38127d7de6c2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冒雨归饮酒",
        "preface": "",
        "paragraphs": [
            "密雨集春庭，花含晓气清。",
            "喜倾烧酒酽，更御暑衣轻。",
            "老惜春无日，穷欣岁有成。",
            "杖藜园径晓，坐见小池平。"
        ],
        "notes": "",
        "id": "43d211190bdaf982ec70b0c8efc1ad55"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏仲南邵湖会饮三首  其一",
        "preface": "",
        "paragraphs": [
            "老病倦岑寂，燕游聊与俱。",
            "开樽当胜地，飞盖渡平湖。",
            "落日晚明灭，烟林远有无。",
            "归来灯火夜，人影乱栖凫。"
        ],
        "notes": "",
        "id": "5c58150e10acfef361f900442e65c093"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏仲南邵湖会饮三首  其二",
        "preface": "",
        "paragraphs": [
            "交友不在眼，逢君怀抱开。",
            "主人容客醉，樽酒犯寒来。",
            "老境侵霜鬓，羁愁付酒杯。",
            "身闲不易得，相与且徘徊。"
        ],
        "notes": "",
        "id": "927703f465c53ac02daee7c1c2067c14"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏仲南邵湖会饮三首  其三",
        "preface": "",
        "paragraphs": [
            "新亭当绝岛，景物更清妍。",
            "耳热风前酒，心澄水底天。",
            "观鱼方有得，荐味肯烹鲜。",
            "默坐吟春草，知君似惠连。"
        ],
        "notes": "",
        "id": "18fbefb2cbc4c0ee71f2ce3d905451f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "人家",
        "preface": "",
        "paragraphs": [
            "人家依古木，鸡犬乱山深。",
            "积雪暗犹壮，寒云晚易阴。",
            "断荷欹冻水，孤月战风林。",
            "稍稍栖乌定，饥啼何处禽。"
        ],
        "notes": "",
        "id": "d83a0a7ceb2ef89bc73964d1cebb07eb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山城",
        "preface": "",
        "paragraphs": [
            "野县闭门早，山深更漏微。",
            "薄云依月宿，孤翼犯霜归。",
            "弓冷新胶健，貂寒旧缕纰。",
            "旗亭换新酒，不惜箧中衣。"
        ],
        "notes": "",
        "id": "868fc2012d8c460cc6fa221e03dee4ed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "他乡",
        "preface": "",
        "paragraphs": [
            "春寒客古寺，草草过莺花。",
            "小榼供朝酒，温炉煮夜茶。",
            "柏庭鸣晓吹，楼角丽朝霞。",
            "莫叹萍蓬迹，心安即是家。"
        ],
        "notes": "",
        "id": "69d87c1c5352b04e93e978ff9ddc910d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山夜",
        "preface": "",
        "paragraphs": [
            "更漏孤城迥，帘帷静夜长。",
            "天高风送雁，月冷树浮霜。",
            "晚菊差池绿，高桐次第黄。",
            "晓来南国梦，不觉寄他乡。"
        ],
        "notes": "",
        "id": "eb75f14bbb8e4ea09bb1df998f3658c9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "却扫客不至，端为四国骚。",
            "杯寒荐园实，食俭煮溪毛。",
            "霜过橘柚熟，天晴鸿鹄高。",
            "幽斋高木近，不寝听鸡号。"
        ],
        "notes": "",
        "id": "4d4d2dc2f2434e5829bdac4a38a5ba27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "沟泥二首  其一",
        "preface": "",
        "paragraphs": [
            "沟泥不可步，况复雨清晨。",
            "下直休半日，闭门闲晚春。",
            "著书聊尔耳，隠市笑徒云。",
            "买酒待新月，奈兹千里云。"
        ],
        "notes": "",
        "id": "db09b35802af3d6c106c6e01d1b00499"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "沟泥二首  其二",
        "preface": "",
        "paragraphs": [
            "不嫌泥潦巷，自扫寂寥居。",
            "雨已标新杏，春犹遗老樗。",
            "风光习暖事，云物或寒除。",
            "颇复撩诗句，时时漫与书。"
        ],
        "notes": "",
        "id": "dd94492e663e7e058a14fab9f0415993"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯谷",
        "preface": "",
        "paragraphs": [
            "柯谷秋已晚，衡门终日闲。",
            "老唯谋酒食，病更怯风寒。",
            "暖脚毡鞋稳，蒙头衲帽宽。",
            "年来谙世事，对客欲忘言。"
        ],
        "notes": "",
        "id": "32b674c3b16280681ef45ed20ce03b08"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂",
        "preface": "",
        "paragraphs": [
            "杳杳寒鸡唱，漫漫夜色深。",
            "斗柄垂地直，河势向江沉。",
            "林鸟栖欲去，草虫寒尚吟。",
            "幽人揜蓬荜，不睡拥单衾。"
        ],
        "notes": "",
        "id": "a3ac69301453b401a6035c5eec59286b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和晁应之山中",
        "preface": "",
        "paragraphs": [
            "康乐虽为吏，不忘山水情。",
            "我无连璧美，君许托车行。",
            "幽鸟花前语，春泉竹外鸣。",
            "勒移无草草，吾友笑功名。"
        ],
        "notes": "",
        "id": "e456fa849d2fca15b14f9ee2a40b6096"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和出山",
        "preface": "",
        "paragraphs": [
            "晓别招提去，春风信马行。",
            "路幽皆竹影，山远尚松声。",
            "岭断晴天阔，川横绿野平。",
            "不因泉石好，安觉利名轻。"
        ],
        "notes": "",
        "id": "6d58d908202ae4d8a51ff3d51f24a9c0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成二首  其一",
        "preface": "",
        "paragraphs": [
            "鸟啼宫直散，归舍日犹长。",
            "暗树残春绿，回风欲雨凉。",
            "久知痴有绝，端为酒成忙。",
            "可是嘲须解，平生一漫郎。"
        ],
        "notes": "",
        "id": "41970e2646e60c4591c397b6e6d080dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成二首  其二",
        "preface": "",
        "paragraphs": [
            "绿遍长安树，春归空隔年。",
            "愁多落花地，情远倚楼天。",
            "河汉昆仑外，苍龙北极天。",
            "老知玄有味，羞更赋神仙。"
        ],
        "notes": "",
        "id": "aea2b0909c75edb7777d2e55206efcad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚凉行稻畦间",
        "preface": "",
        "paragraphs": [
            "草木秋微警，山川夏已深。",
            "迎风云卷幕，沉日水浮金。",
            "晚鸟吟高木，霏烟暝远林。",
            "杖藜循野泽，谈笑不行吟。"
        ],
        "notes": "",
        "id": "9d43e2dbdaa590b691b0a3cfc2f25d8c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登城二首  其一",
        "preface": "",
        "paragraphs": [
            "楚望迷千里，孤城草树浓。",
            "凭临点衣雨，容易落花风。",
            "人事年年改，风光处处同。",
            "未能忘出处，徙倚更书空。"
        ],
        "notes": "",
        "id": "16809a3dd3211fc62dd6362a56b46653"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登城二首  其二",
        "preface": "",
        "paragraphs": [
            "绿野望不极，登临引兴长。",
            "凭高延泽国，搔首对风光。",
            "乍出莺贪柳，新归燕拣梁。",
            "欣欣物华好，吾亦引清觞。"
        ],
        "notes": "",
        "id": "277c0d07c0cf287f12dd9bb0deeb9553"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登梦野亭",
        "preface": "",
        "paragraphs": [
            "危亭瞰云梦，眼界浩无边。",
            "秋见长江路，晴宽七泽天。",
            "永怀哀郢赋，谁吊独醒贤。",
            "俯仰悲千古，披襟尚飒然。"
        ],
        "notes": "",
        "id": "f8bdf9150a92f959c8e5f9e91e1fe958"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同应之登大宋陂",
        "preface": "",
        "paragraphs": [
            "望阔真多思，凭高更损神。",
            "山川散白日，草木共青春。",
            "寂寂兴亡事，悠悠来往人。",
            "素衣吴白纻，尽化洛阳尘。"
        ],
        "notes": "",
        "id": "fd0db0f1e4ff704ec702ffdcac9dc972"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日晴霁登柯眺望二首  其一",
        "preface": "",
        "paragraphs": [
            "柯山通细履，幽步近青红。",
            "送目无穷浪，吹花尽日风。",
            "余生付沮溺，高论看夔龙。",
            "陈许春多雪，吾行亦欲东。"
        ],
        "notes": "",
        "id": "2d90a7a118257de2ce49c444f61115bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月十八日晴霁登柯眺望二首  其二",
        "preface": "",
        "paragraphs": [
            "寂寂池亭古，园荒草自春。",
            "东风独游客，迟日未归人。",
            "久雨众山晦，初晴万境新。",
            "长歌视天壤，高兴不无人。"
        ],
        "notes": "",
        "id": "fa868a94c74c5060512b004072289c55"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "在告家居示内",
        "preface": "",
        "paragraphs": [
            "虽云官事简，不似在家安。",
            "晏晏妇子语，嬉嬉儿稚闲。",
            "甘餐失粗粝，独酌置杯槃。",
            "老觉偎绥好，莫将年少看。"
        ],
        "notes": "",
        "id": "4c4814f229931e4a4ba37c1a449004de"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食日同妇子辈东园小宴",
        "preface": "",
        "paragraphs": [
            "寒食无与乐，携孥宴小园。",
            "青春积雨霁，白日万花繁。",
            "时节悲江国，穷愁泥酒尊。",
            "故乡终在眼，乐不得重论。"
        ],
        "notes": "",
        "id": "8caa2aab5578fb8deeab5ffa3d3ceccc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂夜坐偶成示秬秸和",
        "preface": "",
        "paragraphs": [
            "东堂岁云暮，永夜有余清。",
            "月暗雁程急，霜严鸡梦惊。",
            "微明旁舍火，断续戍楼更。",
            "老眼浑无睡，偏闻晓雨声。"
        ],
        "notes": "",
        "id": "bce4c006914ae2bb32b8739d0b267c59"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同晁郎及秬秸步游干明晚逾柯山归",
        "preface": "",
        "paragraphs": [
            "野水菰蒲秀，荒陂荠麦长。",
            "卑田留积雨，荒寺掩斜阳。",
            "远树连云梦，群山近武昌。",
            "言归日已夕，村径度牛羊。"
        ],
        "notes": "",
        "id": "c0d9385c6d747c7871e7bd2774adbe27"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "断云",
        "preface": "",
        "paragraphs": [
            "断云秋望阔，山霭夕成霞。",
            "凄冷初高月，喧阗未定鸦。",
            "伏羁良马瘦，挂壁宝月斜。",
            "寂寂山城夜，明灯照鬓华。"
        ],
        "notes": "",
        "id": "b80905294974834f9582aafe8b6a75b1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秀蔓",
        "preface": "",
        "paragraphs": [
            "秀蔓依簷老，寒枝映屋疏。",
            "寒暄候虫报，昏旦老鸡呼。",
            "已饭新收稻，仍烹自种蔬。",
            "邻邦有佳酿，冲雨隔江沽。"
        ],
        "notes": "",
        "id": "c3d3df6fc32889dd657c73b632c786b2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒敬亭祠",
        "preface": "",
        "paragraphs": [
            "古庙依山麓，开门石磴深。",
            "疏林归鸣鸟，野殿宿寒阴。",
            "落日鱼盐市，丰年箫鼓音。",
            "我来无所祷，壁宇叹尘侵。"
        ],
        "notes": "",
        "id": "8b0d7b0ec8079b92da95475da969a064"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "谒告之楚出都晚泊",
        "preface": "",
        "paragraphs": [
            "马迹不在眼，浪声初泊船。",
            "苍禾荒霁泽，红树表霜川。",
            "淮海南浮地，星辰北拱天。",
            "东方聊一饱，楚稻不论钱。"
        ],
        "notes": "",
        "id": "2a425d2251c8e3ca325e952160514758"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚泊襄邑",
        "preface": "",
        "paragraphs": [
            "月暗风林静，斗垂霜夜清。",
            "疏灯隔树小，暗水历船鸣。",
            "学字声形苦，䌷书卜祝轻。",
            "此身南北惯，随处有平生。"
        ],
        "notes": "",
        "id": "332cb2496f4a1b9cd82ce4d567594e4a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柘城道中",
        "preface": "",
        "paragraphs": [
            "欲雪日易晚，不寒风更清。",
            "崩桥断官路，积水入空城。",
            "屏翳野初烧，降丘民始耕。",
            "冬晖疾如马，汲汲暝犹征。"
        ],
        "notes": "",
        "id": "e48f8e6a02f51154294bbf09715ec8ec"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离陈至华西",
        "preface": "",
        "paragraphs": [
            "落日照原隰，晚风吹客鞭。",
            "空巢霜后木，残枿烧余田。",
            "憔悴贫中客，苍茫岁暮天。",
            "远游轻道路，无地息劳肩。"
        ],
        "notes": "",
        "id": "cc9369c5f01508551a209165678164f8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离宛丘斗门",
        "preface": "",
        "paragraphs": [
            "樯乌映高柳，晚泊近晴川。",
            "野日离烟树，风霜断夕天。",
            "牛羊知别堑，灯火认邻船。",
            "独客归何晚，平芜远更连。",
            "孤城飞鸟外，春水片帆前。",
            "萧瑟孤征恨，更深独未眠。"
        ],
        "notes": "",
        "id": "2eb2a4a06476033b6bfa0966fe7d7f3e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二十二日立秋夜行泊林皇港二首  其一",
        "preface": "",
        "paragraphs": [
            "萧萧晚风起，孤舟愁思生。",
            "篷窗一萤过，苇岸数蛩鸣。",
            "老大畏为客，风波难计程。",
            "家人夜深语，应念客犹征。"
        ],
        "notes": "",
        "id": "9c12919b1a5e5e269c430b08d07f4de2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "二十二日立秋夜行泊林皇港二首  其二",
        "preface": "",
        "paragraphs": [
            "吴楚封疆接，东南泽国宽。",
            "江流秋日尽，山对暮云闲。",
            "囊有离骚赋，头余骑省斑。",
            "前秋聊把酒，一笑且开筵。"
        ],
        "notes": "",
        "id": "de2565aa6e3a6780bff1597aac3563cb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四安道中",
        "preface": "",
        "paragraphs": [
            "地平弥望水，舟稳满帆风。",
            "黄叶新霜后，青山落照中。",
            "封疆天象别，风俗岛夷同。",
            "黯黯危桥夜，疏灯照闭蓬。"
        ],
        "notes": "",
        "id": "be6b9b644862a77817f8d6104b43d902"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赴宣城守吴兴道中",
        "preface": "",
        "paragraphs": [
            "秋野连云静，三吴稻熟时。",
            "风江客帆疾，晴野雁行迟。",
            "草木霜天晚，山川泽国卑。",
            "宣城不负汝，好继谢公诗。"
        ],
        "notes": "",
        "id": "29ebf745dbbb70814b1d55e79f58f6cc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白羊道中二首  其一",
        "preface": "",
        "paragraphs": [
            "徒旅已屡憩，过山知几峰。",
            "空畦鸣野水，坏道拱寒松。",
            "醁酒自能暖，褐裘初御冬。",
            "朝饥久未食，林寺已鸣钟。"
        ],
        "notes": "",
        "id": "a0318c090406a26001a6ca97985aa9a6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "白羊道中二首  其二",
        "preface": "",
        "paragraphs": [
            "日出客心喜，路平人足轻。",
            "风高不成冷，雨过有余清。",
            "水落溪鱼出，村深田鹳鸣。",
            "胜游须秀句，多愧谢宣城。"
        ],
        "notes": "",
        "id": "a42f1e1c33d0c68724bc683cd16a3ced"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "驱马",
        "preface": "",
        "paragraphs": [
            "骎骎驱马去，秋晚思悠哉。",
            "日暖禾黍熟，霜晴鸿雁来。",
            "晚篁经雨出，幽菊犯寒开。",
            "官冷无拘束，寻山首易回。"
        ],
        "notes": "",
        "id": "848f7530f2b085ec74ab77a3dd7c5273"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "楮河",
        "preface": "",
        "paragraphs": [
            "土壁裂如削，流泉漱雨间。",
            "平沙放清浅，小石聚潺湲。",
            "绝岸木斜出，隔桥人暮还。",
            "凭鞍照毛发，羁旅易衰颜。"
        ],
        "notes": "",
        "id": "5fa3c9d229906241a9bccb47154917f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "惠庄道中",
        "preface": "",
        "paragraphs": [
            "山雨夜尘息，林霜晨气清。",
            "荒城余古木，破冢有新耕。",
            "风俗通秦壤，川原抱洛京。",
            "凭高时驻马，指点问山名。"
        ],
        "notes": "",
        "id": "6b615fbd69a09f1750675598a1ae37a4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "驱马春山去，山蹊绕涧斜。",
            "浅清沙岸水，疏瘦石岩花。",
            "放荡从生事，殷勤向物华。",
            "依微听鸡犬，深柳映人家。"
        ],
        "notes": "",
        "id": "87caf1e70d02e90536056a8418c4e36d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "子权朝散久在芜湖寄郡酒四壶副以小诗",
        "preface": "",
        "paragraphs": [
            "寒流不相待，舟楫定何如。",
            "岁事日已宴，客行谁与娱。",
            "淮鱼将入馔，江酒且倾壶。",
            "我似离群雁，汀洲片影无。"
        ],
        "notes": "",
        "id": "203d996ccf06538579b7e106bac28e3e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "务中晚作",
        "preface": "",
        "paragraphs": [
            "官事一酒瓮，寝斋低竹簷。",
            "朝昏睡过半，老病醉相兼。",
            "楼晚双旗袅，城昏叠鼓严。",
            "隔江吹笛处，空碧帖新蟾。"
        ],
        "notes": "",
        "id": "d32ae24f9748b3f5a28bd122492704a5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安秋日",
        "preface": "",
        "paragraphs": [
            "齐安荒僻郡，平昔处放臣。",
            "幸此公酒美，复此高秋晨。",
            "百忧虽抢攘，一榼奈芳醇。",
            "举杯三酌后，遥作葛天民。"
        ],
        "notes": "",
        "id": "8b6564873bbb34ed80c81383acdfa969"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "书直舍",
        "preface": "",
        "paragraphs": [
            "为官不治民，清坐晚秋晨。",
            "随事文书了，偷闲笔砚亲。",
            "吏归雅集定，门锁月华新。",
            "野鸟何劳问，穷通理有神。"
        ],
        "notes": "",
        "id": "a5392d37aa02b75c7b67e82894ceeb83"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起雨霁作",
        "preface": "",
        "paragraphs": [
            "寂寂柯山曲，悠悠放逐臣。",
            "雨晴人踏晓，山静鸟啼春。",
            "最惜庭梅谢，犹欣垅麦新。",
            "但知年岁好，饱饭任乾坤。"
        ],
        "notes": "",
        "id": "e9e466732358476dc9e2cf7ca0856659"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永宁遣兴三首  其一",
        "preface": "",
        "paragraphs": [
            "国破空陵墓，时移改要冲。",
            "人随幽谷路，县隠乱山峰。",
            "零落荒祠树，悠扬晚寺钟。",
            "犹传仙旧隠，跨鹿有遗踪。"
        ],
        "notes": "",
        "id": "58db644d21a6bf40b79761a2e3c08ab8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永宁遣兴三首  其二",
        "preface": "",
        "paragraphs": [
            "朱颜潘令尹，不肯事轻肥。",
            "笋迳青无地，苔墙绿有衣。",
            "书勤枯简断，诗疾紫毫飞。",
            "应笑疏慵尉，朝游暮醉归。"
        ],
        "notes": "",
        "id": "d83564ea480ac26957d95777deb5c3dc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "永宁遣兴三首  其三",
        "preface": "",
        "paragraphs": [
            "花县春曾到，人家幽谷间。",
            "市门犹碍石，耕垅尽依山。",
            "地僻荆榛秀，人稀鱼鸟闲。",
            "頼逢贤令尹，沉醉不知还。"
        ],
        "notes": "",
        "id": "d10af003da58efdf10ee9c33e1ca197b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄文刚求蟹",
        "preface": "",
        "paragraphs": [
            "遥知涟水蟹，九月已经霜。",
            "筐实黄金重，螯肥白玉香。",
            "尘埃离故国，诗酒寄他乡。",
            "苦乏西来使，何缘至洛阳。"
        ],
        "notes": "",
        "id": "b7c1cb652a2f297eb87fb2cc9951bba2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "双凫",
        "preface": "",
        "paragraphs": [
            "双凫元自白，况乃小池清。",
            "逐伴知身洁，当庭独眼明。",
            "暖沙晴共戏，寒渚夜多惊。",
            "何事秋风起，轩然向主鸣。"
        ],
        "notes": "",
        "id": "145436f31d1131f97431a0bb249bc001"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "代人上颍川韩端明生日",
        "preface": "",
        "paragraphs": [
            "实历休明运，金貂将相门。",
            "产材皆巨植，流庆出深源。",
            "世仰风规旧，公膺戬谷繁。",
            "人间见麟凤，天路引鹏鲲。",
            "诸老推渊懿，英儒伏讨论。",
            "韦平家学盛，黄绮帝师尊。",
            "天步开华旦，离明照厚坤。",
            "曳裾趋法从，操笔代王言。",
            "谏说倾朝听，公忠报主恩。",
            "高风何凛凛，谠议在元元。",
            "夷险千途历，清明一志存。",
            "宝圭纯不琢，秋汉阔无浑。",
            "鸣佩登书殿，均劳镇辅藩。",
            "洪枢归少第，玉节对元昆。",
            "腊报新春近，阳生厚地温。",
            "当年占梦寐，此日降玙璠。",
            "贺宴开瑶席，陈庭列寿尊。",
            "簪缨罗盛族，兰玉立诸孙。",
            "霜鹤寒逾健，岩松老更蕃。",
            "人祈贤相雨，国倚太师垣。",
            "留滞瞻云馆，飞驰有去魂。",
            "微官守山邑，无路走宾轩。",
            "中外心方注，君臣契已敦。",
            "伫观登辅弼，飞润及孤根。"
        ],
        "notes": "",
        "id": "4f064447c41365d07139358d2847669d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鲁直示其伯父祖善马鞍松隠斋诗次其韵",
        "preface": "",
        "paragraphs": [
            "老鹤阅世久，归来毛骨寒。",
            "田园半拱木，儿稚总胜冠。",
            "爱客能酤酒，寻山不跨鞍。",
            "平生未见面，试作阿咸看。"
        ],
        "notes": "",
        "id": "6dd7d9736ef1cb954e82602cf30ff46f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵孔舍人曝书",
        "preface": "",
        "paragraphs": [
            "图书陈秘奥，樽俎肆雍容。",
            "玉殿朝回客，蓬山深处峰。",
            "探囊图轴旧，题壁姓名重。",
            "盛世年年事，新篇莫厌供。"
        ],
        "notes": "",
        "id": "09f41337483ed57eb8ec665d6ac165ed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜读贾长江诗效其体",
        "preface": "",
        "paragraphs": [
            "五字一篇诗，人传贾岛词。",
            "清秋千古在，幽淡几人知。",
            "霜夜灯前读，林间静处思。",
            "恍然如见面，更对七朱丝。"
        ],
        "notes": "",
        "id": "455fa20b070542d3bd089940c08c00ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和天启画古木山石诗",
        "preface": "",
        "paragraphs": [
            "有待云雨在，无伤斤斧余。",
            "将军漫弓箭，居士或眉须。",
            "缺记共工怒，深资夸父腴。",
            "攀条感衰变，恨汝亦非夫。"
        ],
        "notes": "",
        "id": "53b69dea960a10e070d1c6c620115734"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "少年",
        "preface": "",
        "paragraphs": [
            "朱绳缚天狗，白羽射旄头。",
            "新佩将军印，初成甲第楼。",
            "绮罗诸院夜，鞍马五陵秋。",
            "惟有如霜鬓，令君览镜愁。"
        ],
        "notes": "",
        "id": "4c52e7147bc9d1f6a6b712b35add3d5c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "暮春游柯市人家有作",
        "preface": "",
        "paragraphs": [
            "桃李虽云过，林塘老景浓。",
            "幽花冠晓露，高柳旆和风。",
            "草木家家秀，沟壑处处通。",
            "况闻如雨足，高枕待年丰。"
        ],
        "notes": "",
        "id": "8a53fd76525a06adce5449a2cc13cc39"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋日游柯市",
        "preface": "",
        "paragraphs": [
            "柯市渔樵暮，游人落落稀。",
            "肩禾新获野，炷火欲鸣机。",
            "草木经寒雨，川原淡夕晖。",
            "北归吾敢必，身世正多违。"
        ],
        "notes": "",
        "id": "fa1c5e5848e1a0251590cff42260917c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "手种芭蕉秋来特盛成二大丛",
        "preface": "",
        "paragraphs": [
            "移植自硗瘠，秋来成两丛。",
            "翠旌舒晓日，绿锦障西风。",
            "雨砌珠珮委，风簷翚扇重。",
            "主人培壅厚，未肯畏严冬。"
        ],
        "notes": "",
        "id": "daf9042b358aa06dc4b6f8b93b5df726"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山舍",
        "preface": "",
        "paragraphs": [
            "萧萧山舍静，谁复与相亲。",
            "琴酒忘尘事，诗书有古人。",
            "岁丰民事少，地辟土风淳。",
            "聊乐身无事，功名丧我真。"
        ],
        "notes": "",
        "id": "b5c53da360e8c4d98c7983e8a2b396ae"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "月到啼蛩壁，风摇睡鹊枝。",
            "秋来客不寐，遥夜漏何迟。",
            "已近风霜节，寂无蚊蚋时。",
            "天时只自尔，浪遣宋生悲。"
        ],
        "notes": "",
        "id": "fd89dece341e37bc9087d6ea5fcd72df"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寂寂",
        "preface": "",
        "paragraphs": [
            "寂寂秋日暮，辉辉簷影斜。",
            "鸣虫隠衰蔓，晚蝶守余花。",
            "雨急荷翻叶，墙崩竹引芽。",
            "不才非吏隠，鸡黍学山家。"
        ],
        "notes": "",
        "id": "9945745215608cd46328c01e97e6932f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "雨枿生朝菌，秋墙长若邪。",
            "槐榆蔽穷巷，藜藋接邻家。",
            "但愿好事酒，无劳长者车。",
            "御冬须旨蓄，吾亦问生涯。"
        ],
        "notes": "",
        "id": "0609482948ac1137764f52b331e30cd3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "落莫",
        "preface": "",
        "paragraphs": [
            "岁晚苦落莫，独游情易伤。",
            "晴溪沙漾碧，秋径叶铺黄。",
            "幽菊开经雨，疏槐老奈霜。",
            "闭门无俗客，摅散有林塘。"
        ],
        "notes": "",
        "id": "8933671a5ae30c7a11b799ce47372bb7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其一",
        "preface": "",
        "paragraphs": [
            "地僻秋将老，山深客未归。",
            "闭门朝对雨，搜箧冷添衣。",
            "图暗经阴画，琴昏在匣徽。",
            "妻孥惯山薮，不复问珠玑。"
        ],
        "notes": "",
        "id": "ee4f3e79b6cf89986db38d9728bee06b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其二",
        "preface": "",
        "paragraphs": [
            "岁暮北风疾，山深寒日昏。",
            "授衣贫厌补，添纩老须温。",
            "懒慢抛书卷，晴明到药园。",
            "邻家新酒熟，吾敢但空樽。"
        ],
        "notes": "",
        "id": "b42c0cc06de28884c854f1b37a8d69e0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其三",
        "preface": "",
        "paragraphs": [
            "一迳秋风起，牛羊晚自归。",
            "寒灯明野店，吠犬守荆扉。",
            "空峡风霜急，孤村火烛微。",
            "庭梧摇落尽，栖鸟夜归稀。"
        ],
        "notes": "",
        "id": "7549d4e84c4c6b15f986820e374f144c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其四",
        "preface": "",
        "paragraphs": [
            "岁暮周南远，惊心鬓欲丝。",
            "风霜为客老，淮海寄书迟。",
            "峡冷重云夜，天昏断雁悲。",
            "山炉通夕火，頼尔独吾私。"
        ],
        "notes": "",
        "id": "154714387fb93913b3d89874d2c21aed"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其五",
        "preface": "",
        "paragraphs": [
            "短景冰霜地，人稀豹虎村。",
            "风连诸壑动，日带乱山昏。",
            "浩荡空回首，萧条独掩门。",
            "东周旧耆老，留滞饱知闻。"
        ],
        "notes": "",
        "id": "934ea1e85537422fa16e62ef37a3a9ee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日杂书六首  其六",
        "preface": "",
        "paragraphs": [
            "望极添秋思，楼高动旅怀。",
            "天寒诸濑急，野阔四山来。",
            "余叶能几许，高鸿殊未回。",
            "年年洛阳道，岁晚厌风埃。"
        ],
        "notes": "",
        "id": "f2b025d2567d140d3e3f6cf51dadcbe3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出都之宛丘赠寄参寥",
        "preface": "",
        "paragraphs": [
            "萧然耳目清，驱马别都城。",
            "岸断秋光出，川平雨气横。",
            "浮生归物理，闲景付诗情。",
            "岁晚江湖客，何为滞玉京。"
        ],
        "notes": "",
        "id": "94353e1c922b18ea3735ff64e933dea7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和葺西斋",
        "preface": "",
        "paragraphs": [
            "川舟真有待，勿叹滞塘坳。",
            "自古荆榛地，岂容鸾凤巢。",
            "君才宜柱石，我志老衡茅。",
            "从此延风月，新诗与细嘲。"
        ],
        "notes": "",
        "id": "3a9c57a0363424353b80144048b5c7a6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "同戚郎夜饮",
        "preface": "",
        "paragraphs": [
            "云物岁将暮，风烟晚自凄。",
            "更人初授宿，晚翼已归栖。",
            "美酒浅深酌，新诗取次题。",
            "亲交尽在眼，幸不费招携。"
        ],
        "notes": "",
        "id": "1da75e86fc6ae4396c41b19f656a9be8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "如丝苣甲饤春盘，韭叶金黄雪未干。",
            "旅饭二年无此味，故园千里几时还。",
            "异方时节三巵酒，残岁风烟一惨颜。",
            "曾奉龙旗典邦礼，岁穷祠祀少休闲。"
        ],
        "notes": "",
        "id": "564648f6d7dff5d74fa5f5ecc11177e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "长林脱叶委高风，晚菊依依发旧丛。",
            "梦泽云低衔落日，中洲山断见来鸿。",
            "行吟骚客三年谪，嗜酒衰翁百事慵。",
            "岁晚不须求季主，从来天理有穷通。"
        ],
        "notes": "",
        "id": "96079a36f32b377724b9a30907daebdc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月二十日书二首  其一",
        "preface": "",
        "paragraphs": [
            "十步荒园亦懒窥，枕书小醉睡移时。",
            "健如黄犊时无几，钝似寒蝇老自知。",
            "休惜飞驰春过眼，但求强健酒盈巵。",
            "枇杷著子红榴绽，正是清和未暑时。"
        ],
        "notes": "",
        "id": "b0aa3bc691fdf9830b11c6dbac882250"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "四月二十日书二首  其二",
        "preface": "",
        "paragraphs": [
            "久将醉眼视群儿，只与旁观作笑嘻。",
            "赋芋狙公曾未悟，牵丝木偶几多时。",
            "云间炎景人方畏，地下微阴谁得知。",
            "荣谢古今同此理，老翁端坐但忘机。"
        ],
        "notes": "",
        "id": "33d86dbdfec022c866d6afc802c98c44"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "早起观雨",
        "preface": "",
        "paragraphs": [
            "雨叶风枝日夜长，东园秾密欲生光。",
            "可怜积雨过初暑，更转余寒作晓凉。",
            "蚕事已成家媪喜，麦畦初泼老农忙。",
            "彩丝结缕催端午，又见黄头鼓楫郎。"
        ],
        "notes": "",
        "id": "8d14f5e7a6ec982d670a8003bd972c08"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月十七日移病家居成五长句  其一",
        "preface": "",
        "paragraphs": [
            "水国穷冬犹未雪，木牙草色似春余。",
            "医教治嗽停朝饮，目为方眠废夜书。",
            "众醉羞随人鼓舞，天知谁怕鬼揶揄。",
            "久已率野由吾道，又信从来德不孤。"
        ],
        "notes": "",
        "id": "62213f6cea9f8be51225dbc5c75b3cbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月十七日移病家居成五长句  其二",
        "preface": "",
        "paragraphs": [
            "老去尘怀痛洗煎，虚舟不系任回沿。",
            "寸心若变有如日，万事不忧终在天。",
            "莫为饥寒弃南亩，须知穮蔉有丰年。",
            "桃符侲子喧闾巷，又向江城十岁捐。"
        ],
        "notes": "",
        "id": "5781f10270656cd37d06457a81326f33"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月十七日移病家居成五长句  其三",
        "preface": "",
        "paragraphs": [
            "凭高游目快遐瞻，落日孤云与水兼。",
            "万顷泽空供雪意，一枝梅笑破冬严。",
            "擎苍未减飞扬兴，引满何辞斗石添。",
            "杨柳催春兼警客，荒沟照影弄纤纤。"
        ],
        "notes": "",
        "id": "4d1a855c7f6dc3f990060fee44680a87"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月十七日移病家居成五长句  其四",
        "preface": "",
        "paragraphs": [
            "从今羞复走功名，卤莽因循已半生。",
            "心遣我愚应有谓，眼看人智亦何成。",
            "梦为蝴蝶因观化，目送飞鸿漫寄情。",
            "堪笑妻儿怀土甚，谪期未满已谋行。"
        ],
        "notes": "",
        "id": "2fd12ef9ec7b233071d668933321d472"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十二月十七日移病家居成五长句  其五",
        "preface": "",
        "paragraphs": [
            "纸窗低下火炉边，有底宜人意若便。",
            "移疾何妨闲五日，放慵犹欲醉终年。",
            "平生亲友怀天末，谈笑妻儿在目前。",
            "谁似匡庐白居士，暮年华发洛阳仙。"
        ],
        "notes": "",
        "id": "8979d796efbf999e3069e3aed29ab6b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食前一日大雨不止",
        "preface": "",
        "paragraphs": [
            "寒食穷愁叹陋邦，可怜终日雨淙淙。",
            "不妨农亩连云稼，独惜园花脱锦杠。",
            "最苦繁声欺屋漏，愿看霁色放春江。",
            "明朝日出谁能料，已喜灯花照夜窗。"
        ],
        "notes": "",
        "id": "c3c73f7bf2e9af89f2cab981c79d8d90"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "喜雨赠潘邠老昆仲",
        "preface": "",
        "paragraphs": [
            "卧闻飞雨响高堂，已觉翛翛短幌凉。",
            "悔祸毕方收烈燄，知时田祖放新秧。",
            "箪瓢幸免迁三径，谷麦行看粜万箱。",
            "欲过东坡泥没脚，春余烟柳正苍苍。"
        ],
        "notes": "",
        "id": "ef7604d5778176f2c83d8b6e9b3991d7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "和苏仲南柳湖会饮",
        "preface": "",
        "paragraphs": [
            "北风阁雪不到地，寒日自同云外天。",
            "愁人得酒百不问，满引聊作诸公先。",
            "少休歌舞进棋局，更放旌旗移楼船。",
            "我欲吴歌恐惊坐，戏挥如意扣船舷。"
        ],
        "notes": "",
        "id": "08e53e4ee5cb75e1a9e958b198ff5602"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "夜霜",
        "preface": "",
        "paragraphs": [
            "夜霜偏警军城角，晚日如催林寺钟。",
            "蹭蹬此身甘已老，推迁世事本无穷。",
            "邯郸梦里忘将寤，蛮触军中尚战雄。",
            "我有一言开达者，到头可倚是天公。"
        ],
        "notes": "",
        "id": "2a1c83c2852544b02937936c759649e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "十月二十日夜大雨雹震电先是数日极暖至是方稍晴",
        "preface": "",
        "paragraphs": [
            "江乡节候异中州，十月狂雷震未休。",
            "二年到耳同常事，一夜雨声如蚤秋。",
            "想见麦畦添宿润，更欣蔬甲长新柔。",
            "东堂晚望无氛祲，洗出樊山紫翠浮。"
        ],
        "notes": "",
        "id": "322425613d4d2e68893b95e5d33b36fb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨兴自篱西望东园新开花",
        "preface": "",
        "paragraphs": [
            "东园本是吾家有，不到经旬亦可嗟。",
            "步出寝门迎晓日，却从篱外望新花。",
            "安禅岂问荒三径，阅古终须饱五车。",
            "儿女相怜牢落甚，为翁浅盏酌流霞。"
        ],
        "notes": "",
        "id": "1a27ec8cb96c1d738a320e7fc47b8c10"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潘大临莲池二首  其一",
        "preface": "",
        "paragraphs": [
            "避暑人人得自怡，坐曹最苦剧囚累。",
            "江边金石焦流日，堂上糟浆酷烈时。",
            "一酌甘寒烦素绠，终朝挥拂倦蒲葵。",
            "谁知颜巷箪瓢外，更有秋风菡萏池。"
        ],
        "notes": "",
        "id": "6cd2b78ab843f3d61957d8ac28a71001"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "潘大临莲池二首  其二",
        "preface": "",
        "paragraphs": [
            "年年酷暑轸皇慈，恩诏犹矜庶狱累。",
            "白首坐曹真有罪，清风高枕叹无时。",
            "乘轩敢望终如鹤，用智从前不及葵。",
            "他日东门驱匹马，故应难忘习家池。"
        ],
        "notes": "",
        "id": "dc5d9fc2922217be46efe59d19ea941b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月末大风一夕遂安置火炉有感二首  其一",
        "preface": "",
        "paragraphs": [
            "谪官两向黄州火，知是明年何处冬。",
            "须信炎凉相代至，亦知荣辱到头空。",
            "怨咨莫起天公念，燕坐何妨佛理通。",
            "更有墙边一樽酒，能于愁面放春红。"
        ],
        "notes": "",
        "id": "a505010c3640798ec32ae527718bac68"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月末大风一夕遂安置火炉有感二首  其二",
        "preface": "",
        "paragraphs": [
            "风声一夜下林端，遽作霜天十月寒。",
            "三伏炎蒸不可过，北风栗烈亦何难。",
            "人情何待常从缓，天令难移古不刊。",
            "幸有布裘毡履在，雪深高卧更安闲。"
        ],
        "notes": "",
        "id": "fc32463560a217459459d4b0d5ab808c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬至赠潘郎",
        "preface": "",
        "paragraphs": [
            "晓镜星星华发新，江山流落未归人。",
            "五纹暗度人间线，九寸潜通地下春。",
            "歌笑欣欣环老稚，杯盘草草称清贫。",
            "与君同是柯山客，窗外梅花解笑人。"
        ],
        "notes": "",
        "id": "63eceef3f2a3274728b0f748f31caf5b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "丁丑岁与德载相别辛巳复会于颍相视而叹仍蒙先惠佳句谨次韵",
        "preface": "",
        "paragraphs": [
            "重入修门一见春，衰容仍是卧漳滨。",
            "归来未解累囚服，挥去真同下坂轮。",
            "痛饮久无连夜醉，白头何啻二毛新。",
            "□□□□□□□，□□□□□□□。"
        ],
        "notes": "",
        "id": "a936d13baf336ba9b580e424d58a85dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寓居春日书事",
        "preface": "",
        "paragraphs": [
            "禅宫寂寂白昼长，出门江山悲异乡。",
            "歌簷日暖好鸟语，空庭客稀春草长。",
            "红树人家隔修竹，青芜村路达横塘。",
            "欲向东城踏青去，碧云何处水茫茫。"
        ],
        "notes": "",
        "id": "61c3a2b9e3db56a9b2a27da18a035253"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日二首  其一",
        "preface": "",
        "paragraphs": [
            "腊日开门雪满山，愁阴短景岁将阑。",
            "江梅飘落香元在，汀雁飞鸣意已还。",
            "佳节再逢身且健，一樽相属鬓毛斑。",
            "明光起草真荣事，寂寂衡门我自闲。"
        ],
        "notes": "",
        "id": "756b43f8132994748175dbe8fbebec12"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "腊日二首  其二",
        "preface": "",
        "paragraphs": [
            "异乡怀旧人千里，胜日难忘酒一杯。",
            "不恨北风催短景，最怜残雪冷疏梅。",
            "江边寒色雁催尽，天上春光斗挹回。",
            "我独呼儿剩丸药，微功聊取助衰骸。"
        ],
        "notes": "",
        "id": "2381ec6870ca30b4062dc0bc0c8121f9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "偶成题裴晋公祠",
        "preface": "",
        "paragraphs": [
            "独持将钺静氛妖，后世英名日月昭。",
            "善听圣君非易遇，将亡凶竖不难枭。",
            "悲风蔓草移今古，野殿空庭锁寂寥。",
            "更有从军老司马，铭功文字配咸韶。"
        ],
        "notes": "",
        "id": "081ac40e95a1a434f3fd3c7f0e7eeb2e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬日书事",
        "preface": "",
        "paragraphs": [
            "昨夜新霜著瓦干，西园梧叶尽飞翻。",
            "楚乡原野长青草，泽国风云只薄寒。",
            "梅蕊半含空有待，菊丛已过似无言。",
            "杖藜引望仍搔首，羡尔鸣鸿整羽翰。"
        ],
        "notes": "",
        "id": "e82e17f653d66fdde99f72737b7fb4cd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安今秋酒殊恶对岸武昌酒可饮故人潘主簿时惠双榼",
        "preface": "",
        "paragraphs": [
            "军城晓鼓已蓬蓬，城下秋云卷暮江。",
            "祇有老鸡能换卧，更无佳客可倾缸。",
            "冲风时动萧萧叶，晚日斜窥寂寂窗。",
            "犹喜江南有佳客，怜贫时致玉壶双。"
        ],
        "notes": "",
        "id": "30b91a1719b5cec61ac4c5aab679cafb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "东堂即事",
        "preface": "",
        "paragraphs": [
            "东堂岁晚直穷寂，落叶寒蔬风雨余。",
            "下里数家同井臼，荒山十里半榛芜。",
            "夜霜摧菊房俱敛，晴日薰梅气欲苏。",
            "谁似樊山偏得意，倚天紫翠照空虚。"
        ],
        "notes": "",
        "id": "eb2f2dcfb13230914f7e4e5d98d71b6e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "八月六日西风极凉如十月间晨起偶题",
        "preface": "",
        "paragraphs": [
            "初过三伏暑初归，风景谁知遽惨凄。",
            "短日旅愁消美酒，五更乡梦托晨鸡。",
            "江天水冷鱼龙蛰，野泽风多鸿雁稀。",
            "尘箧敝貂犹得在，过冬偶免叹无衣。"
        ],
        "notes": "",
        "id": "f5ba3a5f259424f31d4bbc4ae7ad6e68"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "正月三日大雪雪晴有感",
        "preface": "",
        "paragraphs": [
            "平生对雪须千首，何事今春无片词。",
            "老大怯寒唯泥酒，穷愁须醉不吟诗。",
            "润催庭柳将开眼，冷送江梅欲别枝。",
            "何处高楼有残白，旧游无处寄相思。"
        ],
        "notes": "",
        "id": "17146fe65ad7d0014e7fd01796135fb8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "荒园雪晴愁径滑，湿柴坚坐恋炉红。",
            "寒香委地梅无頼，嫩坼抽苗麦有功。",
            "瘴疠潜消人气乐，丰登定慰客途穷。",
            "暖寒破闷功无敌，頼有尊中腊酒𬪩。"
        ],
        "notes": "",
        "id": "150214b3ca58efe749fb54aefd5e6043"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "久阴忽晴作诗寄秬秸时二子沿干在阳翟镇",
        "preface": "",
        "paragraphs": [
            "想尔扁舟野岸横，久阴今旦喜晴明。",
            "天寒野旷北风利，云霁江浑春水生。",
            "家近冻醪时可致，旅庖鸣雁足供烹。",
            "东园早作归来计，红紫纷纷日向荣。"
        ],
        "notes": "",
        "id": "6c0e11a72e6bb8541acd2a3a25777cb4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "冬后三日郊赦到同郡官拜敕回有感",
        "preface": "",
        "paragraphs": [
            "诏书夜下走风雷，清晓州门拜敕回。",
            "天上六龙归禁阙，人间一雨到根荄。",
            "江边时日将舒柳，雪后春光欲到梅。",
            "白首放臣随众喜，教儿深酌手中杯。"
        ],
        "notes": "",
        "id": "254f7574ff603fcf1146683ad41634f7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "探梅有感",
        "preface": "",
        "paragraphs": [
            "泽畔骚人未放回，江边又探腊前梅。",
            "已知无木相先得，固使凌寒特地开。",
            "杜老阁前劳赋咏，玉川窗外独惊猜。",
            "试思感旧伤千里，可以临风举一杯。"
        ],
        "notes": "",
        "id": "74cb7ce5e97eb8efc900f0f8d9b6a7aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月十二日作诗董氏欲为筑堂",
        "preface": "",
        "paragraphs": [
            "黄鸟声中花已尽，绿杨风外日何长。",
            "柯家山下有幽筑，云梦泽南飞故乡。",
            "老病裌衣犹怯冷，春深煮酒渐闻香。",
            "本无智术争荣辱，只鬭尊前身健强。"
        ],
        "notes": "",
        "id": "03678b43dad7117f9623712f019c13ea"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "草舍",
        "preface": "",
        "paragraphs": [
            "草舍芦藩百事贫，有时遇酒暂曛曛。",
            "天边日落未归客，江上春寒多思人。",
            "寄远相思时有梦，感时长啸不无神。",
            "东风又欲催桃李，搔首花前独岸巾。"
        ],
        "notes": "",
        "id": "b85265491435a6d382240983ae229ffd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠庞安常先生",
        "preface": "",
        "paragraphs": [
            "德公本自隠襄阳，治病翻成客满堂。",
            "懒把穷通求日者，试将多病问医王。",
            "一丸五色宁无药，两部千金合有方。",
            "他日倾河如石鼓，著书犹愿记柴桑。"
        ],
        "notes": "",
        "id": "eb252ae98083f3580ec786ee00d1f871"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月二十四日闻莺",
        "preface": "",
        "paragraphs": [
            "桃蹊李迳有埃尘，寂寂青阴蔽四邻。",
            "落月半窗幽梦断，隔窗芳树语莺新。",
            "忽忘身是三年客，便觉楼瞻二室云。",
            "佳境故人如一梦，懒将白发望余春。"
        ],
        "notes": "",
        "id": "54d165ffeb3dcecfa58f64b3a0f28be7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "柯山闻鹎𫛥",
        "preface": "",
        "paragraphs": [
            "三年不听早朝鸡，惭愧高林鹎𫛥儿。",
            "满眼山林春已去，五更风露月沉西。",
            "厌听田舍驱牛苦，想见天门宝马嘶。",
            "独我朦胧贪晓睡，故园门巷梦中迷。"
        ],
        "notes": "",
        "id": "55d7bceaa8abb84c78cf12da071441bd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "齐安食蒌蒿根菊茁",
        "preface": "",
        "paragraphs": [
            "故园蔬甲又逢春，想见雕槃巧鬭新。",
            "强掘蒌根槃鬰屈，故挑菊茁嚼芳辛。",
            "春来小疾妨杯切，老去怀乡役梦频。",
            "堪笑吴伧恋莼鲙，素衣愁化洛阳尘。"
        ],
        "notes": "",
        "id": "74263dbe1d8be80971b5a105c00990b3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "汴上书事",
        "preface": "",
        "paragraphs": [
            "荒陂浮雁啄寒水，古木老乌啼夕阳。",
            "酒市喧呼人醉余，丛祠歌舞岁丰穰。",
            "黄花半落经寒雨，红稻初坚得早霜。",
            "倚岸老枝榆骨白，出林丹实柿肌黄。",
            "空林啅起团惊鹊，槁叶悲啼有暗螀。",
            "腰兔暮归人臂隼，扣门问宿客担囊。",
            "貂裘西去冲寒早，泽国东归寄梦长。",
            "入洛自惭文价薄，却凭山水助清狂。"
        ],
        "notes": "",
        "id": "4a8b3c23a92aded74018077d79979c30"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵黄汝器与君谟唱和三首  其一",
        "preface": "",
        "paragraphs": [
            "饮量平吞叔度陂，宣城风月旧相知。",
            "雪霜欺客凋新鬓，珠玉投人出好诗。",
            "门对洞庭书满架，饮翻云梦酒盈巵。",
            "江城少驻还乡棹，一伴山翁醉习池。"
        ],
        "notes": "",
        "id": "202f5a646f36301be088f5514f017605"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵黄汝器与君谟唱和三首  其二",
        "preface": "",
        "paragraphs": [
            "吴门韦白旧推贤，文雅相望数百年。",
            "千里江山留醉墨，五湖风月纵归船。",
            "书来远慰连镮梦，岁熟归收种秫田。",
            "仕禄及亲身早退，高名荣事更谁先。"
        ],
        "notes": "",
        "id": "abfaf6c7246d236b148dc24aedd6483e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵黄汝器与君谟唱和三首  其三",
        "preface": "",
        "paragraphs": [
            "爱君退易似前贤，投劾归来不待年。",
            "世故饱谙真昨梦，道心不系学虚船。",
            "莫悲白雪凋玄鬓，自有丹砂暖寸田。",
            "两郡诗筒屡传寄，主盟骚雅定谁先。"
        ],
        "notes": "",
        "id": "196f641f0f523bbf6aaac56fdeec300b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月一日马令送花",
        "preface": "",
        "paragraphs": [
            "未说浔阳别泪痕，江边苹芷不胜繁。",
            "不知来岁在何处，又对新花忆故园。",
            "插帽每惭辉白发，飞香曾伴照清尊。",
            "去年今日淮阳道，落絮残红正断魂。"
        ],
        "notes": "",
        "id": "4eb45b6b00577e17844548dde52ba809"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "木香",
        "preface": "",
        "paragraphs": [
            "紫皇宝辂张珠幰，玉女熏笼覆绣衾。",
            "万紫千红休巧笑，人间春色在檀心。"
        ],
        "notes": "",
        "id": "a8eda18b1995bf3564e35583c1e24c14"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月末风雨初寒  其一",
        "preface": "",
        "paragraphs": [
            "栗冽已戒候，阴淡达朝昏。",
            "出门无所诣，幽斋谁与言。",
            "尘埃群书积，兴至时一翻。",
            "呼儿具枣栗，时亦頼芳樽。",
            "老肌畏寒苦，幸此手足温。",
            "窗间有旧笔，得句时复援。"
        ],
        "notes": "",
        "id": "f6c3b7508b349e0673ac3e6f481782e1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "九月末风雨初寒  其二",
        "preface": "",
        "paragraphs": [
            "爱此庭下菊，萧萧何及时。",
            "郊原一秋暵，麦种待荣滋。",
            "今年真有秋，禾菽实累累。",
            "老农笑谓予，不复悯汝饥。",
            "桑榆可析薪，秋风可夜吹。",
            "晴明理罝缴，雉兔日已肥。"
        ],
        "notes": "",
        "id": "3ac0be706ce2d7b7a4d891cb187ac21a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "立秋后便凉诗示秬等",
        "preface": "",
        "paragraphs": [
            "暑别齐纨知有日，秋生蕲竹果如期。",
            "月明半夜似相觅，角怨五更知为谁。",
            "风露满天河转后，江山千里雁来时。",
            "短檠莫倦亲灯火，又见槐花黄满枝。"
        ],
        "notes": "",
        "id": "b54b927504438f658b7c0b1835587b09"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晓意",
        "preface": "",
        "paragraphs": [
            "城头清角已三奏，树间眠鸠方一鸣。",
            "风霜凄紧雁南向，星河横斜天左倾。",
            "待旦枕戈无怨敌，将朝盛服非公卿。",
            "不如衲被蒙头睡，直至东窗海日生。"
        ],
        "notes": "",
        "id": "971522c3425da665aaa1a9054aa0dc17"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "岁晚有感",
        "preface": "",
        "paragraphs": [
            "疏梅点点柳毵毵，残腊新春气候参。",
            "天静秋鸿来塞北，云收片月出江南。",
            "青霄雨露将回律，白首江湖尚避谗。",
            "未信斯途无倚伏，有时清镜理朝𩭹。"
        ],
        "notes": "",
        "id": "8c7bda14b318491dd0299e1a316d2891"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新正二首  其一",
        "preface": "",
        "paragraphs": [
            "新正阅月天苦阴，白日未照草木心。",
            "黄州城中人迹少，江涛涌汹山崎嵚。"
        ],
        "notes": "",
        "id": "ded26733242539ef7c5294977fb357e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "新正二首  其二",
        "preface": "",
        "paragraphs": [
            "柯山老人尽日闲，暖依薪炭不出山。",
            "阑风伏雨莫收拾，不念厚土何时干。"
        ],
        "notes": "",
        "id": "fe5aeca7956c892b699f74ba6116212d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "中秋夜东刹赠仁公",
        "preface": "",
        "paragraphs": [
            "盈盈秋月不余分，叶露悬光可数尘。",
            "此地正须烦一笑，要令排户问东邻。"
        ],
        "notes": "",
        "id": "dd78919c088871eb3580ec2923305c4a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "送黄师是梓州提刑",
        "preface": "",
        "paragraphs": [
            "嘉陵江边树，他日系我驹。",
            "当时挟书儿，抱子镊白须。",
            "伤怀洒孤泪，一梦百崎岖。",
            "西城送我处，今日揽君袪。",
            "君才如涌泉，随用随有余。",
            "中年颇流落，四驾使者车。",
            "持节岂不贵，列城随惨舒。",
            "君看冒轩冕，奴隶笑金朱。",
            "猿鸟日异音，山川开画图。",
            "怀君即饮酒，念我当寄书。"
        ],
        "notes": "",
        "id": "ddd3ae7fc97cc242cb79b9c96de01330"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "林居",
        "preface": "",
        "paragraphs": [
            "林居观变化，寒暑无时停。",
            "日月迭奔走，汲汲作昏明。",
            "彼人于其间，起妄自经营。",
            "宁知运之去，不受如力争。",
            "终古一逝川，圣达亦叹惊。",
            "寄言夸毘子，豪夺竟何成。"
        ],
        "notes": "",
        "id": "77986f15d2bc0091e8884e1c0626041b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹五首  其一",
        "preface": "",
        "paragraphs": [
            "十夫操戈群入市，市人奔走争逃死。",
            "鸡飞犬逝闾里空，攘夺金珠虏妻子。",
            "世人恶盗恐不深，真不为盗能有几。",
            "何况蚩蚩田野人，欲使饥寒不为此。"
        ],
        "notes": "",
        "id": "eff1ddd40740a5fad8393209fc712a6e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹五首  其二",
        "preface": "",
        "paragraphs": [
            "饥儿无食偷邻桑，主人杀儿尸道傍。",
            "母兄知儿死不直，行哭吞声空叹息。",
            "生重于桑亦易明，何为以身邀所轻。",
            "没身毫厘易其死，世上谁非窃桑子。"
        ],
        "notes": "",
        "id": "b1d3ee2f0969160b06c78da9bbbb9f91"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹五首  其三",
        "preface": "",
        "paragraphs": [
            "蛙鸣聒聒满我池，我宁知尔乐与悲。",
            "周公洒灰教后世，顾我龌龊不忍施。",
            "越人嗜汝过刍豢，芼以芳香侑朝饭。",
            "藏身泥沙勿妄出，世人重味轻天物。"
        ],
        "notes": "",
        "id": "627bdc842b1f4b7272ca03df4abaf690"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹五首  其四",
        "preface": "",
        "paragraphs": [
            "蝎能毒人不能死，人能捕蝎残其类。",
            "世人意恶蝎为虐，人蝎相残竟谁至。",
            "不参彼已怨一方，自古诗人以为刺。",
            "我疑人酷蝎所羞，何暇区区论蝎罪。"
        ],
        "notes": "",
        "id": "6a479625f82c32bca0424d91aa56bf8d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有所叹五首  其五",
        "preface": "",
        "paragraphs": [
            "卫青功高不荐贤，犹有苏建能拳拳。",
            "魏其已诛武安死，将军畏祸无敢言。",
            "田窦安知天下士，可是一言谁得罪。",
            "当忧磊落世上奇，白头骑奴安得知。"
        ],
        "notes": "",
        "id": "e143350a8ee90e680f5c44c466421115"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "登汴岸",
        "preface": "",
        "paragraphs": [
            "悠悠十月尾，野静田事息。",
            "严霜草木黄，千里树一色。",
            "呼鹰者谁子，窘兔保深棘。",
            "物皆爱其死，吾宁忍鲜食。"
        ],
        "notes": "",
        "id": "6ec5bf2f93cbd552f49cb05d0308bb63"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿州",
        "preface": "",
        "paragraphs": [
            "野云不作雪，仲冬气犹蒸。",
            "岸雨湿枯柳，北风生浪声。",
            "昨日饮我者，主人出金觥。",
            "酒薄亦足醉，青蛾惯逢迎。",
            "纷纷舟车地，主吏困怨憎。",
            "樽罍备人事，起论爱客诚。",
            "世途聊复尔，物态恶分明。",
            "十年五往返，抚事感飘零。"
        ],
        "notes": "",
        "id": "86625f74c24b7f75dcb7a325d3f4ba98"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "出都门泊镇外失饮食节中夕暴下用气术消息之即愈",
        "preface": "",
        "paragraphs": [
            "畏途戒十一，饮食玩死地。",
            "防患迷轻重，达者笑不智。",
            "古人慎寝食，爱生良有待。",
            "从来天下图，不易无名指。",
            "甘飧冒物禁，中夕得颠沛。",
            "坐令妻孥忧，惫腹委如带。",
            "頼知仙圣术，杳杳存一气。",
            "船轻晓眠足，扣齿无余滞。",
            "艰难众所虞，君子谨容易。",
            "永怀青精饭，聊欲屏俗嗜。"
        ],
        "notes": "",
        "id": "0f98dd1022cb3662ac84b710cea35c80"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "过临淮",
        "preface": "",
        "paragraphs": [
            "冲寒发孤城，带雪入异县。",
            "春阴舟楫回，远眼烟木乱。",
            "朝来云间塔，别我忽不见。",
            "春流背客去，应过前日岸。",
            "怀居念缱绻，送别祝寝饭。",
            "抚事良有怀，申情能无叹。"
        ],
        "notes": "",
        "id": "82dfa9f657ba5bc82e5ea1011710f25c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "泗州阻风七日投佛经祷斗山下",
        "preface": "",
        "paragraphs": [
            "山根受重渊，石脚插九地。",
            "千年无支祈，闭穴守禹誓。",
            "扁舟七日闲，浪作老龙戏。",
            "舟师慎艰险，长跪请佛事。",
            "晚山水如屋，晓山水如地。",
            "清平一潭风，浪阵卷旗旆。",
            "煌煌金仙语，鬼物所尊畏。",
            "无心服毒猛，慧眼出幽秽。",
            "人间慢圣贤，谆戒遭侮易。",
            "谁肯一卷书，脱此千里滞。"
        ],
        "notes": "",
        "id": "617b5acdefb114559a5c5c42b50f756f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "阳翟道中",
        "preface": "",
        "paragraphs": [
            "客行趋阳翟，驱马登高岗。",
            "群山拱西都，回首瞰许昌。",
            "原田秀且润，烟水远分行。",
            "荒冢卧石兽，古祠摧画墙。",
            "我行日已远，风物非故乡。",
            "随俗强饮食，所求肢体强。",
            "儿生事弧矢，有志行四方。",
            "秣马访前古，吾将问兴亡。"
        ],
        "notes": "",
        "id": "4924546fed56539e3a0a1352ae7b9d26"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "阻风累日泊宝积山下",
        "preface": "",
        "paragraphs": [
            "系船淮北雨如轴，系船淮南风断桥。",
            "客行有期日月疾，岁事欲晚霰雪骄。",
            "山根浪头作雷吼，缩手敢试舟师篙。",
            "不用燃犀照幽怪，要须拔剑断长蛟。"
        ],
        "notes": "",
        "id": "3fe7daa6825fda75e3ca7cf4d824ce6c"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿州道中",
        "preface": "",
        "paragraphs": [
            "眼明初见淮南树，十客相逢九吴语。",
            "旅程已付夜帆风，客睡不妨船背雨。",
            "黄柑紫蟹见江海，红稻白鱼饱儿女。",
            "殷勤买酒谢船师，千里劳君聊转橹。"
        ],
        "notes": "",
        "id": "dbfc500d446ef68a9a4b7dc38f3ea39a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春阴泊龟山寄园明",
        "preface": "",
        "paragraphs": [
            "东风淮声鸣万鼓，山头孤塔藏烟雾。",
            "一庵老宿何处峰，孤舟倦客沙边雨。",
            "杨柳梢头春未多，白苹汀下正沧波。",
            "莫向春阴开病眼，风烟如此奈愁何。"
        ],
        "notes": "",
        "id": "05bdf8cf2f59804bd10846b12955c2e8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "初夏步园",
        "preface": "",
        "paragraphs": [
            "夏木皆秀茂，小园交茂林。",
            "巢成雏欲出，上下鸣时禽。",
            "中有支离翁，行憩佳树阴。",
            "好风为我来，萧然散烦襟。",
            "物化日迁逝，客居何滞淫。",
            "亏行天有数，隠显我无心。"
        ],
        "notes": "",
        "id": "4b9512dfecbda635af8d2805057050b8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雨夜怀陈永源山庄",
        "preface": "",
        "paragraphs": [
            "陈君为生廉易足，水石田园藏一曲。",
            "畦田已作故侯业，种竹未享封君禄。",
            "干名懒复观书卷，济病时能开药箓。",
            "夜来秋雨如决渠，不寐忧君玉川屋。"
        ],
        "notes": "",
        "id": "5f8298de82e5700c2cdce85871ec0c3b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效二谢体",
        "preface": "",
        "paragraphs": [
            "弃斥非高隠，林居值晚秋。",
            "风云日惨变，感彼岁月遒。",
            "秀蔓依簷槁，陈叶当窗投。",
            "晚花弄余秀，畦菜枝新柔。",
            "闲居妙观物，贫贱吾何忧。",
            "寂念师竺瞿，齐物信蒙周。"
        ],
        "notes": "",
        "id": "1e9d6b1d2eaa98cc3449f2da617cdf0a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨独酌三首  其一",
        "preface": "",
        "paragraphs": [
            "秋阴不可解，澍雨忽连朝。",
            "贫居庭除狭，涨潦时惊飘。",
            "老夫凌晨起，山木鸣萧萧。",
            "开门买野菜，菘薤喜新苗。",
            "鄙人晚耽佛，像设如僧寮。",
            "焚香翻贝叶，禅诵安不劳。",
            "日高出道场，倾盖盈山瓢。",
            "醺然知体畅，谁共此逍遥。"
        ],
        "notes": "",
        "id": "16d78df92bd27325a55a37979d4c5488"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨独酌三首  其二",
        "preface": "",
        "paragraphs": [
            "羲和隔重云，不复知下土。",
            "商羊何为者，得时方鼓舞。",
            "老人闲不出，秋草生环堵。",
            "况兹阴霖时，块坐谁与语。",
            "江人雨不鱼，鲂鲤不登俎。",
            "晨烹亦何有，藜藿恣烹煮。",
            "壶中有芳春，造物不得与。",
            "一醉兴未终，连延忽三举。"
        ],
        "notes": "",
        "id": "912679365cae1736aee8eaf183a40ce9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋雨独酌三首  其三",
        "preface": "",
        "paragraphs": [
            "阴雨何可处，乐事頼尊中。",
            "泥泞不可出，洁扫一亩宫。",
            "气平忧患失，目净尘滓空。",
            "谁知环堵间，乐事殊未穷。",
            "老人饱谙事，未易勤其胸。",
            "儿曹方蜩螗，几见弄伎工。",
            "惟有尊中物，于人差有功。",
            "不解作悲秋，吾师柴桑翁。"
        ],
        "notes": "",
        "id": "a774b587b103eda1fec6e02aa6d1ad11"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月十三日本约潘郎同游安园以雨不果因饮于家为说宛丘木芍药之盛作此篇",
        "preface": "",
        "paragraphs": [
            "冲泥看花亦不恶，泥深三尺马苦臞。",
            "闭门且复与君饮，吟诗写字乐有余。",
            "姚黄一枝说不尽，天姬帝子非世姝。",
            "念君东坡守寂寞，春深穷巷堆枯榆。"
        ],
        "notes": "",
        "id": "0fc364beae3d431c4c71a5fa61d74f2b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春阴",
        "preface": "",
        "paragraphs": [
            "春山苦多昏，阴霭昼长暝。",
            "鸟鸣欲成巢，冰泮鱼已泳。",
            "薄寒方未已，惨切有余劲。",
            "霏霏晚雨飘，黯黯夕氤凝。",
            "高鸿戢南翮，布谷谨新令。",
            "班班农在耕，冉冉麦将盛。",
            "官闲倦无侣，览物偶乘兴。",
            "无辞数携酒，溪柳黄欲映。"
        ],
        "notes": "",
        "id": "a0d35954e45ac960f109a66f5d49b3db"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "风云虽不定，日雨亦易干。",
            "残春犹凛凛，助我朝食寒。",
            "想见芳野田，士女游班班。",
            "去者日以疏，更为来者欢。",
            "青红间车马，日暮醉墙间。"
        ],
        "notes": "",
        "id": "0bd4b4dfdd50bcaccae580b43d7d25ad"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "丽春",
        "preface": "",
        "paragraphs": [
            "蓬蒿眼已熟，收拾到阿丽。",
            "徒分色黄白，未害格妾婢。",
            "争妍知不足，出刺以自卫。",
            "上有寒梅枝，春霜一憔悴。"
        ],
        "notes": "",
        "id": "f6789cd73afcc8eb5c7cfaf8e1267c33"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "秋云晦清晓，密雨散回风。",
            "修然有嘉思，盥栉临青铜。",
            "扫地静如眼，妙香散浮空。",
            "黄葵丽不骄，幽菊静有容。",
            "无车惊门雀，幽巷连蒿蓬。",
            "老知饮无益，静觉书有功。",
            "晚木多美实，凉风惊候虫。",
            "问津竟何效，真愧圃与农。"
        ],
        "notes": "",
        "id": "caddef0a3d7e3e554eaff64c8e5b8a21"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "离泗州冒大雪",
        "preface": "",
        "paragraphs": [
            "阴风驾长淮，铁马一百万。",
            "孤舟犯其垒，白羽一挥散。",
            "崩腾中夜雪，千里照组练。",
            "乾坤合冥蒙，远色辨波面。",
            "云端数寸塔，仅若簪出弁。",
            "寒飞不远林，瘦植冻依岸。",
            "龟山晚沽酒，旅食烹野雁。",
            "惜哉吾里丰，一亩不素办。"
        ],
        "notes": "",
        "id": "1f5ee28d1d5add04940db9f31489bcef"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "雪后赠徐仲车",
        "preface": "",
        "paragraphs": [
            "平明呼童汲井华，童归告我门有雪。",
            "披衣疾走出户看，正见风毛万夫猎。",
            "冷欺病骨不敢前，缩头蛰户如寒鼈。",
            "楼台得势互照映，松竹无风自骚屑。",
            "念昔儿童逢雪喜，抟捧嘴吞如沃渴。",
            "如今欲啗老不禁，何异爱屦而遭刖。",
            "高门有酒不爱诗，我爱吟诗尊屡阙。",
            "东邻徐子与我同，爱诗过我衣百结。",
            "藏头败被口吟呵，文似锵金身似铁。",
            "人生岂合长贱贫，二百青铜直须辍。"
        ],
        "notes": "",
        "id": "af3a580e271c9944e4b3a14d46cfe210"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "题吴熙老古铜榼",
        "preface": "",
        "paragraphs": [
            "子云鸱夷如大壶，日醉自不妨著书。",
            "盛酒借沽太勤劬，铸铜为榼计未疏。",
            "古人制器俭复真，不似后世镂金银。",
            "一罂湛湛致坐侧，时与周旋真可人。"
        ],
        "notes": "",
        "id": "30ea7669c9f8cbc09e2d9b0ed9c7869e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "农妇",
        "preface": "",
        "paragraphs": [
            "耕田衣食苦不足，悠悠送子长河曲。",
            "同行不可别未忍，日暮河边仰天哭。",
            "男儿从军薄妻子，妇人随夫誓生死。",
            "封侯佩印未可知，不道沙场即为鬼。"
        ],
        "notes": "",
        "id": "9d55e2ba0ff433995ced43a4593fe7af"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山雪",
        "preface": "",
        "paragraphs": [
            "空中莽落索，晓雪遍平郊。",
            "霰急松鸣叶，声繁竹战梢。",
            "暮鸢饥啄屋，寒雉湿依茅。",
            "谁上梁王赋，淹留感鬓毛。"
        ],
        "notes": "",
        "id": "86d7990fde7088770aeb8633fdddc5f1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戏二潘",
        "preface": "",
        "paragraphs": [
            "眊矂柯山客，还家只醉眠。",
            "桂堂浑忘却，蝉室故依然。",
            "未用临书卷，聊须办酒钱。",
            "所欣家有弟，乡校首称贤。"
        ],
        "notes": "",
        "id": "e2b85fce6f0980d090b2cfc2ee950cee"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈履常二首  其一",
        "preface": "",
        "paragraphs": [
            "近闻彭泽令，旅饭寄招提。",
            "杜老不厌赋，韦郎犹愧妻。",
            "得州惭牧养，怀友负招携。",
            "祇学新诗好，高吟独醉泥。"
        ],
        "notes": "",
        "id": "3d86382004a328023f1b570f6bf063a4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寄陈履常二首  其二",
        "preface": "",
        "paragraphs": [
            "故人犹念我，一笑向何人。",
            "老去唯佛祖，州闲如隠沦。",
            "残年河朔雪，近腊水乡春。",
            "何日相逢笑，天边白发新。"
        ],
        "notes": "",
        "id": "e9ed0e3f6019012cf830925ca9735ae5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "闻邠老下第作诗迎之",
        "preface": "",
        "paragraphs": [
            "淡墨高张动禁城，风驰电落走寰瀛。",
            "从来万卷贮便腹，可得千人无一名。",
            "且向江边伴逐客，会须天上冠群英。",
            "遥思匹马千山里，孤店村深听晚莺。"
        ],
        "notes": "",
        "id": "4f74eb6ede211bebe14aa87bd2f65bc1"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "次韵邠老见贻",
        "preface": "",
        "paragraphs": [
            "已嗟肮脏倚门边，况复归来灶不烟。",
            "观国未书攀桂籍，还家却上过淮船。",
            "瑰奇难售真当尔，凿枘相遭亦偶然。",
            "未死此生谁料得，且将见在鬭尊前。"
        ],
        "notes": "",
        "id": "3fcbce8b431b47f4510fbdf85cc62c61"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "久不见潘十作诗戏之闻其别墅晚稻稍收",
        "preface": "",
        "paragraphs": [
            "谁云世不容吾道，自是穷常逐我曹。",
            "未能下帷授老子，且复痛饮读离骚。",
            "雨多园圃一惨淡，秋霁山川开泬寥。",
            "裹饭送君吾岂敢，黄云𥝧䅉连东皋。"
        ],
        "notes": "",
        "id": "81356cb140ffed76a2bdf222f71853b3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体赠晁无咎  其一",
        "preface": "",
        "paragraphs": [
            "过去生中作弟兄，依然骨肉有余情。",
            "青衫校正同三馆，白发东南各一城。",
            "君比郦生多事业，我方谢朓欠诗名。",
            "想当把酒笙歌里，亦记长安痛饮生。"
        ],
        "notes": "",
        "id": "7442e57435a85d3b725ec00316d3bc7e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体赠晁无咎  其二",
        "preface": "",
        "paragraphs": [
            "江南岁晚水风寒，铃阁无人昼掩关。",
            "过雨楼台宛溪市，新霜松竹敬亭山。",
            "不悲仕宦从来拙，所喜形骸绝得闲。",
            "山妓村醪君莫笑，亦胜苜蓿满朝盘。"
        ],
        "notes": "",
        "id": "12dea1226fb901323672c15046d4d58a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "效白体赠晁无咎  其三",
        "preface": "",
        "paragraphs": [
            "关河战国东秦地，风月南朝小谢城。",
            "妓乐比君拈不出，溪山许我赌来赢。",
            "真珠金线真无比，叠岭双溪亦有声。",
            "一事与君霄壤别，板舆时从老人行。"
        ],
        "notes": "",
        "id": "d4ded9935a05a4724686661ddb456bb6"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "山光寺",
        "preface": "",
        "paragraphs": [
            "寺古丹青暗，地幽花木春。",
            "垣墙兵火后，台殿栋梁新。",
            "绕屋松声合，铺庭草色匀。",
            "春耕迷古垒，野水滟通津。",
            "落魄闲来客，萧条禁火晨。",
            "重寻旧游地，俯仰十年身。"
        ],
        "notes": "",
        "id": "8e0306d62430ebb346ec4ed2833bd912"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "三月晦日与客小酌",
        "preface": "",
        "paragraphs": [
            "天教老景变芳菲，晨起衰翁换裌衣。",
            "尽日绿阴莺懒啭，有时芳草蝶争飞。",
            "最怜永日身无事，所叹佳时客未归。",
            "虽老清狂犹未减，凭春说与故园知。"
        ],
        "notes": "",
        "id": "a1f0836e5595f97b0b4f07baafff8b15"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "野宽秋望阁，浩荡雨初还。",
            "寒树争标岭，归云各占山。",
            "岁穷风物惨，地阔井闾闲。",
            "饱食端无补，微官亦愧颜。"
        ],
        "notes": "",
        "id": "f82c3b0a7efe5ad7cece6993510d80aa"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "他乡",
        "preface": "",
        "paragraphs": [
            "身寄他乡远，心惊土俗殊。",
            "闾阎讳冠带，子弟笑诗书。",
            "韩国纵横后，商顽习尚余。",
            "几时东去棹，笑脍楚乡鱼。"
        ],
        "notes": "",
        "id": "42d098e0f3089ecf454add52f840e802"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晨起眺望",
        "preface": "",
        "paragraphs": [
            "众木交阴园迳荒，独寻细径上东冈。",
            "山头秀插垂云处，江面平分浴日光。",
            "沙际离离横水鸟，林端历历过风樯。",
            "登临每到消忧处，不觉三年客异乡。"
        ],
        "notes": "",
        "id": "ec3523c4624f348dea0d6df0678f4409"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感二绝  其一",
        "preface": "",
        "paragraphs": [
            "残雪微风冷透衣，柳黄梅破欲春时。",
            "年年景物常相似，满眼相思只自知。"
        ],
        "notes": "",
        "id": "cdf0e751e6ebb0284877e74df9f0c595"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "有感二绝  其二",
        "preface": "",
        "paragraphs": [
            "日暇凝云去复还，晚风不动自清寒。",
            "可怜庭雪无人扫，斜占墙阴独未残。"
        ],
        "notes": "",
        "id": "386e988b4edf420ee06812374f63a370"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "赠别仪上人",
        "preface": "",
        "paragraphs": [
            "师似浮云触处闲，倦飞知我未能还。",
            "林泉会有相逢日，风月应须乞半山。"
        ],
        "notes": "",
        "id": "a50a9d8c4fcb34549636df728ecfd36e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿文殊院呈孙子和二绝  其一",
        "preface": "",
        "paragraphs": [
            "天河初没空明星，四听鸡号人欲兴。",
            "高林有露乍蹄马，佛屋无人到晓灯。"
        ],
        "notes": "",
        "id": "48178195f9b8b7cd46ef98310cdb14dd"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "宿文殊院呈孙子和二绝  其二",
        "preface": "",
        "paragraphs": [
            "朱楼帘卷见天涯，倦客倚栏何所思。",
            "新月无情明复落，清箫有恨歇还吹。"
        ],
        "notes": "",
        "id": "c55ca2f71a063a6a447ae3e4921d3b83"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚莺二首  其一",
        "preface": "",
        "paragraphs": [
            "庭树知秋雕晚枝，春莺一去几时归。",
            "晚来何事枝头见，哑咤数声还复飞。"
        ],
        "notes": "",
        "id": "78ff99727f1cf8a142dc4a9026666cdb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "晚莺二首  其二",
        "preface": "",
        "paragraphs": [
            "青竹万叶一霜摧，何事流莺去复回。",
            "啼𫛥已摧芳草歇，春风安肯为君来。"
        ],
        "notes": "",
        "id": "3dc97a125601f7c8092570c94ed1e3ab"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "鱼虾",
        "preface": "",
        "paragraphs": [
            "一尺盆池数种荷，鱼虾亦解起风波。",
            "尔来未识天池乐，更有鲸鹏奈尔何。"
        ],
        "notes": "",
        "id": "5264c03839b9bbccd0a7b3971614c84b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "直庐联句",
        "preface": "",
        "paragraphs": [
            "上合井泉甘若醴，蓬山点茶竹阴底。",
            "庚伏恩容午课休，宫殿初凉朝雨洗。",
            "身闲出饮官不嗔，日长睡足长精神。",
            "未惭便作蠹鱼老，拔毛济世知何人。"
        ],
        "notes": "",
        "id": "078dae8dce1d04db0dafde8bcebe385b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "秋夜西岗联句",
        "preface": "",
        "paragraphs": [
            "城南远人迹，虫响最先秋。",
            "河汉横疑近，星辰烂不收。",
            "露浓枝上月，风驶苑中筹。",
            "下直身田野，相忘世马牛。",
            "市声城郭夜，遥色草茅幽。",
            "寂莫容还往，文章得献酬。",
            "天依阊阖转，斗直未央留。",
            "清洛东输海，夷门北拱州。",
            "寒灯知苦织，浊酒识穷愁。",
            "饱食容高议，苍颜愧薄游。",
            "黑貂寒事早，青史素心遒。",
            "附骥容吾钝，黄金试络头。"
        ],
        "notes": "",
        "id": "428ac4430b1b0e90a0ea7d486a410825"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "凝祥池上联句",
        "preface": "",
        "paragraphs": [
            "粉垣周十里，丹碧焕神宫。",
            "楼阁晚多雨，梧桐天早风。",
            "人来夕照外，鸟起白苹中。",
            "何用厌城郭，沧洲佳兴同。"
        ],
        "notes": "",
        "id": "e7d6af2a5bf33e8908f4935aca77ebc2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "戏作雪狮绝句",
        "preface": "",
        "paragraphs": [
            "六出装来百兽王，日头出后便郎当。",
            "争眉霍眼人谁怕，想你应无熟肺肠。"
        ],
        "notes": "",
        "id": "3bdf095673fec5778d521be4f012450d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "仓前村民输麦行",
        "preface": "",
        "paragraphs": [
            "场头雨干场地白，老穉相呼打新麦。",
            "半归仓廪半输官，免教县吏相催迫。",
            "羊头车子毛巾囊，浅泥易涉登前冈。",
            "仓头买券槐阴凉，清严官吏两平量。",
            "出仓掉臂呼同伴，旗亭酒美单衣换。",
            "半醉扶车归路凉，月出到家妻具饭。",
            "一年从此皆闲日，风雨闭门公事毕。",
            "射狐罝兔岁蹉跎，百壶社酒相经过。"
        ],
        "notes": "",
        "id": "16a0b1d92c884008eda832fd5398102b"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "春尽空余白日长，枝头青杏已堪尝。",
            "人闲帘幕燕相语，风暖园林柳半黄。",
            "病里不知时节换，老来都减少年狂。",
            "残风浊酒应堪在，更遣流莺送几觞。"
        ],
        "notes": "",
        "id": "a72e96aaddfb7a222c84c481ee6404a7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "睡香花",
        "preface": "",
        "paragraphs": [
            "曾向庐山睡里闻，香风六断世间春。",
            "窃花莫扑枝头蝶，惊觉南窗半梦人。"
        ],
        "notes": "",
        "id": "e40b70c2e7988fb2cbb7deb9718aca67"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "芙蓉花开秋水冷，水面无风见花影。",
            "飘香上下两婵娟，云在巫山月在天。"
        ],
        "notes": "",
        "id": "fb34925dac7c6b5835c382cd4efddc3a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "寒食离白沙",
        "preface": "",
        "paragraphs": [
            "花枝袅袅水溶溶，杨柳轻明二月风。",
            "景物可怜人寂寞，年年寒食醉眠中。"
        ],
        "notes": "",
        "id": "3de3d2361ccede274207cc91338d3da8"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月六日二首  其一",
        "preface": "",
        "paragraphs": [
            "雨洗秋城碧玉天，暮云吹尽月娟娟。",
            "寂寥谁是清宵伴，只有姮娥最可怜。"
        ],
        "notes": "",
        "id": "f4f385b5caf1aa09f62dd9c22392eab0"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "七月六日二首  其二",
        "preface": "",
        "paragraphs": [
            "山川摇落雁南飞，想见横汾鼓吹时。",
            "得意刘郎犹叹老，萧条宋玉故应悲。"
        ],
        "notes": "",
        "id": "de950d8d7712048eb06da04e8af7d9bc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "亭亭画舸系春潭，直待行人酒半酣。",
            "不管烟波与风雨，载将离恨过江南。"
        ],
        "notes": "",
        "id": "255cacf73cbf42efe1d13b5b969796f3"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "须看远山相对蹙，莫欺病齿恼衰翁。"
        ],
        "notes": "",
        "id": "89c6eede7e5567aac98f29966c254f7e"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "梅生红粟初迎腊，鱼跃银刀正出淮。"
        ],
        "notes": "",
        "id": "763ef736d374adf6507aa1d0b14336e9"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "飞蚊绕枕细而轻。"
        ],
        "notes": "",
        "id": "274d87227b207b54903789a6af64b5a2"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "淮山二十里，秀色已在户。",
            "舟车走梁宋，烟树引吴楚。"
        ],
        "notes": "",
        "id": "220a5c2f5b94b1bea8ebd44fe0eab7b5"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "灵橘无根井有泉。"
        ],
        "notes": "",
        "id": "e616f43a832099b80def014133314b6a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "昔日陶公宅，今为释子居。"
        ],
        "notes": "",
        "id": "19e857315af70259605be190d572029d"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "逢君金华宴，正味百花先。"
        ],
        "notes": "",
        "id": "a8d8080c492cb69b9868636fa2945d8a"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "霜橙共我乡。"
        ],
        "notes": "",
        "id": "8feff5a74fca05251c347d2b034592fe"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "清霜夜漠漠，佳食晓累累。"
        ],
        "notes": "",
        "id": "be4446021f993fd946503ce145cf9195"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "鹄壳攒修干，金华耀暖曦。"
        ],
        "notes": "",
        "id": "d21cdf3e33c801c06878d40f9416ac92"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "玉立春深雪不如，生香透骨雪应无。"
        ],
        "notes": "",
        "id": "6cb824bad4e230abe42f97d7cf282327"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "风光处处同。"
        ],
        "notes": "",
        "id": "5ec545dd76d1532c164c397d4dbf89c4"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "譌邪自不关。"
        ],
        "notes": "",
        "id": "7808e0a7c938f9a0657bede5e2dbe89f"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "空林挂夕阳。"
        ],
        "notes": "",
        "id": "164904364044c0312909c165e12b7ec7"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "沙边微雨湿孤蓬。"
        ],
        "notes": "",
        "id": "79f462d64453acba0ab70bafdc025aeb"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "小葺茅茨紫翠闲。"
        ],
        "notes": "",
        "id": "f0129a4d10e6e6a110f7a6d061e0bcdc"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "亭亭古柏不知年，天宝以前耆旧传。"
        ],
        "notes": "",
        "id": "5264c0452fe58ed95af8d94f604bddbf"
    },
    {
        "author": "张耒",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "饥鸢跕跕下林隈，猜意鹓鶵夺鼠来。",
            "瞥映斜阳上茅栋，块如眠草坐毰毸。"
        ],
        "notes": "",
        "id": "5d12b7461a3ae0d2717fb18958292c48"
    }
]