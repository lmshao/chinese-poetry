[
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和文文山中秋赏月韵",
        "preface": "",
        "paragraphs": [
            "中秋有月更有酒，乐事赏心并二难。",
            "万里无尘银世界，一清彻底玉溪山。",
            "素娥伴兔夜无寐，仙侣乘鸾晓未还。",
            "老子南楼动吟兴，风吹香句堕尘寰。"
        ],
        "notes": "",
        "id": "6bb0351522bb6e20e7246eddb03e1aef"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和张竹处韵饯陈匝峰之濂泉",
        "preface": "",
        "paragraphs": [
            "不愁官冷客无毡，力欲回澜障百川。",
            "无己晚年工觅句，元龙豪气讳求田。",
            "焚章径解诸侯印，买酒时分司业钱。",
            "庭草池莲总春意，诗人只合住濂泉。"
        ],
        "notes": "",
        "id": "43f034659bed3fc41cbfc55444c515fd"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "至节寄家信",
        "preface": "",
        "paragraphs": [
            "薄宦骎骎已及瓜，寒梅羞见旧时花。",
            "年来吟苦形成鹤，客里愁多鬓减鸦。",
            "浮世有身元大患，此生何处是真家。",
            "白云极目空搔首，归雁两三寒日斜。"
        ],
        "notes": "",
        "id": "4cd0e95da3c07d88e28013341f2fcff7"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和黄秋三衢舟中韵",
        "preface": "",
        "paragraphs": [
            "壮志曾期捋虎须，中年跛鳖困泥途。",
            "糟𥻿富贵几场醉，卢雉功名一掷呼。",
            "世事看来真塞马，吾才祇可比黔馿。",
            "客游倦矣休归去，三迳可松园可蔬。"
        ],
        "notes": "",
        "id": "cfc97994cbee80e9bfd761a5f2a4220a"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李梅边  其一",
        "preface": "",
        "paragraphs": [
            "贞元朝士尽凋零，一世龙门羡李膺。",
            "靖节有诗题晋号，德公无意入襄城。",
            "床头点易朱犹湿，几上遗书稿已誊。",
            "收拾故家华萼集，翩翩三凤以文鸣。"
        ],
        "notes": "",
        "id": "72abf44aecc3fd387505e241f02d688d"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李梅边  其二",
        "preface": "",
        "paragraphs": [
            "归卧西楼理故书，幅巾羽扇一癯儒。",
            "家庭师友尊明道，古史文章逼老苏。",
            "蓬鬓蚤因时事白，荷衣不受劫尘污。",
            "呜呼天不遗耆老，雨泪如倾一束刍。"
        ],
        "notes": "",
        "id": "5e4b6b308f12065d4a99f83d7d9af28c"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和李梅外韵以伤邑士之无朋",
        "preface": "",
        "paragraphs": [
            "兀兀规规铁限门，须眉妾妇徧吾村。",
            "蜀南见日犬群吠，井底观天蛙自尊。",
            "守望谁为乡里助，典型藉有老成存。",
            "书生唇齿久荆棘，气不能平又一言。"
        ],
        "notes": "",
        "id": "40b44b5cd20526b79483b14d215ee4c8"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "避地惠阳鼓峰用徐心远韵",
        "preface": "",
        "paragraphs": [
            "收拾当年破敕黄，山中蕙帐梦魂香。",
            "风供松叶暖茶灶，云卧茆窗冻笔床。",
            "一雨鸣蛙乱深夜，数声啼鸟怨斜阳。",
            "风尘浩荡愁如海，怎得中山醉酒方。"
        ],
        "notes": "",
        "id": "d663ab47a24a88c6a1e813b140a13784"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽张县尹",
        "preface": "",
        "paragraphs": [
            "别驾新除墨尚鲜，翩其凫舄已飞僊。",
            "床头空有栽花谱，身后应无买木钱。",
            "自古才人多薄命，如今乡国正思贤。",
            "累累孤寡相持泣，说与天知天也怜。"
        ],
        "notes": "",
        "id": "68d51dcce3bb59488e5205133f7d9cdf"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "春行南山访友不遇",
        "preface": "",
        "paragraphs": [
            "瘦筇支我上南山，才到山中分外闲。",
            "九十日春将解印，百年心事几凭栏。",
            "燕营一垒雏相庆，鹤舞三台仙未还。",
            "松菊把门牢闭著，谁人弹压此骚坛。"
        ],
        "notes": "",
        "id": "fffbb6aebb89406da220b4f5c077389e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "元日客中和同年韵",
        "preface": "",
        "paragraphs": [
            "岁堂堂去逐江干，夜半东风送旧寒。",
            "爆竹声中人老大，梅花香外客平安。",
            "一番春事从头起，万里天衢著步宽。",
            "上下云龙平昔愿，拟摩短翮附飞翰。"
        ],
        "notes": "",
        "id": "27cb37aa91781a0cd18498e228d5346d"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和黄秋韵",
        "preface": "",
        "paragraphs": [
            "骚坛分戍打愁城，奏凯梅边缓辔行。",
            "诗债填偿难一顿，酒缘结习是三生。",
            "未能范蠡浮轻舸，且学灵均赋落英。",
            "落魄半生成底事，沙汀月冷负鸥盟。"
        ],
        "notes": "",
        "id": "7ce2ff7dae82a55382fa3d45719167e0"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和自村同年韵寄南山刘义车",
        "preface": "",
        "paragraphs": [
            "空谷寥寥绝足音，月明千里故人心。",
            "功名蝴蝶半床梦，岁月蜉蝣一息阴。",
            "王粲曾闻附刘表，华元何忍薄羊斟。",
            "买舟欲泛剡溪曲，安道门前雪忒深。"
        ],
        "notes": "",
        "id": "0d77db20149e704a47e3f1c63df9c5ad"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "饯尹权宰  其一",
        "preface": "",
        "paragraphs": [
            "半年笔底种甘棠，棠未成阴又趣装。",
            "明月扁舟琴鹤共，西风一剑斗牛光。",
            "人生易散情如海，事会无穷鬓未霜。",
            "莫把屠龙斩蛟手，便携短棹钓沧浪。"
        ],
        "notes": "",
        "id": "1b9b053c0b1efaf5d563086cf3c489b7"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "饯尹权宰  其二",
        "preface": "",
        "paragraphs": [
            "老我江湖倦送迎，故人此别若为情。",
            "绨袍气义千金重，故纸功名一缕轻。",
            "我辈何心争鹜粒，人生到处有鱼羹。",
            "何时握手孤山路，共折梅花醉月明。"
        ],
        "notes": "",
        "id": "ffe7dee550263e1a9a9a340c5e56709e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和尹权宰见访韵",
        "preface": "",
        "paragraphs": [
            "牛下高眠扣角歌，辔金裾翠重相过。",
            "江湖十载知心少，风雨一庭愁思多。",
            "君向青云腾骥足，我甘白髪老渔蓑。",
            "茅簷剪烛更酌酒，人世欢娱能几何。"
        ],
        "notes": "",
        "id": "b2844ff83dcf8b1cc7aaf2d6bae75a39"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和黎簿韵",
        "preface": "",
        "paragraphs": [
            "月佩云冠白雪缨，枳花香里见诗人。",
            "武城半载尝闻政，洛社他年傥卜邻。",
            "四海人皆知凿齿，一蓑谁复识玄真。",
            "斯文共缔千年好，杯酒欢娱迹总陈。"
        ],
        "notes": "",
        "id": "7c8256f3b7bf87c26ec6b241b50fe570"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "贺黎耐交建经史阁",
        "preface": "",
        "paragraphs": [
            "芹宫地属淳熙祖，芸阁功成四世孙。",
            "千载诗书元气在，百年文献故家存。",
            "卷还赠券珍公帑，留取芳名榜圣门。",
            "当道宗工凤楼手，拟干椽笔刻玙璠。"
        ],
        "notes": "",
        "id": "b293d996c96d2372a71688e69c6e30e9"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "饯陈柳边权惠阳教",
        "preface": "",
        "paragraphs": [
            "豪气元龙习未除，扁舟撑月过丰湖。",
            "饭虽不足犹携鹤，累既无多合载书。",
            "野客惯曾怜郑老，诸公何敢薄相如。",
            "江湖交旧如垂问，为道衰颓只故吾。"
        ],
        "notes": "",
        "id": "4826298015947a6d3495ce963413b818"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽赵北山",
        "preface": "",
        "paragraphs": [
            "嫠纬孤忠泣黍离，吟形如鹤不胜衣。",
            "参苓信美难供病，松菊犹存欠赋归。",
            "魂梦三千余里远，功名四十九年非。",
            "北山猿鹤多凄怆，独对梅花泪暗挥。"
        ],
        "notes": "",
        "id": "438543c057700f35c10ba5238f864211"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "避地山中和杨推夜寒韵二首  其一",
        "preface": "",
        "paragraphs": [
            "山藏皇恐色，溪诉不平声。",
            "落叶啼猿怨，危枝宿鸟惊。",
            "林疏风四面，霜冷月三更。",
            "酒醒愁无寐，烧松炙到明。"
        ],
        "notes": "",
        "id": "ec4b7144e041e7f396f7a7755aee067e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "避地山中和杨推夜寒韵二首  其二",
        "preface": "",
        "paragraphs": [
            "浮生等萍泛，前事总花虚。",
            "橘外访四皓，林间逢二疏。",
            "溪山数茅屋，天地一蘧庐。",
            "怕有桃源路，相期更卜居。"
        ],
        "notes": "",
        "id": "731ba3ca0cfc27b01d35b8b3abaef77b"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "别和明府归帅省  其一",
        "preface": "",
        "paragraphs": [
            "江山如昨日，人物已晨星。",
            "往事风前絮，浮生水上萍。",
            "别离头半白，邂逅眼终青。",
            "客子愁如醉，晓风吹未醒。"
        ],
        "notes": "",
        "id": "dcfb4e6d4261af4db08ff2f789167b61"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "别和明府归帅省  其二",
        "preface": "",
        "paragraphs": [
            "几度赋停云，重逢瘴海滨。",
            "已成三载别，犹是旧时贫。",
            "酒量病来减，诗情老更新。",
            "慇懃分袂意，折尽柳条春。"
        ],
        "notes": "",
        "id": "81d4e94ac2baab22ae57214e5843912c"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和朱水乡韵  其一",
        "preface": "",
        "paragraphs": [
            "已落渊明后，归欤寂寞滨。",
            "旧交松处士，新宠竹夫人。",
            "诗国尊齐晋，仙溪隔昴辰。",
            "南柯还是梦，蝼蚁自君臣。"
        ],
        "notes": "",
        "id": "313b5c38c262c4963032a5bf822d3e4e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和朱水乡韵  其二",
        "preface": "",
        "paragraphs": [
            "江湖双鬓短，风雨一灯孤。",
            "买酒初尝芡，抄诗细截蒲。",
            "织耕同德曜，编简对韩符。",
            "怕有伤时句，磨教棱角无。"
        ],
        "notes": "",
        "id": "1e9efc70040d2ce6882d4df08d8476c6"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和朱水乡韵  其三",
        "preface": "",
        "paragraphs": [
            "何处著诗豪，白云高更高。",
            "山中别天地，门外自波涛。",
            "夜雨荒园菊，春风媚观桃。",
            "归来怀故宇，招隠愧离骚。"
        ],
        "notes": "",
        "id": "7f9d79eb12c8acab662aad0c22fb8e13"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和朱水乡韵  其四",
        "preface": "",
        "paragraphs": [
            "一我独栖栖，相逢又解携。",
            "惊鱼依乱藻，忙燕垒新泥。",
            "亦有种桃者，独无芳草兮。",
            "买舟欲乘兴，风雨黯前溪。"
        ],
        "notes": "",
        "id": "d4d3519b8b246b93698f94925a83d376"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "饯陈匝峰之濂泉",
        "preface": "",
        "paragraphs": [
            "桃源渺何处，梦短到家难。",
            "不办一邱费，犹为九品官。",
            "鹤嫌新俸薄，鸥讶旧盟寒。",
            "附翼攀鳞事，书生不敢干。"
        ],
        "notes": "",
        "id": "ae729448a943ab0b3b5d0a5936d56b28"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "重九宴陈东湖亭",
        "preface": "",
        "paragraphs": [
            "诗成欢未尽，月下客重来。",
            "清影共千里，寒香更一杯。",
            "龙山秋寂寞，牛渚夜徘徊。",
            "饮待东方白，人生能几回。"
        ],
        "notes": "",
        "id": "bfa17737c18217cf9449fab966075509"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和文文溪庆徐固峰六十得子韵",
        "preface": "",
        "paragraphs": [
            "明珠生老蚌，光彩射西湖。",
            "岁晚颖方实，春荣木不枯。",
            "卿儿是麟否，陵母梦云无。",
            "他日浣花老，骑馿索醉扶。"
        ],
        "notes": "",
        "id": "4d0b0424bb1e2b99a249e3db7842d2e7"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "题竹隠梅外二先生祠堂",
        "preface": "",
        "paragraphs": [
            "一瓣瞻祠像，形癯道自腴。",
            "衣冠千载事，功力廿篇书。",
            "老竹秦四皓，寒梅汉二疏。",
            "纷纷麟阁画，章服裹猴狙。"
        ],
        "notes": "",
        "id": "d904b8fe23bd8cc1ca2cb098f08b368c"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽陈东湖  其一",
        "preface": "",
        "paragraphs": [
            "诸公凋谢尽，此老鲁灵光。",
            "笔砚生涯旧，诗书福泽长。",
            "春园名独乐，秋圃赋寒香。",
            "谁续斯文脉，元方与季方。"
        ],
        "notes": "",
        "id": "4665cfeb65fbbaadcf2572698a0a2022"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽陈东湖  其二",
        "preface": "",
        "paragraphs": [
            "东湖地百弓，左柳右芙蓉。",
            "老屋三间月，童颜七十翁。",
            "晓凉快吟屦，晚霁醉渔篷。",
            "一夜西风惨，池荷不敢红。"
        ],
        "notes": "",
        "id": "07be7b43858d8b250c65aa13212186e8"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽陈东湖  其三",
        "preface": "",
        "paragraphs": [
            "吾善养吾存，衡茅道更尊。",
            "书声响三世，诗派禅诸孙。",
            "今古自秦晋，山林有绮园。",
            "临风涕如雨，一些试招魂。"
        ],
        "notes": "",
        "id": "400e066326f7b0ab2b0591ad900edcc7"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽陈东湖  其四",
        "preface": "",
        "paragraphs": [
            "邯郸尘梦觉，归卧读书林。",
            "投老菊三径，忧时雪一簪。",
            "鱼安知我乐，鸥自识翁心。",
            "已矣钟期死，眼前谁赏音。"
        ],
        "notes": "",
        "id": "e821eed4f5142f58b1e6ae256bf41c77"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "李月野舍旁之李花于梅时郡斋有诗遂次其韵  其一",
        "preface": "",
        "paragraphs": [
            "李花不减梅花白，闲与梅花争几回。",
            "惟有暗香疏影句，承当不下让还梅。"
        ],
        "notes": "",
        "id": "4873c770c0cbed0cabf8cfcc296c53a1"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "李月野舍旁之李花于梅时郡斋有诗遂次其韵  其二",
        "preface": "",
        "paragraphs": [
            "李花久慕梅清洁，取友于梅结己知。",
            "不是争春逞年少，祇嫌桃杏带妖姿。"
        ],
        "notes": "",
        "id": "f5da980cd311a9b805c26b6c0445f28f"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其一",
        "preface": "",
        "paragraphs": [
            "人生南北浮萍耳，四海九州都是家。",
            "毕竟男儿心似铁，莫将愁泪涴梅花。"
        ],
        "notes": "",
        "id": "65fcc0874cdd6462837374e22d013ed2"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其二",
        "preface": "",
        "paragraphs": [
            "十年骑鹤梦悠悠，天地无情白髪愁。",
            "归到咸阳还似客，几回肠断望并州。"
        ],
        "notes": "",
        "id": "b6ae25522be23791092ac93615d706b7"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其三",
        "preface": "",
        "paragraphs": [
            "小山山人荷为衣，松梅为屋竹为篱。",
            "簷花细雨青灯句，独忆郑老同襟期。"
        ],
        "notes": "",
        "id": "56f498b37814288c74c345e182df77d8"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其四",
        "preface": "",
        "paragraphs": [
            "纸衾如水梦难成，抱膝灯前读北征。",
            "懊恨雁来无个字，海云千里雨溟溟。"
        ],
        "notes": "",
        "id": "92922844b3470f8b9c7d9b6c3dd29f09"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其五",
        "preface": "",
        "paragraphs": [
            "暮秋已误张郎约，冬暮归期又未成。",
            "趁取岁前到家好，春来怕有杜鹃声。"
        ],
        "notes": "",
        "id": "32639c59f3977040699b8a6e2df18f93"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其六",
        "preface": "",
        "paragraphs": [
            "梦入罗浮归兴崧，回程约莫到闽中。",
            "何当载酒迎马首，先生莫负琉璃钟。"
        ],
        "notes": "",
        "id": "1f147607b57c38ea97cd318a8f6b1e88"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其七",
        "preface": "",
        "paragraphs": [
            "梅花集里识真梅，曾读梅花偈子来。",
            "四海交游君倒指，江南只有贺方回。"
        ],
        "notes": "",
        "id": "bf3448ec685351c34320ee8c6d7928a0"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其八",
        "preface": "",
        "paragraphs": [
            "银钩铁画忆珍题，笔法精神逼会稽。",
            "可是荆州佳子弟，争怜野鹜厌家鸡。"
        ],
        "notes": "",
        "id": "1b447b7eaf7dde75c1415c650e446ee2"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其九",
        "preface": "",
        "paragraphs": [
            "邻墙砧杵送秋声，云掩香帏六曲屏。",
            "灯下回文题未就，梅花明月一床冰。"
        ],
        "notes": "",
        "id": "8c9d250b2eabb89eedcf153e2ffb46fe"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "怀梅水村十绝用张小山韵  其一○",
        "preface": "",
        "paragraphs": [
            "君行千里无几微，六见月挂珊瑚枝。",
            "山猿野鹤俱无恙，独有梅花欠数诗。"
        ],
        "notes": "",
        "id": "efec892edf0f7e931bf7b85a6f73ebcd"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其一",
        "preface": "",
        "paragraphs": [
            "我思君处君思我，一掬归心未到家。",
            "相见或因中夜梦，孤灯何事独成花。"
        ],
        "notes": "",
        "id": "9724fa0686a6ce69dc48981b59fa9155"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其二",
        "preface": "",
        "paragraphs": [
            "思君天阔水悠悠，醉里眉攒万国愁。",
            "所不负予如此酒，已教从事到青州。"
        ],
        "notes": "",
        "id": "5e7f1324b8388cceae31420759d87603"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其三",
        "preface": "",
        "paragraphs": [
            "蔬饭藜床破衲衣，经年兀兀槿花篱。",
            "与君聚散若云雨，君问归期未有期。"
        ],
        "notes": "",
        "id": "f410d6e5399309c3ac3dbb5ff053815f"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其四",
        "preface": "",
        "paragraphs": [
            "闻道骑鲸游汗漫，寄书因见雁南征。",
            "他年一舸鸱夷去，莫羡抟风起北溟。"
        ],
        "notes": "",
        "id": "c13ebbfa568ca21c3a928a365c5f8571"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其五",
        "preface": "",
        "paragraphs": [
            "相思一夜梅花发，吟破离心句不成。",
            "横玉叫云清似水，夜钟残月雁归声。"
        ],
        "notes": "",
        "id": "64b4376ae35a311b8fc102626d0f4aa1"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其六",
        "preface": "",
        "paragraphs": [
            "千里万里西复东，山川长在泪痕中。",
            "何当共剪西窗烛，一曲琵琶酒一钟。"
        ],
        "notes": "",
        "id": "7b5e4a8355af7b1a3214523a61187b15"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其七",
        "preface": "",
        "paragraphs": [
            "少年心壮轻为客，不寄梅花远信来。",
            "为见行舟试借问，看花出约几时回。"
        ],
        "notes": "",
        "id": "072ccbaddd720f824c3a0c217ee889a5"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其八",
        "preface": "",
        "paragraphs": [
            "何所独无芳草兮，归田有计一何稽。",
            "吾侪流落岂天意，俯仰天地身醯鸡。"
        ],
        "notes": "",
        "id": "5bbec1a69d062218157850a0e180d1f5"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其九",
        "preface": "",
        "paragraphs": [
            "草根何处不虫声，灯火昏昏独掩屏。",
            "有约不来过夜半，煮茶敲碎一池冰。"
        ],
        "notes": "",
        "id": "f0eed117938f2184621eb5687c4a4090"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "再用前韵集句  其一○",
        "preface": "",
        "paragraphs": [
            "忽忆故人天外去，感君赠我琼瑶枝。",
            "世间好句无人共，郎罢吟诗囝和诗。"
        ],
        "notes": "",
        "id": "d2c1ff5843cd296902b3cb78c6a67391"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李自玉  其一",
        "preface": "",
        "paragraphs": [
            "安乐窝中寄幅巾，床头易注墨犹新。",
            "盖棺只著深衣去，疑是尧夫辈行人。"
        ],
        "notes": "",
        "id": "633c6abc1e50953212ec3fdbb9361ad8"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李自玉  其二",
        "preface": "",
        "paragraphs": [
            "宗主文盟护梓桑，春风一手种甘棠。",
            "葬时移近坡翁墓，留取清名伴菊香。"
        ],
        "notes": "",
        "id": "3bfcae94cb2193cda96d4cbb9d7acac1"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李自玉  其三",
        "preface": "",
        "paragraphs": [
            "百年心事两眉头，生死闾阎系戚休。",
            "浩荡中流无砥柱，乘风涨浪舞鲸鳅。"
        ],
        "notes": "",
        "id": "2903fc02214950d255483dd40ec5c5de"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李自玉  其四",
        "preface": "",
        "paragraphs": [
            "医至犹言疾可为，酸风吹讣落茅茨。",
            "典型诸老凋零尽，一束生刍雨涕垂。"
        ],
        "notes": "",
        "id": "74aeb028f2a2788686fad16f508cd9af"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南康县圃赏梨花呈长官  其一",
        "preface": "",
        "paragraphs": [
            "种花之暇点春芳，把酒花边试洗粧。",
            "差胜当年潘令尹，空栽桃李满河阳。"
        ],
        "notes": "",
        "id": "1612179a48b3ccab4c4bb4783332da81"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南康县圃赏梨花呈长官  其二",
        "preface": "",
        "paragraphs": [
            "点绿粧红千万般，薰桃染柳更蒸兰。",
            "梨花也费东风力，九十日春无点闲。"
        ],
        "notes": "",
        "id": "c67516760d992a5bc38c535b33fbc223"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南康县圃赏梨花呈长官  其三",
        "preface": "",
        "paragraphs": [
            "霜玉肌肤冰雪魂，春风庭院月黄昏。",
            "儿曹不解吟翁意，无雨无风也闭门。"
        ],
        "notes": "",
        "id": "234460829daa3e7224fd94b70c66c20b"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南康县圃赏梨花呈长官  其四",
        "preface": "",
        "paragraphs": [
            "李俗桃麄不用评，梅花之后此花清。",
            "唤醒山谷商量过，差替山矾做弟兄。"
        ],
        "notes": "",
        "id": "40bfb8d1626b5eb77466c5490f4bcac6"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "赠黄槐谷  其一",
        "preface": "",
        "paragraphs": [
            "我坐诗穷子术穷，只堪雨笠与烟篷。",
            "牢收相法无人问，路上相逢尽相公。"
        ],
        "notes": "",
        "id": "4cc80a42e7db5be67aeeacfc8629379c"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "赠黄槐谷  其二",
        "preface": "",
        "paragraphs": [
            "上下乾坤乱失经，祸淫祸善事冥冥。",
            "老天自是无分晓，更向痴人说五星。"
        ],
        "notes": "",
        "id": "229defdfbb3a9dd722b5d9425f962d20"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽邓南山  其一",
        "preface": "",
        "paragraphs": [
            "洛社耆英久隠居，书田付与子孙锄。",
            "终南不是功名径，说著功名俗了渠。"
        ],
        "notes": "",
        "id": "1e1d65aca568a6eee2b5c78c9a2723a9"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽邓南山  其二",
        "preface": "",
        "paragraphs": [
            "老子平生不好谀，莫教猿鹤费分疏。",
            "只消题作南山墓，种竹一庭梅百株。"
        ],
        "notes": "",
        "id": "f8a3ca5d7ae861c80b94135848490c62"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "题云岫半闲堂用李涉韵  其一",
        "preface": "",
        "paragraphs": [
            "一坞白云茅数间，归与钓水采于山。",
            "寄声灵彻休相笑，未必僧闲似我闲。"
        ],
        "notes": "",
        "id": "1a1aa46da0a542620708989c069a7615"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "题云岫半闲堂用李涉韵  其二",
        "preface": "",
        "paragraphs": [
            "卧月眠云屋半间，诗人到处是家山。",
            "当年悔弄君房笔，只得忙中一半闲。"
        ],
        "notes": "",
        "id": "776cc246551f3721e5e312716752771a"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "赠相士陈神眼",
        "preface": "",
        "paragraphs": [
            "忆昔初逢神眼时，已于未第便相期。",
            "不嫌屋矮重来访，宦况萧然且赠诗。"
        ],
        "notes": "",
        "id": "985ec1ee10210429d254fa36ae177fe8"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "题月岩",
        "preface": "",
        "paragraphs": [
            "千年老桂影婆娑，一半银蟾挂碧萝。",
            "大抵人间天上事，团圆时少缺时多。"
        ],
        "notes": "",
        "id": "4a6a8b2942440692a27a8172dd78a4ba"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "戏题睡屏  其一",
        "preface": "",
        "paragraphs": [
            "一别相如直至今，床头绿绮暗生尘。",
            "当年自是文君误，未必琴心解挑人。"
        ],
        "notes": "",
        "id": "8ba26259dba7f2d1afafa5a6786afc25"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "戏题睡屏  其二",
        "preface": "",
        "paragraphs": [
            "点检残枰未了棋，才贪著处转成低。",
            "一番输后惺惺了，记取从前当局迷。"
        ],
        "notes": "",
        "id": "72d062fff2ba587026e0b0a9582a0812"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "戏题睡屏  其三",
        "preface": "",
        "paragraphs": [
            "翻覆于郎锦笥看，红边墨迹未曾干。",
            "宫中怨女今无几，那得新诗到世间。"
        ],
        "notes": "",
        "id": "0ed880b90a5194fc36b34c326cfdbd23"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "戏题睡屏  其四",
        "preface": "",
        "paragraphs": [
            "秋水盈盈娇眼溜，春山淡淡黛眉轻。",
            "人间一段真描画，唤起王维写不成。"
        ],
        "notes": "",
        "id": "566778c80896e4caedaca35ee1818403"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一",
        "preface": "",
        "paragraphs": [
            "铁石其心肠，冰雪其襟胸。",
            "晨陪玉辇游，夕堕瘴海东。"
        ],
        "notes": "",
        "id": "c07f70fc4565c393efa08226b3e392f2"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其二",
        "preface": "",
        "paragraphs": [
            "萧艾秽群芳，草木纷零落。",
            "梅花我辈人，例合束高阁。"
        ],
        "notes": "",
        "id": "5aaadea8e97df37cbf384878152bd06e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其三",
        "preface": "",
        "paragraphs": [
            "紫薇号舍人，红荔名郎官。",
            "梅花隠君子，未可一样观。"
        ],
        "notes": "",
        "id": "8ae2e413b52cf762ba7e4d62763cdae4"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其四",
        "preface": "",
        "paragraphs": [
            "无诗对梅羞，诗成梅花开。",
            "梅自工于诗，欧九却识梅。"
        ],
        "notes": "",
        "id": "942eb04816b33556a814289ffbd70247"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其五",
        "preface": "",
        "paragraphs": [
            "霜凋雪剥余，万卉生意动。",
            "梅花让群芳，回施春风供。"
        ],
        "notes": "",
        "id": "88930bccee5f07819bc97bfff34bec69"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其六",
        "preface": "",
        "paragraphs": [
            "欲花未花时，此妙无人知。",
            "著花已多事，更为花吟诗。"
        ],
        "notes": "",
        "id": "05ef625e7876b75c0484e838f7d6310e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其七",
        "preface": "",
        "paragraphs": [
            "子猷癖爱竹，无梦到香影。",
            "雪夜棹匆匆，未必有诗兴。"
        ],
        "notes": "",
        "id": "c4603074f4e488b74764db2648eee5a3"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其八",
        "preface": "",
        "paragraphs": [
            "香魂逐逋去，翠羽招不还。",
            "醉倒赵师雄，一身花影寒。"
        ],
        "notes": "",
        "id": "4f817c5a6ce9830d85cc3cd5dd11e16d"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其九",
        "preface": "",
        "paragraphs": [
            "我爱梅花清，梅花怜我癯。",
            "宁为寒东野，毋为渴相如。"
        ],
        "notes": "",
        "id": "70a7851568972a24d4713644c31c3bc9"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一○",
        "preface": "",
        "paragraphs": [
            "对梅日一醉，无酒如梅何。",
            "尘世独醒人，卑之毋甚高。"
        ],
        "notes": "",
        "id": "66a7c31e8f2a95cee64114888498e8ea"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一一",
        "preface": "",
        "paragraphs": [
            "水月一联诗，桃杏不敢近。",
            "卷锦归之梅，梅花无可逊。"
        ],
        "notes": "",
        "id": "e1ca8ebee6f579ea01513b3b4c8b63d1"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一二",
        "preface": "",
        "paragraphs": [
            "无贽谒梅花，一诗我破戒。",
            "春风如打勘，具有案卷在。"
        ],
        "notes": "",
        "id": "665d25ebc12bc1cfdc71e9fc16a82225"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一三",
        "preface": "",
        "paragraphs": [
            "梅花老山林，思与天下芳。",
            "琼花差清白，荐之守维扬。"
        ],
        "notes": "",
        "id": "12dc319d5cf766c976fb0a2d7b94ac94"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "吟社递至诗卷足十四韵以答之为梅水村发也  其一四",
        "preface": "",
        "paragraphs": [
            "怀哉丈人行，四海空交游。",
            "桃李不识面，一生慕荆州。"
        ],
        "notes": "",
        "id": "8d458bd0ecd8e44a7161cfb123034f66"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "饯实斋趋朝",
        "preface": "",
        "paragraphs": [
            "四海人物如晨星，老成典型公一人。",
            "秋月玉壶光皎皎，飞鸾不骖翔八表。",
            "寒花晚节纷其香，春风笔底多甘棠。",
            "景定东南民力竭，天畀福星照南粤。",
            "尽洗蛮烟瘴雨尘，药洲草木欣然春。",
            "至今民拜宽分赐，古有今无此廉吏。",
            "清风去后凛冰台，前度刘郎又复来。",
            "阃府清明民快活，满腔子仁活泼泼。",
            "一十四州生意多，海鳌不动红牙高。",
            "治平奏最居第一，生平受用惟一实。",
            "一朝征入作侍郎，晋升邃阁侍华光。",
            "国家多难予谁与，嗣王小毖新求助。",
            "矧今耆俊莫如公，泰内君子上下同。",
            "大用之机其在此，周公冢宰毋专美。",
            "不然成王方幼冲，何为衮衣赤舄先归东。",
            "送公此行登鼎席，南丰瓣香此昕夕。",
            "他时英俊馆翘材，桃树应思去后栽。"
        ],
        "notes": "",
        "id": "7f642c55932b7e61a8db4b7481da7ee9"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南山赏梅分韵得观字",
        "preface": "",
        "paragraphs": [
            "老梅百窠霸骚坛，峥嵘铁骨傲岁寒。",
            "千枝万枝冻欲槁，一花两花春尚悭。",
            "愁闻羌雏吼玉笛，羞见公子驮金鞍。",
            "芳魂久嫁逋仙去，怨云恨雨迷孤山。",
            "憔悴独醒者，纳交惟芷兰。",
            "江南穷诗人，鄙哉弟山矾。",
            "甚而含毫吮墨之俗子，或比之粉面之何郎、玉肌之阿环。",
            "梅花酷怕渠点涴，所以未破冰雪颜。",
            "与其玉堂兮金屋，孰若竹篱茅舍幽且闲。",
            "与其状元兮宰相，孰若收香敛华林壑间。",
            "逆知梅意同我意，诗人合作如是观。"
        ],
        "notes": "",
        "id": "abd4c09fcac04199cd7bf8637b5cf2dd"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "赠相士桂月岩",
        "preface": "",
        "paragraphs": [
            "昔有道人张岩电，口不言钱似王衍。",
            "却言姓钱不姓张，滑稽玩世名犹香。",
            "昔有岩电今月岩，月眼神舌和天谈。",
            "江湖賸结贵人知，虽不爱钱犹爱诗。"
        ],
        "notes": "",
        "id": "c4a86d867d2ff777f85395ea05c33d0f"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "生朝觞客即席用韵",
        "preface": "",
        "paragraphs": [
            "西风吹客浮仙槎，万斛诗香散幽遐。",
            "琼裾翠裳佩九霞，赐我羔酒龙团茶。",
            "剪锦飞落山人家，黄绢幼妇无以加。",
            "衰贱何足辱齿牙，相看白髪羞黄花。",
            "西山薇蕨东陵瓜，前村烟雨黄犊车。",
            "共嚼秋芳咀春华，茅斋饮尽邻可赊。"
        ],
        "notes": "",
        "id": "85f842c79e396b24a07aacbe13b33d06"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "南山亭吟梅用韵",
        "preface": "",
        "paragraphs": [
            "玉辇瑶车具，飘飘银台路。",
            "群姬拥盖羽，太真衣缟素。",
            "夜宴琼花圃，玉郎骑鹤赴。",
            "翠衣冻欲仆，芳信谁传付。",
            "无梦高唐赋，酒阑散香雾。"
        ],
        "notes": "",
        "id": "9f83e5503d7f56621eefd89702a86f36"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和同社饯梅",
        "preface": "",
        "paragraphs": [
            "花开春意动，花谢春意静。",
            "逋仙余诗魂，梦断孤山境。",
            "飘零万斛香，冷落一枝影。",
            "玉笛声声愁，月浸阑干冷。",
            "吟翁饯梅行，诗句真隽永。",
            "持螯醉酒船，呼童涤茶皿。",
            "欲调宰相羹，且归状元岭。",
            "离骚不知音，激楚鄙鄢郢。",
            "惟有广平翁，心肠铁石劲。",
            "无花实更奇，此意要人领。",
            "桃李儿女曹，眼底纷蛙井。",
            "酒醒动微吟，心下快活省。"
        ],
        "notes": "",
        "id": "bb782be1d2ec9462e2cc1479eceda036"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和李梅南见寄十四韵",
        "preface": "",
        "paragraphs": [
            "公归乎山中，袖藏经济策。",
            "恨不云龙游，相从老樵石。",
            "樵溪酿泉甘，樵谷嘉禾殖。",
            "诗垒压刘曹，酒国并秦越。",
            "与其千户侯，何如千亩漆。",
            "文星耿在目，龙门兮咫尺。",
            "天风堕珠玑，捧玩手不释。",
            "斧钺太森严，句法尤峭拔。",
            "奈何士也贱，至宝道傍掷。",
            "平生钓鳌手，烹鲜抑何屑。",
            "箪食与豆羹，岂足动颜色。",
            "闲愁恼吟肠，义利自为敌。",
            "相逢开口笑，无怨亦无德。"
        ],
        "notes": "",
        "id": "5dbb4853b87aa7bfc1aea8779f4eb833"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "游濂泉",
        "preface": "",
        "paragraphs": [
            "星岩高哉不知其几千丈兮，下有儒宫上接青云梯。",
            "绿凹凿破冰泉冽，泉以濂名宗濂溪。",
            "濂翁去今凡几载，一脉流通无窒碍。",
            "光风霁月此山中，景物因人成胜概。",
            "亭翼翼，水泠泠，一清不著点子尘。",
            "眼前色色俱呈露，何必解兰缚尘缨。",
            "君不见孤山六一泉，砚州包公井。",
            "君子之泽深且长，清风千古霜凛凛。",
            "我欲采薇隠此山，祇恐林惭涧恧锁松关。",
            "我欲祠下笔一词，又恐寒泉痛洗凝之诗。",
            "解襟坐石濯清泠，一歃寒冰和露饮。",
            "雪我酒肠霜诗脾，此身疑在神仙境。",
            "倩君为问玉皇借玉鞭，鞭起睡龙骑上天。",
            "持此一瓢濂翁泉，一雨炎荒洗蛮烟。"
        ],
        "notes": "",
        "id": "c9f81aa6f14a414412973655485e06fc"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "陆户有摴蒱之招诗以答之",
        "preface": "",
        "paragraphs": [
            "局促束缩抱羁独，颓然一我恧兮俗。",
            "酒病昏沈无诗医，诗肠枯槁欠酒沃。",
            "闲窗坐与周公交，焚香痛把楚骚读。",
            "世情冷暖故人疏，笑杀和靖鳖头缩。",
            "夜长灯明吊影孤，无情红粉不可呼。",
            "梦中猛省京华事，围红拥翠邀博徒。",
            "银烛高烧海棠暖，醉豪一喝雉成卢。",
            "赢却翠裘六郎恨，丈夫此乐天下无。",
            "君不见刘毅家四壁，百万祇一掷。",
            "袁耽少不羁，破帽怀相随。",
            "逢场作戏政不恶，大抵人生乐其乐。"
        ],
        "notes": "",
        "id": "fdbec7f34bad8a9ebfe4ddbd0156c57e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "古端饮问梅亭作",
        "preface": "",
        "paragraphs": [
            "把酒问梅开未开，梅花问我何时来。",
            "嫣然一笑醒尘梦，撩我诗兴宽酒怀。",
            "有梅无诗酒怀恶，有诗无酒羁味薄。",
            "一觞一咏畅幽情，人生须作及时乐。",
            "去年岭头曾相逢，花边酾酒酹师雄。",
            "霜月三更天似水，枝头翠鸟睡正浓。",
            "今年寒浅花较迟，一花两花时最奇。",
            "春多烂漫无意思，此意梅花知不知。",
            "孤山寂寞逋仙去，香影之后更无句。",
            "几回拟作梅花骚，无力其如梅花何。",
            "怀哉此花丈人行，冰清玉洁不做时粧样。",
            "纷纷桃李嫁春风，臭味未必与我同。",
            "莫说和羹事，和羹事犹未。",
            "莫羡玉堂人，玉堂人已陈。",
            "细把心期向梅说，花开花落有时节。"
        ],
        "notes": "",
        "id": "498ed11f413a68032dce5328de45d517"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和同社酒边韵",
        "preface": "",
        "paragraphs": [
            "规规为愚傲为颖，晨华夕丧何足逞。",
            "对山悠然此心领，谁歌白雪妙于郢。",
            "题破蜀牋为红杏，昼游苦短烛堪秉。",
            "愧我寒蜩嘒如哽，堕身千仞求长绠。",
            "移文鸥社盟莫冷，共嚼梅花醉香影。"
        ],
        "notes": "",
        "id": "b0e77076fba17fc457ad1d4b497f190c"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "重九即席点韵",
        "preface": "",
        "paragraphs": [
            "渊明我辈人，岂为口体累。",
            "归欤三迳秋，清吟发幽寄。",
            "醒眼对黄花，陶然已心醉。",
            "世俗儿女情，饮菊萸系臂。",
            "长房果神仙，登高未为智。",
            "落帽狂参军，声利穷所嗜。",
            "兴来尽君欢，得句输杜二。",
            "牛山泪沾衣，鄙哉马千驷。",
            "悠然千载吟，高韵未易次。",
            "人生聚几何，此意非酒为。",
            "徜徉林壑游，磊落湖海义。",
            "明年此会日，老健天所赐。"
        ],
        "notes": "",
        "id": "e0c65baf7121d72183e8899c2d8a5b3e"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "和李梅南对梅韵",
        "preface": "",
        "paragraphs": [
            "三花两花疏篱东，玉堂何似茅舍中。",
            "孤芳不受春风涴，千红万紫俱下风。",
            "罗浮梦断孤山杳，寂寂谁蹑二子踪。",
            "谪仙天人霸梅国，骚坛万仞奴群雄。",
            "我交梅花二十冬，梅工于诗例合穷。",
            "我穷于梅诗更拙，岂无膏沐谁为容。",
            "湘累醒眼不相识，兰芷未必臭味同。",
            "何时典衣买酒醉梅下，浇我磊落写我悰。",
            "诗成阁笔对梅笑，此一瓣香为梅翁。"
        ],
        "notes": "",
        "id": "c6adcc65c22d9b463ca2d0401a9d0a0b"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "即席点韵赋方砚",
        "preface": "",
        "paragraphs": [
            "一片端溪云，至宝俗眼惊。",
            "体方而质刚，翰林叨宠荣。",
            "楮君同出处，松侯难弟兄。",
            "紫肝马肤润，绿晕鸲眼明。",
            "自笑谪仙狂，曾倩妃子擎。",
            "我爱清庙瑟，人吹高门笙。",
            "龙尾与凤咮，圆巧相逢迎。",
            "吾友管城公，奚假乎猩猩。",
            "留此镇山房，移文鸥鹭盟。",
            "好方已成癖，焉用圆为卿。"
        ],
        "notes": "",
        "id": "0ad3675ccb526574bd374342d084c594"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "挽李春叟",
        "preface": "",
        "paragraphs": [
            "靖节有诗题晋号，德公无意入襄城。",
            "蓬鬓早因时事白，荷衣不受刦尘污。"
        ],
        "notes": "",
        "id": "3fd469a31477177fe2dbfb6c9cfb8bba"
    },
    {
        "author": "赵必𤩪",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "诗人只合住茅屋，天下未尝无菜羹。"
        ],
        "notes": "",
        "id": "d30e1ccf6cfcb0943343eae961479db4"
    }
]