[
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "与罗隐之联句",
        "preface": "",
        "paragraphs": [
            "一壶天上有名物，两个世间无事人。",
            "醉却隐之云叟外，不知何处是天真。"
        ],
        "notes": "",
        "id": "64aa1cc5a73332cdaba9e9e1633fc460"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 一",
        "preface": "",
        "paragraphs": [
            "闷见有人寻，移庵更入深。",
            "落花流涧水，明月照松林。",
            "醉劝头陀酒，闲教孺子吟。",
            "身同云外鹤，断得世尘侵。"
        ],
        "notes": "",
        "id": "dec1a178731bf3198a2bf4a43e37f3e4"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 二",
        "preface": "",
        "paragraphs": [
            "冥心栖太室，散发浸流泉。",
            "采柏时逢麝，看云忽见山。",
            "夏狂冲雨戏，春醉戴花眠。",
            "绝顶登云望，东都一点烟。"
        ],
        "notes": "",
        "id": "9d9f3e26c07fb51d88e368a5ac4e9325"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "山居 三",
        "preface": "",
        "paragraphs": [
            "不求朝野知，卧见岁华移。",
            "采药归侵夜，听松饭过时。",
            "荷竿寻水钓，背局上岩碁。",
            "祭庙人来说，中原正乱离。"
        ],
        "notes": "",
        "id": "12cbeadc0d045355cba62522ceca955e"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "茶诗",
        "preface": "",
        "paragraphs": [
            "嫩芽香且灵，吾谓草中英。",
            "夜臼和烟捣，寒𬬻对雪烹。",
            "惟忧碧粉散，常见绿花生。",
            "最是堪珍重，能令睡思清。"
        ],
        "notes": "",
        "id": "804104c9536e48d3a4ee37f1b6d21cf5"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "哭张道古",
        "preface": "",
        "paragraphs": [
            "曾陈章疏忤昭皇，扑落西南事可伤。",
            "岂使谏臣终屈辱，直疑天道恶忠良。",
            "生前卖卜居三蜀，死后驰名遍大唐。",
            "谁是后来修史者，言君力死正颓纲。"
        ],
        "notes": "",
        "id": "61680e19740bd419b192c532946feb54"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "富贵曲",
        "preface": "",
        "paragraphs": [
            "美人梳洗时，满头间珠翠。",
            "岂知两片云，戴却数乡税。"
        ],
        "notes": "",
        "id": "a44ee4b5849a4d0deb07ecb2879a7965"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "伤农",
        "preface": "",
        "paragraphs": [
            "一粒红稻饭，几滴牛颔血。",
            "珊瑚枝下人，衔杯吐不歇。"
        ],
        "notes": "",
        "id": "1eb07413710c6f5f91d786b385e06ff7"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "咏西施",
        "preface": "",
        "paragraphs": [
            "素面已云妖，更著花钿餙。",
            "脸横一寸波，浸破吴王国。"
        ],
        "notes": "",
        "id": "e848712f4febf4f63d45d34e077c8bfa"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "思山咏",
        "preface": "",
        "paragraphs": [
            "因卖丹砂下白云，鹿裘惟惹九衢尘。",
            "不如将耳入山去，万是千非愁杀人。"
        ],
        "notes": "",
        "id": "6cd25fa52eb38fee4c372a04f5cbb4fe"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "招友人游春",
        "preface": "",
        "paragraphs": [
            "难把长绳系日乌，芳时偷取醉工夫。",
            "任堆金璧磨星斗，买得花枝不老无。"
        ],
        "notes": "",
        "id": "91fbe60703a785d1fb22a14b11de69a4"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "宿洞庭",
        "preface": "",
        "paragraphs": [
            "月到君山酒半醒，朗吟疑有水仙听。",
            "无人识我真闲事，赢得高秋看洞庭。"
        ],
        "notes": "",
        "id": "68d16687e753f13182736f79643c544d"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题病僧寮",
        "preface": "",
        "paragraphs": [
            "佛前香印废晨烧，金锡当门照寂寥。",
            "童子不知师病困，报风吹折好芭蕉。"
        ],
        "notes": "",
        "id": "b537e5f6c1edad3d574fcabfea2c613e"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题霍山秦尊师",
        "preface": "",
        "paragraphs": [
            "老鹤玄猨伴采芝，有时长叹独移时。",
            "翠娥红粉浑如劒，杀尽世人人不知。"
        ],
        "notes": "",
        "id": "0394f39a94ef0768578672059969f777"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "偶题 一",
        "preface": "",
        "paragraphs": [
            "似鹤如云一个身，不忧家国不忧贫。",
            "拟将枕上日高睡，卖与世间荣贵人。"
        ],
        "notes": "",
        "id": "5a52c5f301966cf6b70c833fb41a4d82"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "偶题 二",
        "preface": "",
        "paragraphs": [
            "帆力劈开沧海浪，马蹄踏破乱山青。",
            "浮名浮利浓于酒，醉得人心死不醒。"
        ],
        "notes": "",
        "id": "17104b07fc2b5989b571cf51b22b2ecb"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "景福中作",
        "preface": "",
        "paragraphs": [
            "闷见戈鋋匝四溟，恨无奇策救生灵。",
            "如何饮酒得长醉，直到太平时节醒。"
        ],
        "notes": "",
        "id": "f895eadc30d30ed3661a9a43cb19890a"
    },
    {
        "author": "郑遨",
        "dynasty": "唐",
        "type": "诗",
        "rhythmic": "",
        "title": "题中条静观",
        "preface": "",
        "paragraphs": [
            "松顶留衣上玉霄，永传异迹在中条。",
            "不知揖徧诸仙否，欲请还丹问昨宵。"
        ],
        "notes": "",
        "id": "500dc14abb970e94a171976ee2fb16ad"
    }
]