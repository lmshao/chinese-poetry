[
    {
        "author": "赵汝迕",
        "dynasty": "宋",
        "type": "诗",
        "rhythmic": "",
        "title": "括溪停舟",
        "preface": "",
        "paragraphs": [
            "树古半成槎，溪边历历斜。",
            "寒林欲无路，小坞不多家。",
            "去客背流叶，停舟见暮鸦。",
            "朝朝省秋水，频减一痕沙。"
        ],
        "notes": "",
        "id": "a600e5dec109718bbd1e1490e2cfdaac"
    },
    {
        "author": "赵汝迕",
        "dynasty": "宋",
        "type": "诗",
        "rhythmic": "",
        "title": "四圣观纳凉",
        "preface": "",
        "paragraphs": [
            "林宫暑自薄，短簟逸人眠。",
            "树系来时马，风移听处蝉。",
            "药童清入画，道士默如禅。",
            "忽忆山中雪，瘦梅逋老阡。"
        ],
        "notes": "",
        "id": "8667b1d64c4b9c3fd825000c425e081a"
    },
    {
        "author": "赵汝迕",
        "dynasty": "宋",
        "type": "诗",
        "rhythmic": "",
        "title": "哭赵蹈中",
        "preface": "",
        "paragraphs": [
            "族老今为海内怜，清名多是布衣传。",
            "一封表乞从师郡，千里神寒觅句年。",
            "水镜照人前日政，雨丝吹旐别时船。",
            "离家忆值梅初白，梅未成阴失此贤。"
        ],
        "notes": "",
        "id": "33bc4a468514c44ab152df22eb328247"
    },
    {
        "author": "赵汝迕",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "何用长堤柳，将眉与世颦。"
        ],
        "notes": "",
        "id": "19c8b36cff8465147a321513046ca6be"
    },
    {
        "author": "赵汝迕",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "夜雨梧桐王子府，春风杨柳相公桥。"
        ],
        "notes": "",
        "id": "6f6aef7c00d1c3cbb2e2f1ac000f8b0f"
    },
    {
        "author": "赵汝迕",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "初莺细雨。",
            "杨柳低愁缕。",
            "烟浦花桥如梦里。",
            "犹记倚楼别语。",
            "小屏依旧围香。",
            "恨抛薄醉残妆。",
            "判却寸心双泪，为他花月凄凉。"
        ],
        "notes": "",
        "id": "110694d76609adc30e766ad8a946d4ae"
    }
]