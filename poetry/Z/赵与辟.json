[
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "贺南谷兄与男孙同科",
        "preface": "",
        "paragraphs": [
            "暮年骥足骋青云，更喜文星耀一门。",
            "观榜同登父与子，策名重见祖和孙。",
            "偶然盛事酬先志，賸有奇芳在后昆。",
            "我亦瀛洲连步者，相蕲忠孝报君恩。"
        ],
        "notes": "",
        "id": "43297365c614dced9ae2c9834856576d"
    },
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "良坦姪再转福清县赠行",
        "preface": "",
        "paragraphs": [
            "甲年谢策志应酬，今日分符力已优。",
            "好把丹心悬北阙，春风次第荷纶褒。"
        ],
        "notes": "",
        "id": "2f6bdcf231d1f9334f7d1609478f8dc4"
    },
    {
        "author": "赵与辟",
        "dynasty": "宋",
        "type": "诗",
        "rhythmic": "",
        "title": "赠良坦姪知永嘉",
        "preface": "",
        "paragraphs": [
            "墨绶铜章拜命新，鸣琴之治在于今。",
            "花封伫见风流似，柳舍休教别人殷。"
        ],
        "notes": "",
        "id": "6d783a3ab853fd9132f86f9727ac6bed"
    }
]