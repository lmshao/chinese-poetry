[
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "题西溪无相院",
        "preface": "",
        "paragraphs": [
            "积水涵虚上下清，几家门静岩痕平。",
            "浮萍破处见山影，小艇归时闻棹声。",
            "入郭僧寻尘里去，过桥人似鉴中行。",
            "已凭暂雨添秋色，莫放修林碍月生。"
        ],
        "notes": "",
        "id": "ebfc9fa54f5afd5632cafcb726a2d145"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "巢乌",
        "preface": "",
        "paragraphs": [
            "乌啼东南枝，危巢雏五六。",
            "心在安巢枝，一日千往复。",
            "脱网得群食，入口不入腹。",
            "穷生俾反哺，岂能报成育。"
        ],
        "notes": "",
        "id": "9fcc61dc667df17bf3f807a8fa65da76"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "润州甘露寺",
        "preface": "",
        "paragraphs": [
            "丞相高斋半草莱，旧时风月满亭台。",
            "地从日月生时见，眼到江山尽处回。",
            "三国是非春梦断，六朝城阙野花开。",
            "心随潮水漫漫去，流徧烟邨半日来。"
        ],
        "notes": "",
        "id": "d034c9b71e3ca81576144c788a1da4a3"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "春后银鱼霜后鲈，远人曾到合思吴。",
            "欲图江色不上笔，静觅鸟声深在芦。",
            "落日未昏闻市散，青天都净见山孤。",
            "桥南水涨虹垂影，清夜澄光照太湖。"
        ],
        "notes": "",
        "id": "bc7eb060304b9eca46cf9b3212a2dec6"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "赠妓兜娘",
        "preface": "",
        "paragraphs": [
            "十载芳港澳台抚白苹，移舟弄水赏青春。",
            "当时自倚青春力，不信东风解误人。"
        ],
        "notes": "",
        "id": "893f848dc0275380bd8316e259512cd8"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "醉翁家有醉眠亭，为爱江堤乱草春。",
            "不听耳边啼鸟唤，任教风外杂花零。",
            "欲酣未必过此舍，乐甚应宜造大庭。",
            "五柳北窗知此趣，三闾南儗漫孤醒。"
        ],
        "notes": "",
        "id": "b24c528d551fc58511abef0cc258f93b"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "松陵江畔客，筑室从何年。",
            "世俗徒纷纷，不知李子贤。",
            "在彼既不知，不如醉且眠。",
            "声名衮衮谁知命，醉非爱酒眠非病。",
            "长江浑浑无古今，群山回合来相应。",
            "呼奴沽酒不可迟，买鱼斫脍烦老妻。",
            "何必纫绳系飞兔，百年长短空自知。",
            "直将裈虱视天地，冥冥支枕穷四时。",
            "九衢足尘土，朱门多是非。",
            "秋风老莼鲈，扁舟何日归。"
        ],
        "notes": "",
        "id": "d6cf37b2ac91dd66130a55d905d89110"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "营妓张温卿黄子思爱姬宜哥皆葬宿州东过而题诗",
        "preface": "",
        "paragraphs": [
            "好物难留古亦嗟，人生无物不尘沙。",
            "何时宰树连双冢，结就人间并蒂花。"
        ],
        "notes": "",
        "id": "546a4fe26bfafafd6468e7d303fd886e"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "和元居中风水洞上祖龙图韵",
        "preface": "",
        "paragraphs": [
            "水色风光近使君，浥尘轻雨逐车轮。",
            "暂来不宿宜无恨，多少行春不到人。"
        ],
        "notes": "",
        "id": "ed7974ddc19e28f8a61eb60188cd515d"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "酬周开祖示长调见索诗集",
        "preface": "",
        "paragraphs": [
            "辩玉当看破石诗，泥沙有宝即山辉。",
            "都廛往往无真璞，误使人评鼠腊归。"
        ],
        "notes": "",
        "id": "cc9e6c9ee2b692bbe78d5963265b5bc5"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "次韵清明日西湖",
        "preface": "",
        "paragraphs": [
            "新火飞烟上柳梢，天供好景助诗豪。",
            "江湖一处逢嘉月，溟海同时得巨鼇。",
            "白水更随春雨长，青云不及画楼高。",
            "千桡插羽鼙声动，十里惊雷夺暮涛。"
        ],
        "notes": "",
        "id": "3c7c2aeda34ce39fb1868146f841acb5"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "次韵蔡君谟侍郎寒食西湖",
        "preface": "",
        "paragraphs": [
            "飞飞画檝绕花洲，霁雨浮花出岸流。",
            "谁广金明为水战，自来银汉有霓舟。",
            "行从使节春尤盛，住买吴山老未由。",
            "人迟归轩香接路，一分新月管弦楼。"
        ],
        "notes": "",
        "id": "7e3b0dafdc1a690e6e63b34e2a3d6524"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "九月望日同君谟侍郎泛西湖夜饮",
        "preface": "",
        "paragraphs": [
            "清歌曲曲酒巡巡，一举金蕉五十分。",
            "山影与天都在水，风光为月不留云。",
            "节回路口千门待，乐过湖心四岸闻。",
            "莫笑闲官奉欢席，自来蒿艾近兰薰。"
        ],
        "notes": "",
        "id": "55310a1814d54d7ec6b1862c71466e33"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "酬发运马子山少卿惠与诗",
        "preface": "",
        "paragraphs": [
            "贡余应惜点为山，绝唱兼遗致政官。",
            "嵰地雪甜多不识，吴人未食齿先寒。"
        ],
        "notes": "",
        "id": "e3bffcde5022471e6b6e3c7ab85c5f14"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "子山再惠诗见和因又续成子山不以予不才两发章荐",
        "preface": "",
        "paragraphs": [
            "清卿恩德重鼇山，诗寄闲栖白首官。",
            "须信夜光谁可得，玉龙沉睡玉渊寒。"
        ],
        "notes": "",
        "id": "e312ec4295fa7b90c0244e4bd1875590"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "冬日郡斋书事",
        "preface": "",
        "paragraphs": [
            "铃索声闲按牒稀，怯寒肌骨望春晖。",
            "凝云垂地雪欲下，高树无风叶自飞。",
            "水落浅沙鱼队聚，草枯幽陇鹿群归。",
            "安人不信彤襜贵，上相还家是锦衣。"
        ],
        "notes": "",
        "id": "6b4a6b3fab98f7afdd69636528353ce9"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "花落春禽啼晚枝，有时香蒂点人衣。",
            "多情尽不如蝴蝶，欲起遗红贴地飞。"
        ],
        "notes": "",
        "id": "dc4675bf74501d9f877392211119f452"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "李少卿宅除夜催妆",
        "preface": "",
        "paragraphs": [
            "裴李门头车马盛，斗杓临晓欲东回。",
            "天真都说妆前好，春色偷从夜半来。",
            "园里花枝灯树合，月中人影鉴奁开。",
            "诗家无自矜吟笔，不惜铅华不用催。"
        ],
        "notes": "",
        "id": "42d8203a87b1e616872375544c2200e8"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "飞石岩",
        "preface": "",
        "paragraphs": [
            "石破重岩万客疑，不堪攻玉不支机。",
            "长江风雨来无定，时学零陵燕子飞。"
        ],
        "notes": "",
        "id": "7cd6cd5d60be0fc5517df1590a21d12d"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "漫天岭",
        "preface": "",
        "paragraphs": [
            "不独高明不可谩，仍知不似泰山安。",
            "五丁破道秦通蜀，却被行人脚下看。"
        ],
        "notes": "",
        "id": "9781f3975bca7cf1d8c43ecaaec00826"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "飞仙岭",
        "preface": "",
        "paragraphs": [
            "路接晓天人近月，真仙去后只云归。",
            "岭头旧曰上升日，空有山禽自在飞。"
        ],
        "notes": "",
        "id": "5cb1d7a6105fc6dc4bcc3d0208631110"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "将赴南平宿龙门洞",
        "preface": "",
        "paragraphs": [
            "此心常欲老林丘，去意徘徊夜更留。",
            "万客只贪门外过，少人知有洞中游。",
            "春来犹见龙孙出，静里微闻石乳流。",
            "涧水送花通阁底，寺钟催月落岩头。",
            "暂时清梦生危枕，明日浓尘拥敝辀。",
            "南是符阳北长举，所嗟不属古江州。"
        ],
        "notes": "",
        "id": "a119937a24f0e700f2cf5bc3004419bc"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "吴兴元夕",
        "preface": "",
        "paragraphs": [
            "朱屋雕屏展，红筵绣箔遮。",
            "傍云灯作斗，近树彩成花。",
            "风月胜千夜，笙歌如一家。",
            "人丛妨过马，天色误啼鸦。",
            "铜漏春声换，银潢晓影斜。",
            "楼前山未缷，火气烘朝霞。"
        ],
        "notes": "",
        "id": "5a539d3d9d8c25afada5b998f75c81f8"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "韵和上先顿首",
        "preface": "",
        "paragraphs": [
            "池上飞桥亭外山，野禽偷静上钩栏。",
            "晚花露重香偏细，春女衣轻体尚寒。",
            "曲水略殊今日事，南湖曾奉昔人欢。",
            "郡图可许增新致，几处模传画样看。"
        ],
        "notes": "",
        "id": "d0e9f96ad85a6d3fd3e6c5ec3902dc5f"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "射",
        "preface": "",
        "paragraphs": [
            "射艺功多暮未疲，欲将庭火继西晖。",
            "弦声应手裂竹响，旗影翻风戏鸟飞。",
            "竟日中支矜互胜，傍人如堵见终稀。",
            "不知双烛沙河上，谁得牛心一割归。"
        ],
        "notes": "",
        "id": "c60ca3f632ee573b9a70f103e0fcbe83"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愁似鳏鱼知夜永，懒同蝴蝶为春忙。"
        ],
        "notes": "",
        "id": "340477779cf4428d0ba59fd15482abb7"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "霓舟忽舣鲈鱼乡，槎阁却凌云汉域。"
        ],
        "notes": "",
        "id": "d8c21834ada00648df6d6843f0c9141a"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白怪鲈乡一旦成，分却松江半秋色。"
        ],
        "notes": "",
        "id": "0b3d4893d5e6e04aa5c5022cd65991a6"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "湖山隐后家空在，烟雨词亡草自青。"
        ],
        "notes": "",
        "id": "be3de670877d78d8d109464f58a51fcc"
    },
    {
        "author": "张先",
        "dynasty": "宋",
        "type": "词",
        "rhythmic": "一丛花令・一丛花",
        "title": "",
        "preface": "",
        "paragraphs": [
            "伤高怀远几时穷。",
            "无物似情浓。",
            "离愁正引千丝乱，更东陌、飞絮濛濛。",
            "嘶骑渐遥，征尘不断，何处认郎踪。",
            "双鸳池沼水溶溶。",
            "南北小桡通。",
            "梯横画阁黄昏后，又还是、斜月帘栊。",
            "沈恨细思，不如桃杏，犹解嫁东风。"
        ],
        "notes": "",
        "id": "9831ba89370791d86a12ac1074f76b68"
    },
    {
        "author": "张先",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "自古伤心惟远别，登山临水迟留。",
            "暮尘衰草一番秋。",
            "寻常景物，到此尽成愁。",
            "况与佳人分凤侣，盈盈粉泪难收。",
            "高城深处是青楼。",
            "红尘远道，明日忍回头。"
        ],
        "notes": "",
        "id": "8dcd566fafb9c0610a065e06d26ce63e"
    },
    {
        "author": "张先",
        "dynasty": "宋",
        "type": "词",
        "rhythmic": "于飞乐令・于飞乐",
        "title": "",
        "preface": "",
        "paragraphs": [
            "宝奁开，菱鉴静，一掏清蟾。",
            "新妆脸、旋学花添。",
            "蜀红衫，双绣蝶，裙缕鹣鹣。",
            "寻思前事，小屏风、巧画江南。",
            "怎空教、草解宜男。",
            "柔桑暗、又过春蚕。",
            "正阴晴天气，更暝色相兼。",
            "幽期消息，曲房西、碎月筛帘。"
        ],
        "notes": "",
        "id": "613a0b0d049e3f2f79f155b3744b0471"
    },
    {
        "author": "张先",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "飞云过尽，明河浅、天无畔。",
            "草色栖萤，霜华清暑，轻飔弄袂，澄澜拍岸。",
            "宴玉麈谈宾，倚琼枝、秀挹雕觞满。",
            "午夜中秋，十分圆月，香槽拨凤，朱弦轧雁。",
            "正是欲醒还醉，临空怅远。",
            "壶更叠换。",
            "对东西、数里回塘，恨零落芙蓉、春不管。",
            "笼灯待散。",
            "谁知道、座有离人，目断双歌伴。",
            "烟江艇子归来晚。"
        ],
        "notes": "",
        "id": "6cb17ea47f970550cced4a4a671d9395"
    },
    {
        "author": "张先",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "横塘水静，花窥影、孤城转。",
            "浮玉无尘，五亭争景，画桥对起，垂虹不断。",
            "爱溪上琼楼，凭雕栏、久□飞云远。",
            "人在虚空，月生溟海，寒渔夜泛，游鳞可辨。",
            "正是草长苹老，江南地暖。",
            "汀洲日晚。",
            "更茶山、已过清明，风雨暴千岩、啼鸟怨。",
            "芳菲故苑。",
            "深红尽、绿叶阴浓，青子枝头满。",
            "史君莫放寻春缓。"
        ],
        "notes": "",
        "id": "415a23e2aacea918c0f7c9e335a3d678"
    },
    {
        "author": "张先",
        "dynasty": "宋",
        "type": "词",
        "rhythmic": "偷声木兰花",
        "title": "",
        "preface": "",
        "paragraphs": [
            "曾居别乘康吴俗。",
            "民到於今歌不足。",
            "骊驭征鞭。",
            "一去东风十二年。",
            "重来却拥诸侯骑。",
            "宝带垂鱼金照地。",
            "和气融人。",
            "清霅千家日日春。"
        ],
        "notes": "",
        "id": "081e84b4b2c004169cb6e75d6692a671"
    },
    {
        "author": "张先",
        "dynasty": "宋",
        "type": "词",
        "rhythmic": "偷声木兰花",
        "title": "",
        "preface": "",
        "paragraphs": [
            "画桥浅映横塘路。",
            "流水滔滔春共去。",
            "目送残晖。",
            "燕子双高蝶对飞。",
            "风花将尽持杯送。",
            "往事只成清夜梦。",
            "莫更登楼。",
            "坐想行思已是愁。"
        ],
        "notes": "",
        "id": "daac986f1a16243b406f68331a09f958"
    },
    {
        "author": "张先",
        "dynasty": "宋",
        "type": "词",
        "rhythmic": "偷声木兰花",
        "title": "",
        "preface": "",
        "paragraphs": [
            "雪笼琼苑梅花瘦。",
            "外院重扉联宝兽。",
            "海月新生。",
            "上得高楼无奈情。",
            "帘波不动凝釭小。",
            "今夜夜长争得晓。",
            "欲梦高唐。",
            "只恐觉来添断肠。"
        ],
        "notes": "",
        "id": "6ecc854362dcee9f06cb6a479ff3e9de"
    },
    {
        "author": "张先",
        "dynasty": "宋",
        "type": "词",
        "rhythmic": "八宝装・八宝妆",
        "title": "",
        "preface": "",
        "paragraphs": [
            "锦屏罗幌初睡起。",
            "花阴转、重门闭。",
            "正不寒不暖，和风细雨，困人天气。",
            "此时无限伤春意。",
            "凭谁诉、厌厌地。",
            "这浅情薄幸，千山万水，也须来里。"
        ],
        "notes": "",
        "id": "cb9c9dcb9613937f3ef8c45a452fa359"
    },
    {
        "author": "张先",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "垂螺近额。",
            "走上红裀初趁拍。",
            "只恐轻飞。",
            "拟倩游丝惹住伊。",
            "文鸳绣履。",
            "去似杨花尘不起。",
            "舞彻伊州。",
            "头上宫花颤未休。"
        ],
        "notes": "",
        "id": "8c66f078a6c581295712b7bb4d583d42"
    },
    {
        "author": "张先",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "密宴厌厌池馆暮。",
            "天汉沈沈，借得春光住。",
            "红翠斗为长袖舞。",
            "香檀拍过惊鸿翥。",
            "明日不知花在否。",
            "今夜圆蟾，后夜忧风雨。",
            "可惜歌云容易去。",
            "东城杨柳东城路。"
        ],
        "notes": "",
        "id": "b1d67c37657b6d3cc27f93452832bb40"
    },
    {
        "author": "张先",
        "dynasty": "宋",
        "type": "词",
        "rhythmic": "劝金船",
        "title": "",
        "preface": "",
        "paragraphs": [
            "流泉宛转双开窦。",
            "带染轻纱皱。",
            "何人暗得金船酒。",
            "拥罗绮前后。",
            "绿定见花影，并照与、艳妆争秀。",
            "行尽曲名，休更再歌杨柳。",
            "光生飞动摇琼甃。",
            "隔障笙箫奏。",
            "须知短景欢无足，又还过清昼。",
            "翰阁迟归来，传骑恨、留住难久。",
            "异日凤凰池上，为谁思旧。"
        ],
        "notes": "",
        "id": "b42aa50f2c6a1ac0f396212e73d59b37"
    },
    {
        "author": "张先",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "数声鶗鴂。",
            "又报芳菲歇。",
            "惜春更把残红折。",
            "雨轻风色暴，梅子青时节。",
            "永丰柳，无人尽日飞花雪。",
            "莫把幺弦拨。",
            "怨极弦能说。",
            "天不老，情难绝。",
            "心似双丝网，中有千千结。",
            "夜过也，东窗未白凝残月。"
        ],
        "notes": "",
        "id": "e8780e35e057534c03210c55b7638bb5"
    },
    {
        "author": "张先",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "相并细腰身。",
            "时样宫妆一样新。",
            "曲项胡琴鱼尾拨，离人。",
            "入塞弦声水上闻。",
            "天碧染衣巾。",
            "血色轻罗碎摺裙。",
            "百卉已随霜女妒，东君。",
            "暗折双花借小春。"
        ],
        "notes": "",
        "id": "14b2f8fb94d6f1a4b49812706b342c6e"
    },
    {
        "author": "张先",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "潮上水清浑。",
            "棹影轻於水底云。",
            "去意徘徊无奈泪，衣巾。",
            "犹有当时粉黛痕。",
            "海近古城昏。",
            "暮角寒沙雁队分。",
            "今夜相思应看月，无人。",
            "露冷依前独掩门。"
        ],
        "notes": "",
        "id": "4349c887dcb276e1c3e64d0bbb0f0d57"
    },
    {
        "author": "张先",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "何处可魂消。",
            "京口终朝两信潮。",
            "不管离心千叠恨，滔滔。",
            "催促行人动去桡。",
            "记得旧江皋。",
            "绿杨轻絮几条条。",
            "春水一篙残照阔，遥遥。",
            "有个多情立画桥。"
        ],
        "notes": "",
        "id": "dca52c6c7c6dc3900bae975d907ac87c"
    },
    {
        "author": "张先",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "残照催行棹，乘春拂去衣。",
            "海棠花下醉芳菲。",
            "无计少留君住、泪双垂。",
            "烟染春江暮，云藏阁道危。",
            "行行听取杜鹃啼。",
            "是妾此时离恨、尽呼伊。"
        ],
        "notes": "",
        "id": "55a34cd4fed40c6ec4fd6852afedc411"
    },
    {
        "author": "张先",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "蝉抱高高柳，莲开浅浅波。",
            "倚风疏叶下庭柯。",
            "况是不寒不暖、正清和。",
            "浮世欢会少，劳生怨别多。",
            "相逢休惜醉颜酡。",
            "赖有西园明月、照笙歌。"
        ],
        "notes": "",
        "id": "3431741ed9961570081ff1f3ccb63710"
    },
    {
        "author": "张先",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "醉后和衣倒，愁来殢酒醺。",
            "困人天气近清明。",
            "尽日厌厌□脸、浅含颦。",
            "睡觉□□恨，依然月映门。",
            "楚天何处觅行云。",
            "唯有暗灯残漏、伴消魂。"
        ],
        "notes": "",
        "id": "eddc46e03f25d7e08ecc997052a37726"
    },
    {
        "author": "张先",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "梦断寒夜长，坐待清霜晓。",
            "临镜无人为整妆，但自学、孤鸾照。",
            "楼台红树杪。",
            "风月依前好。",
            "江水东流郎在西，问尺素、何由到。"
        ],
        "notes": "",
        "id": "daa33f6ef3d88477d25962d2c3617380"
    },
    {
        "author": "张先",
        "dynasty": "宋",
        "type": "词",
        "rhythmic": "卜算子慢",
        "title": "",
        "preface": "",
        "paragraphs": [
            "溪山别意，烟树去程，日落采苹春晚。",
            "欲上征鞍，更掩翠帘相眄。",
            "惜弯弯浅黛长长眼。",
            "奈画阁欢游，也学狂花乱絮轻散。",
            "水影横池馆。",
            "对静夜无人，月高云远。",
            "一饷凝思，两袖泪痕还满。",
            "恨私书、又逐东风断。",
            "纵西北层楼万尺，望重城那见。"
        ],
        "notes": "",
        "id": "bcabf3e8de0415f6601f97df7246c34d"
    },
    {
        "author": "张先",
        "dynasty": "宋",
        "type": "词",
        "rhythmic": "双燕儿",
        "title": "",
        "preface": "",
        "paragraphs": [
            "榴花帘外飘红。",
            "藕丝罩、小屏风。",
            "东山别后，高唐梦短，犹喜相逢。",
            "几时再与眠香翠，悔旧欢、何事匆匆。",
            "芳心念我，也应那里，蹙破眉峰。"
        ],
        "notes": "",
        "id": "c9bae0bad147bb830eec073329a9963e"
    },
    {
        "author": "张先",
        "dynasty": "宋",
        "type": "词",
        "rhythmic": "双韵子",
        "title": "",
        "preface": "",
        "paragraphs": [
            "鸣鞘电过晓闱静。",
            "敛龙旗风定。",
            "凤楼远出霏烟，闻笑语、中天迥。",
            "清光近。",
            "欢声竟。",
            "鸳鸯集、仙花斗影。",
            "更闻度曲瑶山，升瑞日、春宫永。"
        ],
        "notes": "",
        "id": "3b9efdc261a68765e9c2d5cd642f29f0"
    },
    {
        "author": "张先",
        "dynasty": "宋",
        "type": "词",
        "rhythmic": "喜朝天・踏莎行",
        "title": "",
        "preface": "",
        "paragraphs": [
            "晓云开。",
            "睨仙馆陵虚，步入蓬莱。",
            "玉宇琼甃，对青林近，归鸟徘徊。",
            "风月顿消清暑，野色对、江山助诗才。",
            "潇鼓宴，璇题宝字，浮动持杯。",
            "人多送目天际，识渡舟帆小，时见潮回。",
            "故国千里，共十万室，日日春台。",
            "睢社朝京非远，正和羹、民口渴盐梅。",
            "佳景在，吴侬还望，分阃重来。"
        ],
        "notes": "",
        "id": "da385ddbdd2d735fd7f831dc2dab4f81"
    },
    {
        "author": "张先",
        "dynasty": "宋",
        "type": "词",
        "rhythmic": "塞垣春",
        "title": "",
        "preface": "",
        "paragraphs": [
            "野树秋声满。",
            "对雨壁、风灯乱。",
            "云低翠帐，烟销素被，签动重幔。",
            "甚客怀、先自无消遣。",
            "更篱落、秋虫叹。",
            "叹樊川、风流减。",
            "旧欢难得重见。",
            "停酒说扬州，平山月、应照棋观。",
            "绿绮为谁弹，空传广陵散。",
            "但光纱短帽，窄袖轻衫，犹记竹西庭院。",
            "老鹤何时去，认琼花一面。"
        ],
        "notes": "",
        "id": "0fef9e390167e2e9ff8cdf835a576a2e"
    },
    {
        "author": "张先",
        "dynasty": "宋",
        "type": "词",
        "rhythmic": "夜厌厌・夜行船",
        "title": "",
        "preface": "",
        "paragraphs": [
            "昨夜小筵欢纵。",
            "烛房深、舞鸾歌凤。",
            "酒迷花困共厌厌，倚朱弦、未成归弄。",
            "峡雨忽收寻断梦。",
            "依前是、画楼钟动。",
            "争拂雕鞍葱葱去，万千恨、不能相送。"
        ],
        "notes": "",
        "id": "ec4e5ab4ef993ba767b21af4137a903c"
    },
    {
        "author": "张先",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "坐治吴州成乐土。",
            "诏卷风飞来圣语。",
            "亲舆乞得便藩归，瑶席主。",
            "杯休数。",
            "清夜为君歌白苎。",
            "花接旧枝新蕊吐。",
            "造化不知人有助。",
            "看花岁岁比甘棠，嘉月暮。",
            "东门路。",
            "只恐带将春色去。"
        ],
        "notes": "",
        "id": "301e643d530393106dcb03f4d6e9a07b"
    },
    {
        "author": "张先",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "十岁手如芽子笋。",
            "固爱弄妆偷傅粉。",
            "金蕉并为舞时空，红脸嫩。",
            "轻衣褪。",
            "春重日浓花觉困。",
            "斜雁轧弦随步趁。",
            "小凤累珠光绕鬓。",
            "密教持履恐仙飞，催拍紧。",
            "惊鸿奔。",
            "风袂飘摇无定准。"
        ],
        "notes": "",
        "id": "c65c3badb6a8fcff198ddc1b054bdb82"
    },
    {
        "author": "张先",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "醉笑相逢能几度。",
            "为报江头春且住。",
            "主人今日是行人，红袖舞。",
            "清歌女。",
            "凭仗东风教点取。",
            "三月柳枝柔似缕。",
            "落絮尽飞还恋树。",
            "有情宁不忆西园，莺解语。",
            "花无数。",
            "应讶使君何处去。"
        ],
        "notes": "",
        "id": "9f8d99e9ff1789f9f3191e0cbe6d2063"
    },
    {
        "author": "张先",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "持节来时初有雁。",
            "十万人家春已满。",
            "龙标名第凤池身，堂阜远。",
            "江桥晚。",
            "一见湖山看未遍。",
            "障扇欲收歌泪溅。",
            "亭下花空罗绮散。",
            "樯竿渐向望中疏，旗影转。",
            "鼙声断。",
            "惆怅不如船尾燕。"
        ],
        "notes": "",
        "id": "7a3895ae8bab4072e98ed1a32b3e5de1"
    },
    {
        "author": "张先",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "水调数声持酒听。",
            "午醉醒来愁未醒。",
            "送春春去几时回，临晚镜。",
            "伤流景。",
            "往事后期空记省。",
            "沙上并禽池上暝。",
            "云破月来花弄影。",
            "重重帘幕密遮灯，风不定。",
            "人初静。",
            "明日落红应满径。"
        ],
        "notes": "",
        "id": "72f7558d41bfc13ef087eb8e97080c8b"
    },
    {
        "author": "张先",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "灯烛上山堂，香雾暖生寒夕。",
            "前夜雪清梅瘦，已不禁轻摘。",
            "双歌声断宝杯空，妆光艳瑶席。",
            "相趁笑声归去，有随人月色。"
        ],
        "notes": "",
        "id": "a5228b52584645c3dfb21e078388eab0"
    },
    {
        "author": "张先",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "月色透横枝，短叶小花无力。",
            "北客一声长笛，怨江南先得。",
            "谁教强半腊前开，多情为春忆。",
            "留取大家沈醉，正雨休风息。"
        ],
        "notes": "",
        "id": "ae2daf33dc8a62d09be96d80bd24de9b"
    },
    {
        "author": "张先",
        "dynasty": "宋",
        "type": "词",
        "rhythmic": "定西番",
        "title": "",
        "preface": "",
        "paragraphs": [
            "焊拨紫槽金衬，双秀萼，两回鸾。",
            "齐学汉宫妆样，竞蝉娟。",
            "三十六弦蝉闹，小弦蜂作团。",
            "听尽昭君幽怨，莫重弹。"
        ],
        "notes": "",
        "id": "228317e7a7e47fabcc23bf34a081c066"
    },
    {
        "author": "张先",
        "dynasty": "宋",
        "type": "词",
        "rhythmic": "定西番",
        "title": "",
        "preface": "",
        "paragraphs": [
            "秀眼谩生千媚，钗玉重，髻云低。",
            "寂寂挹妆羞泪，怨分携。",
            "鸳帐愿从今夜，梦长连晓鸡。",
            "小逐画船风月，渡江西。"
        ],
        "notes": "",
        "id": "5f03dc9fa743f29c81ef027284d95dfb"
    },
    {
        "author": "张先",
        "dynasty": "宋",
        "type": "词",
        "rhythmic": "定西番",
        "title": "",
        "preface": "",
        "paragraphs": [
            "年少登瀛词客，飘逸气，拂晴霓。",
            "尽带江南春色、过长淮。",
            "一曲艳歌留别，翠蝉摇宝钗。",
            "此后吴姬难见、且徘徊。"
        ],
        "notes": "",
        "id": "a41226c10c50da4e968b2a22e0596abb"
    },
    {
        "author": "张先",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "素藕抽条未放莲。",
            "晚蚕将茧不成眠。",
            "若比相思如乱絮。",
            "何异。",
            "两心俱被暗丝牵。",
            "暂觉欲归还是恨。",
            "莫问。",
            "有情谁信道无缘。",
            "有似中秋云外月。",
            "皎洁。",
            "不团圆待几时圆。"
        ],
        "notes": "",
        "id": "d004c59189023e588a5244325f018122"
    },
    {
        "author": "张先",
        "dynasty": "宋",
        "type": "词",
        "rhythmic": "定风波令・定风波",
        "title": "",
        "preface": "",
        "paragraphs": [
            "西阁明呈奉诏行。",
            "南床吏部锦衣荣。",
            "中有瀛仙宾与主。",
            "相遇。",
            "平津选首更神清。",
            "溪上玉楼同宴喜。",
            "欢醉。",
            "对堤杯叶惜秋英。",
            "尽道贤人聚吴分。",
            "试问。",
            "也应旁有老人星。"
        ],
        "notes": "",
        "id": "8d5f9fd020a7668b01e0e5de2ac7b2c9"
    },
    {
        "author": "张先",
        "dynasty": "宋",
        "type": "词",
        "rhythmic": "定风波令・定风波",
        "title": "",
        "preface": "",
        "paragraphs": [
            "谈辨才疏堂上兵。",
            "画船齐岸暗潮平。",
            "万乘靴袍曾好问。",
            "须信。",
            "文章传口齿牙清。",
            "三百寺应游未遍。",
            "□算。",
            "湖山风物岂无情。",
            "不独渠丘歌叔度。",
            "行路。",
            "吴谣终日有馀声。"
        ],
        "notes": "",
        "id": "4116a7b28f8941108c45c6b20d15b76f"
    },
    {
        "author": "张先",
        "dynasty": "宋",
        "type": "词",
        "rhythmic": "定风波令・定风波",
        "title": "",
        "preface": "",
        "paragraphs": [
            "浴殿词臣亦议兵。",
            "禁中颇牧党羌平。",
            "诏卷促归难自缓。",
            "溪馆。",
            "彩花千数酒泉清。",
            "春草未青秋叶暮。",
            "□去。",
            "一家行色万家情。",
            "可恨黄莺相识晚。",
            "望断。",
            "湖边亭上不闻声。"
        ],
        "notes": "",
        "id": "a1c749a45e34e97eb36131b8fa66bd5c"
    },
    {
        "author": "张先",
        "dynasty": "宋",
        "type": "词",
        "rhythmic": "定风波令・定风波",
        "title": "",
        "preface": "",
        "paragraphs": [
            "碧玉篦扶坠髻云。",
            "莺黄衫子退红裙。",
            "妆样巧将花草竞。",
            "相并。",
            "要教人意胜於春。",
            "酒眼茸茸香拂面。",
            "□见。",
            "丹青宁似镜中真。",
            "自是有情偏小小。",
            "向道。",
            "江东谁信更无人。"
        ],
        "notes": "",
        "id": "2b68d9d25ced4be48109553f42833bcb"
    },
    {
        "author": "张先",
        "dynasty": "宋",
        "type": "词",
        "rhythmic": "宴春台慢・宴春台",
        "title": "",
        "preface": "",
        "paragraphs": [
            "丽日千门，紫烟双阙，琼林又报春回。",
            "殿阁风微，当时去燕还来。",
            "五侯池馆频开。",
            "探芳菲、走马天街。",
            "重帘人语，辚辚绣轩，远近轻雷。",
            "雕觞霞滟，翠幕云飞，楚腰舞柳，宫面妆梅。",
            "金猊夜暖、罗衣暗裛香煤。",
            "洞府人归，放笙歌、灯火楼台。",
            "下蓬莱。",
            "犹有花上月，清影徘徊。"
        ],
        "notes": "",
        "id": "788310fade86e82c83462e3e0afd905d"
    },
    {
        "author": "张先",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "听歌持酒且休行。",
            "云树几程程。",
            "眼看檐牙，手搓花蕊，未必两无情。",
            "拓夫滩上闻新雁，离袖掩盈盈。",
            "此恨无穷，远如江水，东去几时平。"
        ],
        "notes": "",
        "id": "11cfef2c12250f2efab7a8c17a0bcc74"
    },
    {
        "author": "张先",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "帽檐风细马蹄尘。",
            "常记探花人。",
            "露英千样，粉香无尽，蓦地酒初醒。",
            "探花人向花前老，花上旧时春。",
            "行歌声外，靓妆丛里，须贵少年身。"
        ],
        "notes": "",
        "id": "83a74ce1fe4ea5bced0d1695eebfa7d4"
    },
    {
        "author": "张先",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "碎霞浮动晓朦胧。",
            "春意与花浓。",
            "银瓶素绠，玉泉金甃，真色浸朝红。",
            "花枝人面难常见，青子小丛丛。",
            "韶华长在，明年依旧，相与笑春风。"
        ],
        "notes": "",
        "id": "cebaeac96ba020989446106d41f37170"
    },
    {
        "author": "张先",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "红叶黄花秋又老，疏雨更西风。",
            "山重水远，云闲天淡，游子断肠中。",
            "青楼薄幸何时见，细说与、这忡忡。",
            "念远离情，感时愁绪，应解与人同。"
        ],
        "notes": "",
        "id": "776fb1e5ad0389748f31bac94355808d"
    },
    {
        "author": "张先",
        "dynasty": "宋",
        "type": "词",
        "rhythmic": "少年游慢",
        "title": "",
        "preface": "",
        "paragraphs": [
            "春城三二月。",
            "禁柳飘绵未歇。",
            "仙篽生香，轻云凝紫，临层阙。",
            "歌掌明珠滑。",
            "酒脸红霞发。",
            "华省名高，少年得意时节。",
            "画刻三题彻。",
            "梯汉同登蟾窟。",
            "玉殿初宣，银袍齐脱，生仙骨。",
            "花探都门晓，马跃芳衢阔。",
            "宴罢东风，鞭梢一行飞雪。"
        ],
        "notes": "",
        "id": "5d35d3e317e000efecbca15714893c12"
    },
    {
        "author": "张先",
        "dynasty": "宋",
        "type": "词",
        "rhythmic": "山亭宴",
        "title": "",
        "preface": "",
        "paragraphs": [
            "碧波落日寒烟聚，望遥山、迷离红树。",
            "小艇载人来，约尊酒、商量歧路。",
            "衰柳断桥西，共携手、攀条无语。",
            "水际见鷖凫，一对对、眠沙溆。",
            "西陵松柏青如故。",
            "翦烟花、幽兰啼露。",
            "油壁间花骢，那禁得、风吹细雨。",
            "饶他此后更思量，总莫似、当筵情绪。",
            "镜面绿波平，照几度、人来去。"
        ],
        "notes": "",
        "id": "145295a39da8fc43a8d7dea566734d18"
    },
    {
        "author": "张先",
        "dynasty": "宋",
        "type": "词",
        "rhythmic": "山亭宴慢・山亭宴",
        "title": "",
        "preface": "",
        "paragraphs": [
            "宴亭永昼喧箫鼓。",
            "倚青空、画阑红柱。",
            "玉莹紫微人，蔼和气、春融日煦。",
            "故宫池馆更楼台，约风月、今宵何处。",
            "湖水动鲜衣，竞拾翠、湖边路。",
            "落花荡漾愁空树。",
            "晓山静、数声杜宇。",
            "天意送芳菲，正黯淡、疏烟逗雨。",
            "新欢宁似旧欢长，此会散、几时还聚。",
            "试为挹飞云，问解寄、相思否。"
        ],
        "notes": "",
        "id": "db60ba4922c764a6c02d7ac4be13b009"
    },
    {
        "author": "张先",
        "dynasty": "宋",
        "type": "词",
        "rhythmic": "师师令",
        "title": "",
        "preface": "",
        "paragraphs": [
            "香钿宝珥。",
            "拂菱花如水。",
            "学妆皆道称时宜，粉色有、天然春意。",
            "蜀彩衣长胜未起。",
            "纵乱云垂地。",
            "都城池苑夸桃李。",
            "问东风何似。",
            "不须回扇障清歌，唇一点、小於珠子。",
            "正是残英和月坠。",
            "寄此情千里。"
        ],
        "notes": "",
        "id": "06656d3b75e03d7b06622f39e6148bc4"
    },
    {
        "author": "张先",
        "dynasty": "宋",
        "type": "词",
        "rhythmic": "庆佳节",
        "title": "",
        "preface": "",
        "paragraphs": [
            "芳菲节。",
            "芳菲节。",
            "天意应不虚设。",
            "对酒高歌玉壶阙。",
            "慎莫负、狂风月。",
            "人间万事何时歇。",
            "空赢得、鬓成雪。",
            "我有闲愁与君说。",
            "且莫用、轻离别。"
        ],
        "notes": "",
        "id": "eedbbcd9cfc3a6707d08f58d0692edf9"
    },
    {
        "author": "张先",
        "dynasty": "宋",
        "type": "词",
        "rhythmic": "庆佳节",
        "title": "",
        "preface": "",
        "paragraphs": [
            "莫风流。",
            "莫风流。",
            "风流后、有闲愁。",
            "花满南园月满楼。",
            "偏使我、忆欢游。",
            "我忆欢游无计奈，除却且醉金瓯。",
            "醉了醒来春复秋。",
            "我心事、几时休。"
        ],
        "notes": "",
        "id": "9b42ef7b1370b6b1f184a8b72398c2dd"
    },
    {
        "author": "张先",
        "dynasty": "宋",
        "type": "词",
        "rhythmic": "庆同天・河传",
        "title": "",
        "preface": "",
        "paragraphs": [
            "海宇，称庆。",
            "复生元圣。",
            "风入南薰。",
            "拜恩遥阙，衣上晓色犹春。",
            "望尧云。",
            "游钧广乐人疑梦。",
            "仙声共。",
            "日转旗光动。",
            "无疆帝算，何独待祝华封。",
            "与天同。"
        ],
        "notes": "",
        "id": "a4bec89ea8bf5e2114a1f4a0b6a9437c"
    },
    {
        "author": "张先",
        "dynasty": "宋",
        "type": "词",
        "rhythmic": "庆春泽",
        "title": "",
        "preface": "",
        "paragraphs": [
            "艳色不须妆样。",
            "风韵好天真，画毫难上。",
            "花影滟金尊，酒泉生浪。",
            "镇欲留春，傍花为春唱。",
            "银塘玉宇空旷。",
            "冰齿映轻唇，蕊红新放。",
            "声宛转，疑随烟香悠扬。",
            "对暮林静，寥寥振清响。"
        ],
        "notes": "",
        "id": "2bff870dd53e4f317da4aa3b7abd214f"
    },
    {
        "author": "张先",
        "dynasty": "宋",
        "type": "词",
        "rhythmic": "庆春泽",
        "title": "",
        "preface": "",
        "paragraphs": [
            "飞阁危桥相倚。",
            "人独立东风，满衣轻絮。",
            "还记忆江南，如今天气。",
            "正白苹花，绕堤涨流水。",
            "寒梅落尽谁寄。",
            "方春意无穷，青空千里。",
            "愁草树依依，关城初闭。",
            "对月黄昏，角声傍烟起。"
        ],
        "notes": "",
        "id": "16b4dc525e40b10d4a11df47d517efb7"
    },
    {
        "author": "张先",
        "dynasty": "宋",
        "type": "词",
        "rhythmic": "庆金枝",
        "title": "",
        "preface": "",
        "paragraphs": [
            "青螺添远山。",
            "两娇靥、笑时圆。",
            "抱云勾雪近灯看。",
            "妍处不堪怜。",
            "今生但愿无离别，花月下、绣屏前。",
            "双蚕成茧共缠绵。",
            "更结后生缘。"
        ],
        "notes": "",
        "id": "c6a0bdbf00aec9091d1a050c99eb2ef0"
    },
    {
        "author": "张先",
        "dynasty": "宋",
        "type": "词",
        "rhythmic": "归朝欢",
        "title": "",
        "preface": "",
        "paragraphs": [
            "声转辘轳闻露井。",
            "晓引银瓶牵素绠。",
            "西园人语夜来风，丛英飘坠红成径。",
            "宝猊烟未冷。",
            "莲台香蜡残痕凝。",
            "等身金，谁能得意，买此好光景。",
            "粉落轻妆红玉莹。",
            "月枕横钗云坠领。",
            "有情无物不双栖，文禽只合常交颈。",
            "昼长欢岂定。",
            "争如翻作春消永。",
            "日曈昽，娇柔懒起，帘押残花影。"
        ],
        "notes": "",
        "id": "f3eee34a178af003adaf8d9479f2089d"
    },
    {
        "author": "张先",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "夭非花艳轻非雾。",
            "来夜半、天明去。",
            "来如春梦不多时，去似朝云何处。",
            "远鸡栖燕，落星沈月，紞紞城头鼓。",
            "参差渐辨西池树。",
            "珠阁斜开户。",
            "绿苔深径少人行，苔上屐痕无数。",
            "馀香遗粉，剩衾闲枕，天把多情付。"
        ],
        "notes": "",
        "id": "03367a2f183b75598e837ed7d85b611a"
    },
    {
        "author": "张先",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "画船横倚烟溪半。",
            "春入吴山遍。",
            "主人凭客且迟留，程入花溪远远。",
            "数声芦叶，两行霓袖，几处成离宴。",
            "纷纷归骑亭皋晚。",
            "风顺樯乌转。",
            "古今为别最消魂，因别有情须怨。",
            "更独自、尽上高台望，望尽飞云断。"
        ],
        "notes": "",
        "id": "8c483b37adf060e7b9c2e6c8a6b37401"
    },
    {
        "author": "张先",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "参差竹。",
            "吹断相思曲。",
            "情不足。",
            "西北有楼穷远目。",
            "忆苕溪、寒影透清玉。",
            "秋雁南飞速。",
            "菰草绿。",
            "应下溪头沙上宿。"
        ],
        "notes": "",
        "id": "695a888c7233bde02788e3e94ebb536d"
    },
    {
        "author": "张先",
        "dynasty": "宋",
        "type": "词",
        "rhythmic": "怨春风・一斛珠",
        "title": "",
        "preface": "",
        "paragraphs": [
            "无由且住。",
            "绵绵恨似春蚕绪。",
            "见来时饷还须去。",
            "月浅灯收，多在偷期处。",
            "今夜掩妆花下语。",
            "明朝芳草东西路。",
            "愿身不学相思树。",
            "但愿罗衣，化作双飞羽。"
        ],
        "notes": "",
        "id": "6c803c7c08f514626569593279438ce2"
    },
    {
        "author": "张先",
        "dynasty": "宋",
        "type": "词",
        "rhythmic": "恨春迟",
        "title": "",
        "preface": "",
        "paragraphs": [
            "欲借红梅荐饮。",
            "望陇驿、音信沈沈。",
            "住在柳州东岸，彼此相思，梦去难寻。",
            "乳燕来时花期寝。",
            "淡月坠、将晓还阴。",
            "争奈多情易感，音信无凭，如何消遣得初心。"
        ],
        "notes": "",
        "id": "166b35b466e2053755304512c4f0989a"
    },
    {
        "author": "张先",
        "dynasty": "宋",
        "type": "词",
        "rhythmic": "恨春迟",
        "title": "",
        "preface": "",
        "paragraphs": [
            "好梦才成又断。",
            "日晚起、云亸梳鬟。",
            "秀脸拂新红，酒入娇眉眼，薄衣减春寒。",
            "红柱溪桥波平岸。",
            "画阁外、落日西山。",
            "不分闲花并蒂，秋藕连根，何时重得双眠。"
        ],
        "notes": "",
        "id": "4441a6f0ccc04dbb4ef423637e19554f"
    },
    {
        "author": "张先",
        "dynasty": "宋",
        "type": "词",
        "rhythmic": "惜双双・惜分飞",
        "title": "",
        "preface": "",
        "paragraphs": [
            "城上层楼天边路。",
            "残照里、平芜绿树。",
            "伤远更惜春暮。",
            "有人还在高高处。",
            "断梦归云经日去。",
            "无计使、哀弦寄语。",
            "相望恨不相遇。",
            "倚桥临水谁家住。"
        ],
        "notes": "",
        "id": "bc42eff50292a0f9e8fca793a653e106"
    },
    {
        "author": "张先",
        "dynasty": "宋",
        "type": "词",
        "rhythmic": "惜琼花",
        "title": "",
        "preface": "",
        "paragraphs": [
            "汀苹白。",
            "苕水碧。",
            "每逢花驻乐，随处欢席。",
            "别时携手看春色。",
            "萤火而今，飞破秋夕。",
            "旱河流，如带窄。",
            "任身轻似叶，何计归得。",
            "断云孤鹜青山极。",
            "楼上徘徊，无尽相忆。"
        ],
        "notes": "",
        "id": "51374367f20f0bffdc45db9084597c6e"
    },
    {
        "author": "张先",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "延寿芸香七世孙。",
            "华轩承大对，见经纶。",
            "溟鱼一息化天津。",
            "袍如草，三百骑，从清尘。",
            "玉树莹风神。",
            "同时棠棣萼，一家春。",
            "十年身是凤池人。",
            "蓬莱阁，黄合主，迟谈宾。"
        ],
        "notes": "",
        "id": "c126a17e42f8c8ba0e360ebfd7829b10"
    },
    {
        "author": "张先",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "廊庙当时共代工。",
            "睢陵千里远，约过从。",
            "欲知宾主与谁同。",
            "宗枝内，黄阁旧，有三公。",
            "广乐起云中。",
            "湖山看画轴，两仙翁。",
            "武林嘉语几时穷。",
            "元丰际，德星聚，照江东。"
        ],
        "notes": "",
        "id": "a86a30a16002ca61c9b9b0513fb74fb7"
    },
    {
        "author": "张先",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "万乘靴袍御紫宸。",
            "挥豪敷丽藻，尽经纶。",
            "第名天陛首平津。",
            "东堂桂，重占一枝春。",
            "殊观耸簪绅。",
            "蓬山仙话重，霈恩新。",
            "暂时趋府冠谈宾。",
            "十年外，身是凤池人。"
        ],
        "notes": "",
        "id": "fddf231db2cc6ca5fab82271ce6a1e0d"
    },
    {
        "author": "张先",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "杜陵春，秦树晚。",
            "伤别更堪临远。",
            "南去信，欲凭谁。",
            "归鸿多北归。",
            "小桃枝，红蓓发。",
            "今夜昔时风月。",
            "休苦意，说相思。",
            "少情人不知。"
        ],
        "notes": "",
        "id": "ecd6d5aa23cb7dd46f12ff708bdc94c3"
    },
    {
        "author": "张先",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "相君家，宾宴集。",
            "秋叶晓霜红湿。",
            "帘额动，水纹浮。",
            "缬花相对流。",
            "薄霞衣，酣酒面。",
            "重抱琵琶轻按。",
            "回画拨，抹幺弦。",
            "一声飞露蝉。"
        ],
        "notes": "",
        "id": "2745392538f2d63032e07f5f58b25533"
    },
    {
        "author": "张先",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "锦筵红，罗幕翠。",
            "侍宴美人姝丽。",
            "十五六，解怜才。",
            "劝人深酒杯。",
            "黛眉长，檀口小。",
            "耳畔向人轻道。",
            "柳阴曲，是儿家。",
            "门前红杏花。"
        ],
        "notes": "",
        "id": "5ec790a43cdfabbf367015e7fc7a45a1"
    },
    {
        "author": "张先",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "香闺内、空自想佳期。",
            "独步花阴情绪乱，谩将珠泪两行垂。",
            "胜会在何时。",
            "厌厌病，此夕最难持。",
            "一点芳心无托处，荼縻架上月迟迟。",
            "惆怅有谁知。"
        ],
        "notes": "",
        "id": "8554b17d3e7439e2fa7d91e6780fbd79"
    },
    {
        "author": "张先",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "青楼宴，靓女荐瑶杯。",
            "一曲白云江月满，际天拖练夜潮来。",
            "人物误瑶台。",
            "醺醺酒，拂拂上双腮。",
            "媚脸已非朱淡粉，香红全胜雪笼梅。",
            "标格外尘埃。"
        ],
        "notes": "",
        "id": "fe0a51acfcf25536ed1ef0065d4b9d8a"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "轻牙低掌随声听。",
            "合调破空云自凝。",
            "姝娘翠黛有人描，琼女分鬟待谁并。",
            "弄妆俱学闲心性。",
            "固向鸾台同照影。",
            "双头莲子一时花，天碧秋池水如镜。"
        ],
        "notes": "",
        "id": "f3c32cfa4a0f5b50c2f99324f2a0f995"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "龙头舴艋吴儿竞。",
            "笋柱秋千游女并。",
            "芳洲拾翠暮忘归，秀野踏青来不定。",
            "行云去后遥山暝。",
            "已放笙歌池院静。",
            "中庭月色正清明，无数杨花过无影。"
        ],
        "notes": "",
        "id": "d14719cda4e6ba1cbb030f1704532fe1"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "去年春入芳菲国。",
            "青蕊如梅终忍摘。",
            "阑边徒欲说相思，绿蜡密缄朱粉饰。",
            "归来故苑重寻觅。",
            "花满旧枝心更惜。",
            "鸳鸯从小自相双，若不多情头不白。"
        ],
        "notes": "",
        "id": "f223e5bce5ef0a9f0383b4d0dc93be19"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "插花劝酒盐桥馆。",
            "召节促行龙阙远。",
            "吴船渐起晚潮生，蛮榼未空寒日短。",
            "庆门奕世隆宸眷。",
            "归到月陂梅已绽。",
            "有情愿寄向南枝，图得洛阳春色看。"
        ],
        "notes": "",
        "id": "990863cf07666b6f8dd9e4fd209e4f81"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "檀槽碎响金丝拨。",
            "露湿浔阳江上月。",
            "不知商妇为谁愁，一曲行人留晚发。",
            "画堂花入新声别。",
            "红蕊调高弹未彻。",
            "暗将深意语胶弦，长愿弦丝无断绝。"
        ],
        "notes": "",
        "id": "d7a9d9adb8b63f185895b5ba500fe1b0"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "相离徒有相逢梦。",
            "门外马蹄尘已动。",
            "怨歌留待醉时听，远目不堪空际送。",
            "今宵风月知谁共。",
            "声咽琵琶槽上凤。",
            "人生无物比多情，江水不深山不重。"
        ],
        "notes": "",
        "id": "c2ae5017da6b9bfa605c6790320d8342"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "人意共怜花月满。",
            "花好月圆人又散。",
            "欢情去逐远云空，往事过如幽梦断。",
            "草树争春红影乱。",
            "一唱鸡声千万怨。",
            "任教迟日更添长，能得几时抬眼看。"
        ],
        "notes": "",
        "id": "12c369cbf0d2b0411356ae258b0aac79"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "楼下雪飞楼上宴。",
            "歌咽笙簧声韵颤。",
            "尊前有个好人人，十二阑干同倚遍。",
            "帘重不知金屋晚。",
            "信马归来肠欲断。",
            "多情无奈苦相思，醉眼开时犹似见。"
        ],
        "notes": "",
        "id": "30f5d473bc1c2d109c76d3c252044aa2"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "西湖杨柳风流绝。",
            "满缕青春看赠别。",
            "墙头簌簌暗飞花，山外阴阴初落月。",
            "秦姬秾丽云梳发。",
            "持酒唱歌留晚发。",
            "骊驹应解恼人情，欲出重城嘶不歇。"
        ],
        "notes": "",
        "id": "b1d7fb1bc2713cd0fd64712e2d04f822"
    },
    {
        "author": "张先",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "青钱贴水萍无数。",
            "临晓西湖春涨雨。",
            "泥新轻燕面前飞，风慢落花衣上住。",
            "红裙空引烟娥聚。",
            "云月却能随马去。",
            "明朝何处上高台，回认玉峰山下路。"
        ],
        "notes": "",
        "id": "286a2f4a078c7a09949d99cde73a78c8"
    },
    {
        "author": "张先",
        "dynasty": "宋",
        "type": "词",
        "rhythmic": "梦仙乡",
        "title": "",
        "preface": "",
        "paragraphs": [
            "江东苏小。",
            "夭斜窈窕。",
            "都不胜、彩鸾娇妙。",
            "春艳上新妆。",
            "肌肉过人香。",
            "佳树阴阴池院。",
            "华灯绣幔。",
            "花月好、可能长见。",
            "离聚此生缘。",
            "无计问天天。"
        ],
        "notes": "",
        "id": "1db3992b04228f7989b0d4b711863043"
    },
    {
        "author": "张先",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "每见韶娘梳鬓好，钗燕傍云飞。",
            "谁掬彤霞露染衣。",
            "□玉透柔肌。",
            "梅花瘦雪梨花雨，心眼未芳菲。",
            "看著娇妆听柳枝。",
            "人意觉春归。"
        ],
        "notes": "",
        "id": "dd3ab79504b13f8a071ead3480d8c345"
    },
    {
        "author": "张先",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "秋染青溪天外水，风棹采菱还。",
            "波上逢郎密意传。",
            "语近隔丛莲。",
            "相看忘却归来路，遮日小荷圆。",
            "菱蔓虽多不上船。",
            "心眼在郎边。"
        ],
        "notes": "",
        "id": "e3af702afac10b3a6c529e3e6deebbfc"
    },
    {
        "author": "张先",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "红粉苔墙。",
            "透新春消息，梅粉先芳。",
            "奇葩异卉，汉家宫额涂黄。",
            "何人斗巧，运紫檀、翦出蜂房。",
            "应为是、中央正色，东君别与清香。",
            "仙姿自称霓裳。",
            "更孤标俊格，非雪凌霜。",
            "黄昏院落，为谁密解罗囊。",
            "银瓶注水，浸数枝、小阁幽窗。",
            "春睡起，纤条在手，厌厌宿酒残妆。"
        ],
        "notes": "",
        "id": "88f33f6e4443dfdd902f34738c59691b"
    },
    {
        "author": "张先",
        "dynasty": "宋",
        "type": "词",
        "rhythmic": "江南柳",
        "title": "",
        "preface": "",
        "paragraphs": [
            "隋堤远，波急路尘轻。",
            "今古柳桥多送别，见人分袂亦愁生。",
            "何况自关情。",
            "斜照后，新月上西城。",
            "城上楼高重倚望，愿身能似月亭亭。",
            "千里伴君行。"
        ],
        "notes": "",
        "id": "8ae4d458ea3e96a331f3d8e4c7310f89"
    },
    {
        "author": "张先",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "小圆珠串静慵拈。",
            "夜厌厌。",
            "下重帘。",
            "曲屏斜烛，心事入眉尖。",
            "金字半开香穗小，愁不寐，恨西蟾。"
        ],
        "notes": "",
        "id": "514f16eae33e59495de11ee622b1f4fc"
    },
    {
        "author": "张先",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "镂牙歌板齿如犀。",
            "串珠齐。",
            "画桥西。",
            "杂花池院，风幕卷金泥。",
            "酒入四肢波入鬓，娇不尽，翠眉低。"
        ],
        "notes": "",
        "id": "28f2b594f9fc54bd8c6f3b2cc020ea76"
    },
    {
        "author": "张先",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "心膂良臣，帷幄元勋，左右万几。",
            "暂武林分阃，东南外翰，锦衣乡社，未满瓜时。",
            "易镇梧台，宣条期岁，又西指夷桥千骑移。",
            "珠滩上，喜甘棠翠荫，依旧春晖。",
            "须知。",
            "系国安危。",
            "料节召、还趋浴凤池。",
            "且代工施化，持钧播泽，置盂天下，此外何思。",
            "素卷书名，赤松游道，飙驭云軿仙可期。",
            "湖山美，有啼猿唳鹤，相望东归。"
        ],
        "notes": "",
        "id": "11aa82322f24250a16cced62eab44dfd"
    },
    {
        "author": "张先",
        "dynasty": "宋",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "花暮。",
            "春去。",
            "都门东路。",
            "嘶马将行。",
            "江南江北，十里五里邮亭。",
            "几程程。",
            "高城望远看回睇。",
            "烟细。",
            "晚碧空无际。",
            "今夜何处，冷落衾帏。",
            "欲眠时。"
        ],
        "notes": "",
        "id": "d705ed7e6d16d0faafcda8002fe0c3e7"
    },
    {
        "author": "张先",
        "dynasty": "宋",
        "type": "词",
        "rhythmic": "河满子",
        "title": "",
        "preface": "",
        "paragraphs": [
            "溪女送花随处，沙鸥避乐分行。",
            "游舸已如图障里，小屏犹画潇湘。",
            "人面新生酒艳，日痕更欲春长。",
            "衣上交枝斗色，钗头比翼相双。",
            "片段落霞明水底，风纹时动妆光。",
            "宾从夜归无月，千灯万火河塘。"
        ],
        "notes": "",
        "id": "5793d4cc61d150573065c64685ad4baa"
    },
    {
        "author": "张先",
        "dynasty": "宋",
        "type": "词",
        "rhythmic": "泛清苕",
        "title": "",
        "preface": "",
        "paragraphs": [
            "绿净无痕，过晓霁清苕，镜里游人。",
            "红柱巧，彩船稳，当筵主、秘馆词臣。",
            "吴娃劝饮韩娥唱，竞艳容、左右皆春。",
            "学为行雨，傍画桨，从教水溅罗裙。",
            "溪烟混月黄昏。",
            "渐楼台上下，火影星分。",
            "飞槛倚，斗牛近，响箫鼓、远破重云。",
            "归轩未至千家待，掩半妆、翠箔朱门。",
            "衣香拂面，扶醉卸簪花，满袖馀煴。"
        ],
        "notes": "",
        "id": "b1ca76fd6e57c6eefc2135ba003350c4"
    },
    {
        "author": "张先",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "楼倚春江百尺高。",
            "烟中还未见归桡。",
            "几时期信似江潮。",
            "花片片飞风弄蝶，柳阴阴下水平桥。",
            "日长才过又今宵。"
        ],
        "notes": "",
        "id": "f5591289246b2aa81a660ef1b88a1323"
    },
    {
        "author": "张先",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "轻屉来时不破尘。",
            "石榴花映石榴裙。",
            "有情应得撞腮春。",
            "夜短更难留远梦，日高何计学行云。",
            "树深莺过静无人。"
        ],
        "notes": "",
        "id": "b6f96f86a8561ba3e6ad257728219cc2"
    },
    {
        "author": "张先",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "肠断送韶华。",
            "为惜杨花。",
            "雪球摇曳逐风斜。",
            "容易著人容易去，飞过谁家。",
            "聚散苦咨嗟。",
            "无计留他。",
            "行人洒泪滴流霞。",
            "今日画堂歌舞地，明日天涯。"
        ],
        "notes": "",
        "id": "be6716bfa04aaf69a08313389153459e"
    },
    {
        "author": "张先",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "青袍如草。",
            "得意还年少。",
            "马跃绿螭金络脑。",
            "寒食乍临新晓。",
            "曲池斜度鸾桥。",
            "西园一片笙箫。",
            "自欲剩留春住，风花无奈飘飘。"
        ],
        "notes": "",
        "id": "ec3491c739102421ecedc65ca65b6975"
    },
    {
        "author": "张先",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "清歌逐酒。",
            "腻脸生红透。",
            "樱小杏青寒食后。",
            "衣换缕金轻绣。",
            "画堂新月朱扉。",
            "严城夜鼓声迟。",
            "细看玉人娇面，春光不在花枝。"
        ],
        "notes": "",
        "id": "485a909982a5ef5c9b3d01ca4cce52c8"
    },
    {
        "author": "张先",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "屏山斜展。",
            "帐卷红绡半。",
            "泥浅曲池飞海燕。",
            "风度杨花满院。",
            "云情雨意空深。",
            "觉来一枕春阴。",
            "陇上梅花落尽，江南消息沈沈。"
        ],
        "notes": "",
        "id": "0402b22409902c5106a4bfa6543274ec"
    },
    {
        "author": "张先",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "巴子城头青草暮。",
            "巴山重叠相逢处。",
            "燕子占巢花脱树。",
            "杯且举。",
            "瞿塘水阔舟难渡。",
            "天外吴门清霅路。",
            "君家正在吴门住。",
            "赠我柳枝情几许。",
            "春满缕。",
            "为君将入江南去。"
        ],
        "notes": "",
        "id": "edd18eb18e0acf5414696389cc77d219"
    },
    {
        "author": "张先",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "飘尽寒梅，笑粉蝶游蜂未觉。",
            "渐迤逦、水明山秀，暖生帘幕。",
            "过雨小桃红未透，舞烟新柳青犹弱。",
            "记画桥深处水边亭，曾偷约。",
            "多少恨，今犹昨。",
            "愁和闷，都忘却。",
            "拼从前烂醉，被花迷著。",
            "晴鸽试铃风力软，雏莺弄舌春寒薄。",
            "但只愁、锦绣闹妆时，东风恶。"
        ],
        "notes": "",
        "id": "106d28133a0b3e7fd731912ed7f4ee7b"
    },
    {
        "author": "张先",
        "dynasty": "宋",
        "type": "词",
        "rhythmic": "熙州慢",
        "title": "",
        "preface": "",
        "paragraphs": [
            "武林乡，占第一湖山，咏画争巧。",
            "鹫石飞来，倚翠楼烟霭，清猿啼晓。",
            "况值禁垣师帅，惠政流入欢谣。",
            "朝暮万景，寒潮弄月，乱峰回照。",
            "天使寻春不早。",
            "并行乐，免有花愁花笑。",
            "持酒更听，红儿肉声长调。",
            "潇湘故人未归，但目送游云孤鸟。",
            "际天杪。",
            "离情尽寄芳草。"
        ],
        "notes": "",
        "id": "c2dd83d7cf98e2a09de983036a8e0897"
    },
    {
        "author": "张先",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "夜月啼乌促乱弦。",
            "江树远无烟。",
            "缺多圆少奈何天。",
            "愁只恐、下关山。",
            "粉香生润，衣珠弄彩，人月两蝉娟。",
            "留连残夜惜馀欢。",
            "人月在、又明年。"
        ],
        "notes": "",
        "id": "c267c0d2912588243cb1c7ccf9275448"
    },
    {
        "author": "张先",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "去岁中秋玩桂轮。",
            "河汉净无云。",
            "今年江上共瑶尊。",
            "都不是、去年人。",
            "水精宫殿，琉璃台阁，红翠两行分。",
            "点唇机动秀眉颦。",
            "清影外、见微尘。"
        ],
        "notes": "",
        "id": "2e9aa451811830ba567f5314aaaac467"
    },
    {
        "author": "张先",
        "dynasty": "宋",
        "type": "词",
        "rhythmic": "玉树后庭花・后庭花",
        "title": "",
        "preface": "",
        "paragraphs": [
            "宝床香重春眠觉。",
            "魫窗难晓。",
            "新声丽色千人，歌后庭清妙。",
            "青骢一骑来飞鸟。",
            "靓妆难好。",
            "至今落日寒蟾，照台城秋草。"
        ],
        "notes": "",
        "id": "c07d8fafccdfedf6167f87156645039c"
    },
    {
        "author": "张先",
        "dynasty": "宋",
        "type": "词",
        "rhythmic": "玉树后庭花・后庭花",
        "title": "",
        "preface": "",
        "paragraphs": [
            "华灯火树红相斗。",
            "往来如昼。",
            "桥河水白天青，讶别生星斗。",
            "落梅秾李还依旧。",
            "宝钗沽酒。",
            "晓蟾残漏心情，恨雕鞍归后。"
        ],
        "notes": "",
        "id": "1fecf6575b240fb5df01ca1431b2c961"
    },
    {
        "author": "张先",
        "dynasty": "宋",
        "type": "词",
        "rhythmic": "玉联环・解连环",
        "title": "",
        "preface": "",
        "paragraphs": [
            "南园已恨归来晚。",
            "芳菲满眼。",
            "春工偏上好花多，疑不向、空枝暖。",
            "惜恐红云易散。",
            "丛丛看遍。",
            "当时犹有蕊如梅，问几日上、东风绽。"
        ],
        "notes": "",
        "id": "bad0f722cfa2c4c87459cbbcc9af2a26"
    },
    {
        "author": "张先",
        "dynasty": "宋",
        "type": "词",
        "rhythmic": "玉联环・解连环",
        "title": "",
        "preface": "",
        "paragraphs": [
            "来时露裛衣香润。",
            "彩绦垂鬓。",
            "卷帘还喜月相亲，把酒更、花相近。",
            "西去阳关休问。",
            "未歌先恨。",
            "玉峰山下水长流，流水尽、情无尽。"
        ],
        "notes": "",
        "id": "1f0d2506fe6fb0e54facf0973e98c22c"
    },
    {
        "author": "张先",
        "dynasty": "宋",
        "type": "词",
        "rhythmic": "玉联环・解连环",
        "title": "",
        "preface": "",
        "paragraphs": [
            "都人未逐风云散。",
            "愿留离宴。",
            "不须都爱洛城春，黄花讶、归来晚。",
            "叶落灞陵如翦。",
            "泪沾歌扇。",
            "无由重肯日边来，上马便、长安远。"
        ],
        "notes": "",
        "id": "439a280232055b1bcd034386e4d6c446"
    },
    {
        "author": "张先",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "当初相见时，彼此心萧洒。",
            "近日见人来，却恁相谩諕。",
            "休休休便休，美底教他且。",
            "匹似没伊时，更不思量也。"
        ],
        "notes": "",
        "id": "9cb6f55bcfcdda6cb5bec6ca063b43da"
    },
    {
        "author": "张先",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "外潮莲子长参差。",
            "霁山青处鸥飞。",
            "水天溶漾画桡迟。",
            "人影鉴中移。",
            "桃叶浅声双唱，杏红深色轻衣。",
            "小荷障面避斜晖。",
            "分得翠阴归。"
        ],
        "notes": "",
        "id": "6ba9b077c8baa707b1f15f4bffffee26"
    },
    {
        "author": "张先",
        "dynasty": "宋",
        "type": "词",
        "rhythmic": "百媚娘",
        "title": "",
        "preface": "",
        "paragraphs": [
            "珠阙五云仙子。",
            "未省有谁能似。",
            "百媚算应天乞与，净饰艳妆俱美。",
            "若取次芳华皆可意。",
            "何处比桃李。",
            "蜀被锦纹铺水。",
            "不放彩鸳双戏。",
            "乐事也知存后会，争奈眼前心里。",
            "绿皱小池红叠砌。",
            "花外东风起。"
        ],
        "notes": "",
        "id": "81ccb132cb5fb3271ae9728a85ff3f9c"
    },
    {
        "author": "张先",
        "dynasty": "宋",
        "type": "词",
        "rhythmic": "相思令・相思儿令",
        "title": "",
        "preface": "",
        "paragraphs": [
            "苹满溪。",
            "柳绕堤。",
            "相送行人溪水西。",
            "回时陇月低。",
            "烟霏霏。",
            "风凄凄。",
            "重倚朱门听马嘶。",
            "寒鸥相对飞。"
        ],
        "notes": "",
        "id": "b174f03101fc5219d660ef6100a16aec"
    },
    {
        "author": "张先",
        "dynasty": "宋",
        "type": "词",
        "rhythmic": "相思儿令",
        "title": "",
        "preface": "",
        "paragraphs": [
            "春去几时还。",
            "问桃李无言。",
            "燕子归栖风紧，梨雪乱西园。",
            "犹有月婵娟。",
            "似人人、难近如天。",
            "愿教清影长相见，更乞取长圆。"
        ],
        "notes": "",
        "id": "662c9f145fab7682e6a0b25f0e4eb01e"
    },
    {
        "author": "张先",
        "dynasty": "宋",
        "type": "词",
        "rhythmic": "破阵乐",
        "title": "",
        "preface": "",
        "paragraphs": [
            "四堂互映，双门并丽，龙阁开府。",
            "郡美东南第一，望故苑、楼台霏雾。",
            "垂柳池塘，流泉巷陌，吴歌处处。",
            "近黄昏，渐更宜良夜，簇簇繁星灯烛，长衢如昼，暝色韶光，几许粉面，飞甍朱户。",
            "和煦。",
            "雁齿桥红，裙腰草绿，云际寺、林下路。",
            "酒熟梨花宾客醉，但觉满山潇鼓。",
            "尽朋游、同民乐，芳菲有主。",
            "自此归从泥诏，去指沙堤，南屏水石，西湖风月，好作千骑行春，画图写取。"
        ],
        "notes": "",
        "id": "660b26282d8382e822c2ffa12eabc4b6"
    },
    {
        "author": "张先",
        "dynasty": "宋",
        "type": "词",
        "rhythmic": "碧牡丹",
        "title": "",
        "preface": "",
        "paragraphs": [
            "步帐摇红绮。",
            "晓月堕，沈烟砌。",
            "缓板香檀，唱彻伊家新制。",
            "怨入眉头，敛黛峰横翠。",
            "芭蕉寒，雨声碎。",
            "镜华翳。",
            "闲照孤鸾戏。",
            "思量去时容易。",
            "钿盒瑶钗，至今冷落轻弃。",
            "望极蓝桥，但暮云千里。",
            "几重山，几重水。"
        ],
        "notes": "",
        "id": "7cd51f0d976317342769257b43e9dbe0"
    },
    {
        "author": "张先",
        "dynasty": "宋",
        "type": "词",
        "rhythmic": "离亭宴",
        "title": "",
        "preface": "",
        "paragraphs": [
            "捧黄封诏卷。",
            "随处是、离亭别宴。",
            "红翠成轮歌未遍。",
            "已恨野桥风便。",
            "此去济南非久，惟有凤池鸾殿。",
            "三月花飞几片。",
            "又减却、芳菲过半。",
            "千里恩深云海浅。",
            "民爱比、春流不断。",
            "更上玉楼西，归雁与、征帆共远。"
        ],
        "notes": "",
        "id": "866976a154a26b04a795a271a7f5a7a6"
    },
    {
        "author": "张先",
        "dynasty": "宋",
        "type": "词",
        "rhythmic": "系裙腰",
        "title": "",
        "preface": "",
        "paragraphs": [
            "惜霜蟾照夜云天。",
            "朦胧影、画勾阑。",
            "人情纵是长情月，算一年年。",
            "又能得、几番圆。",
            "欲寄西江题叶字，流不到、五亭前。",
            "东池始有荷新绿，尚小如钱。",
            "问何日藕、几时莲。"
        ],
        "notes": "",
        "id": "10b884edc03b22465ccac3ac4606f983"
    },
    {
        "author": "张先",
        "dynasty": "宋",
        "type": "词",
        "rhythmic": "翦牡丹",
        "title": "",
        "preface": "",
        "paragraphs": [
            "野绿连空，天青垂水，素色溶漾都净。",
            "柔柳摇摇，坠轻絮无影。",
            "汀洲日落人归，修巾薄袂，撷香拾翠相竞。",
            "如解凌波，泊烟渚春暝。",
            "采绦朱索新整。",
            "宿绣屏、画船风定。",
            "金凤响双槽，弹出今古幽思谁省。",
            "玉盘大小乱珠迸。",
            "酒上妆面，花艳媚相并。",
            "重听。",
            "尽汉妃一曲，江空月静。"
        ],
        "notes": "",
        "id": "6adf9b5589c49c2542c9a4c088fe4863"
    },
    {
        "author": "张先",
        "dynasty": "宋",
        "type": "词",
        "rhythmic": "芳草渡・系裙腰",
        "title": "",
        "preface": "",
        "paragraphs": [
            "主人宴客玉楼西。",
            "风飘雪、忽氛霏。",
            "唐昌花蕊渐平枝。",
            "浮光里，寒声聚，队禽栖。",
            "惊晓日，喜春迟。",
            "野桥时伴梅飞。",
            "山明日远霁云披。",
            "溪上月，堂下水，并春晖。"
        ],
        "notes": "",
        "id": "ca1fdd0d18af46fcc49264dbb4b7d424"
    },
    {
        "author": "张先",
        "dynasty": "宋",
        "type": "词",
        "rhythmic": "芳草渡・系裙腰",
        "title": "",
        "preface": "",
        "paragraphs": [
            "双门晓锁响朱扉。",
            "千骑拥、万人随。",
            "风乌弄影画船移。",
            "歌时泪，和别怨，作秋悲。",
            "寒潮小，渡淮迟。",
            "吴越路、渐天涯。",
            "宋王台上为相思。",
            "江云下，日西尽，雁南飞。"
        ],
        "notes": "",
        "id": "4a9af8c35c0cb204b383a6e73e7eee87"
    },
    {
        "author": "张先",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "柳飞绵，花实少。",
            "镂板音清，浅发江南调。",
            "斜日两竿留碧□。",
            "马足重重，又近青门道。",
            "去尘浓，人散了。",
            "回首旗亭，渐渐红裳小。",
            "莫讶安仁头白早。",
            "天若有情，天也终须老。"
        ],
        "notes": "",
        "id": "8a8a2fe6b363f5e5e59810b153ea3c44"
    },
    {
        "author": "张先",
        "dynasty": "宋",
        "type": "词",
        "rhythmic": "菊花新",
        "title": "",
        "preface": "",
        "paragraphs": [
            "堕髻慵妆来日暮。",
            "家在画桥堤下住。",
            "衣缓绛绡垂，琼树袅、一枝红雾。",
            "院深池静娇相妒。",
            "粉墙低、乐声时度。",
            "长恐舞筵空，轻化作、彩云飞去。"
        ],
        "notes": "",
        "id": "d9d450d5857ff40ed8fa4a462e23037e"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "双针竞引双丝缕。",
            "家家尽道迎牛女。",
            "不见渡河时。",
            "空闻乌鹊飞。",
            "西南低片月。",
            "应恐云梳发。",
            "寄语问星津。",
            "谁为得巧人。"
        ],
        "notes": "",
        "id": "4a9e9bd487edb5cf313b204c764b553a"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "牛星织女年年别。",
            "分明不及人间物。",
            "匹鸟少孤飞。",
            "断沙犹并栖。",
            "洗车昏雨过。",
            "缺月云中堕。",
            "斜汉晓依依。",
            "暗蛩还促机。"
        ],
        "notes": "",
        "id": "07a4c13c5dd9bcdfd22dcc18d778c81f"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "藕丝衫翦猩红窄。",
            "衫轻不碍琼肤白。",
            "缦鬓小横波。",
            "花楼东是家。",
            "上湖闲荡桨。",
            "粉艳芙蓉样。",
            "湖水亦多情。",
            "照妆天底清。"
        ],
        "notes": "",
        "id": "94e2224342a1938cacd961d8e98f0160"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "佳人学得平阳曲。",
            "纤纤玉笋横孤竹。",
            "一弄入云声。",
            "海门江月清。",
            "髻摇金钿落。",
            "惜恐樱唇薄。",
            "听罢已依依。",
            "莫吹杨柳枝。"
        ],
        "notes": "",
        "id": "273cb7776e0779ab390d8d266a6916fc"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "玉人又是匆匆去。",
            "马蹄何处垂杨路。",
            "残日倚楼时。",
            "断魂郎未知。",
            "阑干移倚遍。",
            "薄幸教人怨。",
            "明月却多情。",
            "随人处处行。"
        ],
        "notes": "",
        "id": "c8cf004c5c48c8920234e773835bbb65"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "簟纹衫色娇黄浅。",
            "钗头秋叶玲珑翦。",
            "轻怯瘦腰身。",
            "纱窗病起人。",
            "相思魂欲绝。",
            "莫话新秋别。",
            "何处断离肠。",
            "西风昨夜凉。"
        ],
        "notes": "",
        "id": "eecf030b11edf95368301de51863448c"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "夜深不至春蟾见。",
            "令人更更情飞乱。",
            "翠幕动风亭。",
            "时疑响屉声。",
            "花香闻水榭。",
            "几误飘衣麝。",
            "不忍下朱扉。",
            "绕廊重待伊。"
        ],
        "notes": "",
        "id": "c78029eee185f2a38ce67d79b4ed0011"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "闻人语著仙卿字。",
            "瞋情恨意还须喜。",
            "何况草长时。",
            "酒前频共伊。",
            "娇香堆宝帐。",
            "月到梨花上。",
            "心事两人知。",
            "掩灯罗幕垂。"
        ],
        "notes": "",
        "id": "0068d3c50d48a7bf3791b1cfeb971283"
    },
    {
        "author": "张先",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "忆郎还上层楼曲。",
            "楼前芳草年年绿。",
            "绿似去时袍。",
            "回头风袖飘。",
            "郎袍应已旧。",
            "颜色非长久。",
            "惜恐镜中春。",
            "不如花草新。"
        ],
        "notes": "",
        "id": "0b7ecda1ae0bed5f73737a19ce606bf1"
    },
    {
        "author": "张先",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "恩如明月家家到。",
            "无处无清照。",
            "一帆秋色共云遥。",
            "眼力不知人远、上江桥。",
            "愿君书札来双鲤。",
            "古汴东流水。",
            "宋王台畔楚宫西。",
            "正是节趣归路、近沙堤。"
        ],
        "notes": "",
        "id": "1ee9ee8a99796a55f7790527448d9a31"
    },
    {
        "author": "张先",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "苕花飞尽汀风定。",
            "苕水天摇影。",
            "画船罗绮满溪春。",
            "一曲石城清响、入高云。",
            "壶觞昔岁同歌舞。",
            "今日无欢侣。",
            "南园花少故人稀。",
            "月照玉楼依旧、似当时。"
        ],
        "notes": "",
        "id": "a16e430cb13bccad2f4bd376c04de848"
    },
    {
        "author": "张先",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "移得绿杨栽后院。",
            "学舞宫腰，二月青犹短。",
            "不比灞陵多送远。",
            "残丝乱絮东西岸。",
            "几叶小眉寒不展。",
            "莫唱阳关，真个肠先断。",
            "分付与春休细看。",
            "条条尽是离人怨。"
        ],
        "notes": "",
        "id": "78912fb6e087740bdd20a6d054632c70"
    },
    {
        "author": "张先",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "绿水波平花烂漫。",
            "照影红妆，步转垂杨岸。",
            "别后深情将为断。",
            "相逢添得人留恋。",
            "絮软丝轻无系绊。",
            "烟惹风迎，并入春心乱。",
            "和泪语娇声又颤。",
            "行行尽远犹回面。"
        ],
        "notes": "",
        "id": "4f693031245f5fa022711010296c4722"
    },
    {
        "author": "张先",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "槛菊愁烟兰泣露。",
            "罗幕轻寒，燕子双来去。",
            "明月不谙离恨苦。",
            "斜光到晓穿朱户。",
            "昨夜西风雕碧树。",
            "独上高楼，望尽天涯路。",
            "欲寄彩笺兼尺素。",
            "山长水阔知何处。"
        ],
        "notes": "",
        "id": "6372c0d8abb58b9222e2c2010f107c0f"
    },
    {
        "author": "张先",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "临水人家深宅院。",
            "阶下残花，门外斜阳岸。",
            "柳舞麴尘千万线。",
            "青楼百尺临天半。",
            "楼上东风春不浅。",
            "十二阑干，尽日珠帘卷。",
            "有个离人凝泪眼。",
            "淡烟芳草连云远。"
        ],
        "notes": "",
        "id": "66ce015c49bff950baab9e571cfd7452"
    },
    {
        "author": "张先",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "舞雪歌云。",
            "闲淡妆匀。",
            "蓝溪水、深染轻裙。",
            "酒香醺脸，粉色生春。",
            "更巧谈话，美情性，好精神。",
            "江空无畔，凌波何处，月桥边、青柳朱门。",
            "断钟残角，又送黄昏。",
            "奈心中事，眼中泪，意中人。"
        ],
        "notes": "",
        "id": "67fbd1e1ee2c0e17bb4df84bb4fbe68a"
    },
    {
        "author": "张先",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "肃肃秺侯清慎，温温契苾知诗。",
            "能推恻隐救民饥。",
            "况乃义方教子。",
            "宪府两飞鹗荐，士林竞赋怀辞。",
            "天门正美可前知。",
            "入侍钧天从此。"
        ],
        "notes": "",
        "id": "53a0366281c805b48805509b61da7a06"
    },
    {
        "author": "张先",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "泛泛春船载乐，溶溶湖水平桥。",
            "高鬟照影翠烟摇。",
            "白纻一声云杪。",
            "倦醉天然玉软，弄妆人惜花娇。",
            "风情遗恨几时消。",
            "不见卢郎年少。"
        ],
        "notes": "",
        "id": "d0b66cfa20cd99bed44a9f1d72714030"
    },
    {
        "author": "张先",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "体态看来隐约，梳妆好是家常。",
            "檀槽初抱更安详。",
            "立向尊前一行。",
            "小打登钩怕重，尽缠绣带由长。",
            "娇春莺舌巧如簧。",
            "飞在四条弦上。"
        ],
        "notes": "",
        "id": "7f9d872a3cb0d876b0c46937aa063023"
    },
    {
        "author": "张先",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "数枝金菊对芙蓉。",
            "零落意忡忡。",
            "不知多少幽怨，和泪泣东风。",
            "人散后，月明中。",
            "夜寒浓。",
            "谢娘愁卧，潘令闲眠，往事何穷。"
        ],
        "notes": "",
        "id": "81c43b5cf69356d76341d8c3d22e8659"
    },
    {
        "author": "张先",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "花前月下暂相逢。",
            "苦恨阻从容。",
            "何况酒醒梦断，花谢月朦胧。",
            "花不尽，月无穷。",
            "两心同。",
            "此时愿作，杨柳千丝，绊惹春风。"
        ],
        "notes": "",
        "id": "59ac48dc174c68e727907bf363d1f8a2"
    },
    {
        "author": "张先",
        "dynasty": "宋",
        "type": "词",
        "rhythmic": "谢池春慢",
        "title": "",
        "preface": "",
        "paragraphs": [
            "缭墙重院，时闻有、啼莺到。",
            "绣被掩馀寒，画幕明新晓。",
            "朱槛连空阔，飞絮无多少。",
            "径莎平，池水渺。",
            "日长风静，花影闲相照。",
            "尘香拂马，逢谢女、城南道。",
            "秀艳过施粉，多眉生轻笑。",
            "斗色鲜衣薄，碾玉双蝉小。",
            "欢难偶，春过了。",
            "琵琶流怨，都入相思调。"
        ],
        "notes": "",
        "id": "b29d20778a451bb8badaa4c6b3b56bb5"
    },
    {
        "author": "张先",
        "dynasty": "宋",
        "type": "词",
        "rhythmic": "贺圣朝",
        "title": "",
        "preface": "",
        "paragraphs": [
            "淡黄衫子浓妆了。",
            "步缕金鞋小。",
            "爱来书幌绿窗前，半和娇笑。",
            "谢家姊妹，诗名空杳。",
            "何曾机巧。",
            "争如奴道，春来情思，乱如芳草。"
        ],
        "notes": "",
        "id": "85bb99cf8c77fd3baa98b7330b3de568"
    },
    {
        "author": "张先",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "波湛横眸，霞分腻脸。",
            "盈盈笑动笼香靥。",
            "有情未结凤楼欢，无憀爱把歌眉敛。",
            "密意欲传，娇羞未敢。",
            "斜偎象板还偷盰。",
            "轻轻试问借人麽，佯佯不觑云鬟点。"
        ],
        "notes": "",
        "id": "031cd91292ba4f976f6fcbad2b3e3018"
    },
    {
        "author": "张先",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "衾凤犹温，笼鹦尚睡。",
            "宿妆稀淡眉成字。",
            "映花避月上行廊，珠裙摺摺轻垂地。",
            "翠幕成波，新荷贴水。",
            "纷纷烟柳低还起。",
            "重墙绕院更重门，春风无路通深意。"
        ],
        "notes": "",
        "id": "a8ed9e51e4e89d1acb7bcd134d15a809"
    },
    {
        "author": "张先",
        "dynasty": "宋",
        "type": "词",
        "rhythmic": "转声虞美人・桃源忆故人",
        "title": "",
        "preface": "",
        "paragraphs": [
            "使君欲醉离亭酒。",
            "酒醒离愁转有。",
            "紫禁多时虚右。",
            "苕霄留难久。",
            "一声歌掩双罗袖。",
            "日落乱山春后。",
            "犹有东城烟柳。",
            "青荫长依旧。"
        ],
        "notes": "",
        "id": "d96988cc66441ebb355c4deec45fc8e0"
    },
    {
        "author": "张先",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "城头画角催夕宴。",
            "忆前时、小楼晚。",
            "残虹数尺云中断。",
            "愁送目、天涯远。",
            "枕清风、停画扇。",
            "逗蛮簟、碧纱零乱。",
            "怎生得伊来，今夜里、银蟾满。"
        ],
        "notes": "",
        "id": "fea2e68ea36bb9b9af79d618633a00b5"
    },
    {
        "author": "张先",
        "dynasty": "宋",
        "type": "词",
        "rhythmic": "醉垂鞭",
        "title": "",
        "preface": "",
        "paragraphs": [
            "酒面滟金鱼。",
            "吴娃唱。",
            "吴潮上。",
            "玉殿白麻书。",
            "待君归后除。",
            "勾留风月好。",
            "平湖晓。",
            "翠峰孤。",
            "此景出关无。",
            "西州空画图。"
        ],
        "notes": "",
        "id": "95bb759c74ecdcf58237f1fe23659eb6"
    },
    {
        "author": "张先",
        "dynasty": "宋",
        "type": "词",
        "rhythmic": "醉垂鞭",
        "title": "",
        "preface": "",
        "paragraphs": [
            "朱粉不须施。",
            "花枝小。",
            "春偏好。",
            "娇妙近胜衣。",
            "轻罗红雾垂。",
            "琵琶金画凤。",
            "双条重。",
            "倦眉低。",
            "啄木细声迟。",
            "黄蜂花上飞。"
        ],
        "notes": "",
        "id": "eb10f692d260f88a8a137104135cb459"
    },
    {
        "author": "张先",
        "dynasty": "宋",
        "type": "词",
        "rhythmic": "醉垂鞭",
        "title": "",
        "preface": "",
        "paragraphs": [
            "双蝶绣罗裙。",
            "东池宴。",
            "初相见。",
            "朱粉不深匀。",
            "闲花淡淡春。",
            "细看诸处好。",
            "人人道。",
            "柳腰身。",
            "昨日乱山昏。",
            "来时衣上云。"
        ],
        "notes": "",
        "id": "7eb8c2d4149b998fcc0828d6a3c2cc50"
    },
    {
        "author": "张先",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "仙郎何日是来期。",
            "无心云胜伊。",
            "行云犹解傍山飞。",
            "郎行去不归。",
            "强匀画，又芳菲。",
            "春深轻薄衣。",
            "桃花无语伴相思。",
            "阴阴月上时。"
        ],
        "notes": "",
        "id": "2d8d6d52ac07bfb0ea009fb40847f7c4"
    },
    {
        "author": "张先",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "双花连袂近香猊。",
            "歌随镂板齐。",
            "分明珠索漱烟溪。",
            "凝云定不飞。",
            "唇破点，齿编犀。",
            "春莺莫乱啼。",
            "阳关更在碧峰西。",
            "相看翠黛低。"
        ],
        "notes": "",
        "id": "d95a5959086258e50e0ff9d70e35b582"
    },
    {
        "author": "张先",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "落花浮水树临池。",
            "年前心眼期。",
            "见来无事去还思。",
            "如今花又飞。",
            "浅螺黛，淡胭脂。",
            "开花取次宜。",
            "隔帘灯影闭门时。",
            "此情风月知。"
        ],
        "notes": "",
        "id": "835add406ad0dda9f9a3d194f6a4a3c4"
    },
    {
        "author": "张先",
        "dynasty": "宋",
        "type": "词",
        "rhythmic": "醉红妆",
        "title": "",
        "preface": "",
        "paragraphs": [
            "琼枝玉树不相饶。",
            "薄云衣、细柳腰。",
            "一般妆样百般娇。",
            "眉眼细、好如描。",
            "东风摇草百花飘。",
            "恨无计、上青条。",
            "更起双歌郎且饮，郎未醉、有金貂。"
        ],
        "notes": "",
        "id": "e0cd52541a0cce2ecc136c81b3f27a98"
    },
    {
        "author": "张先",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "山围画障。",
            "风溪弄月清溶漾。",
            "玉楼苕馆人相望。",
            "下若醲醅，竞欲金钗当。",
            "使君劝醉青娥唱。",
            "分明仙曲云中响。",
            "南园百卉千家赏。",
            "和气兼春，不独花枝上。"
        ],
        "notes": "",
        "id": "ccd3ded92801105b9bac8b94fc5b1db0"
    },
    {
        "author": "张先",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "云轻柳弱。",
            "内家髻要新梳掠。",
            "生香真色人难学。",
            "横管孤吹，月淡天垂暮。",
            "朱唇浅破桃花萼。",
            "倚楼谁在阑干角。",
            "夜寒手冷罗衣薄。",
            "声入霜林，簌簌惊梅落。"
        ],
        "notes": "",
        "id": "a7c85c1d225c20cbcf2ec70891c31d44"
    },
    {
        "author": "张先",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "水云薄薄天同色，竟日清辉。",
            "风影轻飞。",
            "花发瑶林春未知。",
            "剡溪不辨沙头路，粉水平堤。",
            "姑射人归。",
            "记得歌声与舞时。"
        ],
        "notes": "",
        "id": "353e0a64243777f2201f881424eb945c"
    },
    {
        "author": "张先",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "粉艳明。",
            "秋水盈。",
            "柳样纤柔花样轻。",
            "笑前双靥生。",
            "寒江平。",
            "江橹鸣。",
            "谁道潮沟非远行。",
            "回头千里情。"
        ],
        "notes": "",
        "id": "0422774cff7584173b35f0dd6556f1a6"
    },
    {
        "author": "张先",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "近鬓彩钿云雁细。",
            "好客艳、花枝争媚。",
            "学双燕、同栖还并翅。",
            "我合著、你难分离。",
            "这佛面、前生应布施。",
            "你更看、蛾眉下秋水。",
            "似赛九底、见他三五二。",
            "正闷里、也须欢喜。"
        ],
        "notes": "",
        "id": "4ec13addd88b617d6975f15c0106f394"
    },
    {
        "author": "张先",
        "dynasty": "宋",
        "type": "词",
        "rhythmic": "青门引・青门饮",
        "title": "",
        "preface": "",
        "paragraphs": [
            "乍暖还轻冷。",
            "风雨晚来方定。",
            "庭轩寂寞近清明，残花中酒，又是去年病。",
            "楼头画角风吹醒。",
            "入夜重门静。",
            "那堪更被明月，隔墙送过秋千影。"
        ],
        "notes": "",
        "id": "d8b1cff9952dddd83762711172de89bb"
    },
    {
        "author": "张先",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "星桥火树，长安一夜，开遍红莲万蕊。",
            "绮罗能借月中春，风露细、天清似水。",
            "重城闭月，青楼夸乐，人在银潢影里。",
            "画屏期约近收灯，归步急、双鸳欲起。"
        ],
        "notes": "",
        "id": "1aa7badc288ddf9df14ac910725b42bd"
    }
]