[
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "题西溪无相院",
        "preface": "",
        "paragraphs": [
            "积水涵虚上下清，几家门静岩痕平。",
            "浮萍破处见山影，小艇归时闻棹声。",
            "入郭僧寻尘里去，过桥人似鉴中行。",
            "已凭暂雨添秋色，莫放修林碍月生。"
        ],
        "notes": "",
        "id": "fcf9dd46ecb79f1d1a69ac532df7005c"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "巢乌",
        "preface": "",
        "paragraphs": [
            "乌啼东南枝，危巢雏五六。",
            "心在安巢枝，一日千往复。",
            "脱网得群食，入口不入腹。",
            "穷生俾反哺，岂能报成育。"
        ],
        "notes": "",
        "id": "ec03632dd9e69376dc93b354e7b72672"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "润州甘露寺",
        "preface": "",
        "paragraphs": [
            "丞相高斋半草莱，旧时风月满亭台。",
            "地从日月生时见，眼到江山尽处回。",
            "三国是非春梦断，六朝城阙野花开。",
            "心随潮水漫漫去，流徧烟邨半日来。"
        ],
        "notes": "",
        "id": "3df5d133d27f2e1e239709a2138667e7"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "春后银鱼霜后鲈，远人曾到合思吴。",
            "欲图江色不上笔，静觅鸟声深在芦。",
            "落日未昏闻市散，青天都净见山孤。",
            "桥南水涨虹垂影，清夜澄光照太湖。"
        ],
        "notes": "",
        "id": "3295a6dcb569dc41e9ed863ce42d944c"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "赠妓兜娘",
        "preface": "",
        "paragraphs": [
            "十载芳港澳台抚白苹，移舟弄水赏青春。",
            "当时自倚青春力，不信东风解误人。"
        ],
        "notes": "",
        "id": "ddc8934eeab6f744c26f198908a99abc"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "醉翁家有醉眠亭，为爱江堤乱草春。",
            "不听耳边啼鸟唤，任教风外杂花零。",
            "欲酣未必过此舍，乐甚应宜造大庭。",
            "五柳北窗知此趣，三闾南儗漫孤醒。"
        ],
        "notes": "",
        "id": "5e5e1c5a17eef7eb272c8fe8bc5fa5bf"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "松陵江畔客，筑室从何年。",
            "世俗徒纷纷，不知李子贤。",
            "在彼既不知，不如醉且眠。",
            "声名衮衮谁知命，醉非爱酒眠非病。",
            "长江浑浑无古今，群山回合来相应。",
            "呼奴沽酒不可迟，买鱼斫脍烦老妻。",
            "何必纫绳系飞兔，百年长短空自知。",
            "直将裈虱视天地，冥冥支枕穷四时。",
            "九衢足尘土，朱门多是非。",
            "秋风老莼鲈，扁舟何日归。"
        ],
        "notes": "",
        "id": "0ae3046f51dc220b5e093db9a600d15d"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "营妓张温卿黄子思爱姬宜哥皆葬宿州东过而题诗",
        "preface": "",
        "paragraphs": [
            "好物难留古亦嗟，人生无物不尘沙。",
            "何时宰树连双冢，结就人间并蒂花。"
        ],
        "notes": "",
        "id": "2ebf95deb3b1d17a4b32de1a0caaebab"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "和元居中风水洞上祖龙图韵",
        "preface": "",
        "paragraphs": [
            "水色风光近使君，浥尘轻雨逐车轮。",
            "暂来不宿宜无恨，多少行春不到人。"
        ],
        "notes": "",
        "id": "f222e23fe73780e23bf888ba68fa6d3d"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "酬周开祖示长调见索诗集",
        "preface": "",
        "paragraphs": [
            "辩玉当看破石诗，泥沙有宝即山辉。",
            "都廛往往无真璞，误使人评鼠腊归。"
        ],
        "notes": "",
        "id": "37895abbfaa3c05db7fb9d440dc142d9"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "次韵清明日西湖",
        "preface": "",
        "paragraphs": [
            "新火飞烟上柳梢，天供好景助诗豪。",
            "江湖一处逢嘉月，溟海同时得巨鼇。",
            "白水更随春雨长，青云不及画楼高。",
            "千桡插羽鼙声动，十里惊雷夺暮涛。"
        ],
        "notes": "",
        "id": "664e179a3be2f96a34c96de63caabe4e"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "次韵蔡君谟侍郎寒食西湖",
        "preface": "",
        "paragraphs": [
            "飞飞画檝绕花洲，霁雨浮花出岸流。",
            "谁广金明为水战，自来银汉有霓舟。",
            "行从使节春尤盛，住买吴山老未由。",
            "人迟归轩香接路，一分新月管弦楼。"
        ],
        "notes": "",
        "id": "6e1854a2946a5eed39879bf1e82c840d"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "九月望日同君谟侍郎泛西湖夜饮",
        "preface": "",
        "paragraphs": [
            "清歌曲曲酒巡巡，一举金蕉五十分。",
            "山影与天都在水，风光为月不留云。",
            "节回路口千门待，乐过湖心四岸闻。",
            "莫笑闲官奉欢席，自来蒿艾近兰薰。"
        ],
        "notes": "",
        "id": "b42516aff8fc6fba803b0abf88e52b2a"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "酬发运马子山少卿惠与诗",
        "preface": "",
        "paragraphs": [
            "贡余应惜点为山，绝唱兼遗致政官。",
            "嵰地雪甜多不识，吴人未食齿先寒。"
        ],
        "notes": "",
        "id": "c3742399d845c5cba35182a7d4b59449"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "子山再惠诗见和因又续成子山不以予不才两发章荐",
        "preface": "",
        "paragraphs": [
            "清卿恩德重鼇山，诗寄闲栖白首官。",
            "须信夜光谁可得，玉龙沉睡玉渊寒。"
        ],
        "notes": "",
        "id": "d7548b57f8fa3e8e533cf855c73d239c"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "冬日郡斋书事",
        "preface": "",
        "paragraphs": [
            "铃索声闲按牒稀，怯寒肌骨望春晖。",
            "凝云垂地雪欲下，高树无风叶自飞。",
            "水落浅沙鱼队聚，草枯幽陇鹿群归。",
            "安人不信彤襜贵，上相还家是锦衣。"
        ],
        "notes": "",
        "id": "643059b8e0fcd10a4ca1f11f474e3385"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "花落春禽啼晚枝，有时香蒂点人衣。",
            "多情尽不如蝴蝶，欲起遗红贴地飞。"
        ],
        "notes": "",
        "id": "e5135be31fb4236f133db9646a2a55b5"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "李少卿宅除夜催妆",
        "preface": "",
        "paragraphs": [
            "裴李门头车马盛，斗杓临晓欲东回。",
            "天真都说妆前好，春色偷从夜半来。",
            "园里花枝灯树合，月中人影鉴奁开。",
            "诗家无自矜吟笔，不惜铅华不用催。"
        ],
        "notes": "",
        "id": "b08ec912a8c037cc78a7c0bb4a8fdca5"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "飞石岩",
        "preface": "",
        "paragraphs": [
            "石破重岩万客疑，不堪攻玉不支机。",
            "长江风雨来无定，时学零陵燕子飞。"
        ],
        "notes": "",
        "id": "3cd721d260a73a87b575011cc2f03749"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "漫天岭",
        "preface": "",
        "paragraphs": [
            "不独高明不可谩，仍知不似泰山安。",
            "五丁破道秦通蜀，却被行人脚下看。"
        ],
        "notes": "",
        "id": "f020665348308094cde00f22d6b4964f"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "飞仙岭",
        "preface": "",
        "paragraphs": [
            "路接晓天人近月，真仙去后只云归。",
            "岭头旧曰上升日，空有山禽自在飞。"
        ],
        "notes": "",
        "id": "425bb382f39191176ce715f580dfc130"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "将赴南平宿龙门洞",
        "preface": "",
        "paragraphs": [
            "此心常欲老林丘，去意徘徊夜更留。",
            "万客只贪门外过，少人知有洞中游。",
            "春来犹见龙孙出，静里微闻石乳流。",
            "涧水送花通阁底，寺钟催月落岩头。",
            "暂时清梦生危枕，明日浓尘拥敝辀。",
            "南是符阳北长举，所嗟不属古江州。"
        ],
        "notes": "",
        "id": "e983e5ad0dd16b372f7bd7c05e0c4907"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "吴兴元夕",
        "preface": "",
        "paragraphs": [
            "朱屋雕屏展，红筵绣箔遮。",
            "傍云灯作斗，近树彩成花。",
            "风月胜千夜，笙歌如一家。",
            "人丛妨过马，天色误啼鸦。",
            "铜漏春声换，银潢晓影斜。",
            "楼前山未缷，火气烘朝霞。"
        ],
        "notes": "",
        "id": "54bbb1f57e76601a8011a201afccd339"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "韵和上先顿首",
        "preface": "",
        "paragraphs": [
            "池上飞桥亭外山，野禽偷静上钩栏。",
            "晚花露重香偏细，春女衣轻体尚寒。",
            "曲水略殊今日事，南湖曾奉昔人欢。",
            "郡图可许增新致，几处模传画样看。"
        ],
        "notes": "",
        "id": "0da7cf64501642adcec991bd905a0b92"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "射",
        "preface": "",
        "paragraphs": [
            "射艺功多暮未疲，欲将庭火继西晖。",
            "弦声应手裂竹响，旗影翻风戏鸟飞。",
            "竟日中支矜互胜，傍人如堵见终稀。",
            "不知双烛沙河上，谁得牛心一割归。"
        ],
        "notes": "",
        "id": "f3b0cd006d3bab5fa4bd5e6b5a555702"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愁似鳏鱼知夜永，懒同蝴蝶为春忙。"
        ],
        "notes": "",
        "id": "fcbaffbef5b3e905dd33fe8700513f77"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "霓舟忽舣鲈鱼乡，槎阁却凌云汉域。"
        ],
        "notes": "",
        "id": "d15752d29e572ecff7abf29f655e3cfc"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "白怪鲈乡一旦成，分却松江半秋色。"
        ],
        "notes": "",
        "id": "4af67bb59b39131b7e46d218f21878a2"
    },
    {
        "author": "张先",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "湖山隐后家空在，烟雨词亡草自青。"
        ],
        "notes": "",
        "id": "efb1cc76909128f64abc2dd51a0c6332"
    }
]