[
    {
        "author": "赵与？",
        "dynasty": "宋",
        "type": "诗",
        "rhythmic": "",
        "title": "橘二首  其一",
        "preface": "",
        "paragraphs": [
            "野色烟波外，西风橘柚香。",
            "湖光杳无际，山色忽深藏。",
            "塔古灯犹照，坛余灶已荒。",
            "何当蜕尘鞅，从此访渔郎。"
        ],
        "notes": "",
        "id": "256a2da52f29ce0a9322962b796c050d"
    },
    {
        "author": "赵与？",
        "dynasty": "宋",
        "type": "诗",
        "rhythmic": "",
        "title": "橘二首  其二",
        "preface": "",
        "paragraphs": [
            "倦客沧浪意，扁舟汗漫游。",
            "云归林屋晚，木落洞庭秋。",
            "此地真堪老，中原卒未休。",
            "可知侯万户，不似橘千头。"
        ],
        "notes": "",
        "id": "fad8a0015bb414cfe847090f73e60f62"
    },
    {
        "author": "赵与？",
        "dynasty": "宋",
        "type": "诗",
        "rhythmic": "",
        "title": "桐",
        "preface": "",
        "paragraphs": [
            "晚来狂索酒，量大酒无功。",
            "窗豁能容月，楼高易得风。",
            "碎声闻蟋蟀，疎影舞梧桐。",
            "夜半成清梦，江湖垂钓翁。"
        ],
        "notes": "",
        "id": "7036a7013293f2ed5b69cce71e3063d1"
    }
]