[
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 松花坛茶宴联句（元本不注名姓于联句下）",
        "preface": "",
        "paragraphs": [
            "几岁松花下，今来草色平。",
            "衣冠游佛刹，鼓角望军城。",
            "乱竹边溪暗，孤云向岭明。",
            "遶坛烟树老，入殿雨花轻。",
            "山磬入天界，风泉远近声。",
            "夜禅三世晤，朝梵一章清。",
            "上砌莓苔遍，缘窗薜荔生。",
            "焚香忘世虑，啜茗长幽情。",
            "聚土何年置，修心此地成。",
            "道缘云起灭，人世月亏盈。",
            "蝉噪林当晓，虹生涧欲晴。",
            "水流惊岁序，尘网悟簪缨。",
            "池上莲无著，篱间槿自荣。",
            "因知性不染，更识理常精。",
            "从此应贪味，非惟悔近名。",
            "山栖多自惬，林卧欲无营。",
            "已接追凉处，仍陪问法行。",
            "赏心殊未遍，惆怅暮钟鸣。"
        ],
        "notes": "",
        "id": "2ae755567dbf4117a1ce1db0532e1f3a"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 寻法华寺西溪联句",
        "preface": "",
        "paragraphs": [
            "（贾弇陈允初吕渭张叔政〖肃代间人，《全唐文》卷四三六存《对弃农判》一篇〗鲍防周颂〖京兆人，天宝进士，永泰中为慈溪令，官至大理寺司直。",
            "据《元和姓纂》卷五、《太平广记》卷三八二、《登科记考》卷二七〗□成用〖佚名〗郑槩严维）常愿山水游，灵奇赏皆遍。",
            "（贾弇）云端访潭洞，林下征茂彦。",
            "（允初）枕石爱闲眠，寻源乐清宴。",
            "（吕渭）探幽渐有趣，凭险恣流眄。",
            "（张叔政）竹影思挂冠，湍声忘摇扇。",
            "（鲍防）旁登樵子径，却望金人殿。",
            "（周颂）萝叶朝架烟，松花暮飞霰。",
            "（□成用）蝉声掩清管，云色缘素练。",
            "（郑槩）从事暮澄清，看以得方便。",
            "（严维）攀崖屡回互，绝迹无健羡。",
            "（允初）野客归路逢，山僧入林见。",
            "（贾弇）云林会独往，世道从交战。",
            "（鲍防）塔庙年代深，云霞朝夕变。",
            "（周颂）潜流注隈隩，触石乍践溅。",
            "（□用）逸兴发山林，道情忘贵贱。",
            "（郑槩）临流日复夕，应接空无倦。",
            "（严维）。"
        ],
        "notes": "",
        "id": "1300bce723622274311826ea9b6393a6"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 云门寺小溪茶宴怀院中诸公",
        "preface": "",
        "paragraphs": [
            "（严维谢良弼〖谢良辅之昆仲，曾任中书舍人。",
            "据顾况《礼部员外郎陶氏集序》〗裴晃〖佚名〗吕渭郑槩陈允初庾骙〖佚名〗贾肃〖佚名〗）喜从林下会，还忆府中贤。",
            "（严维）石门云路里，花宫玉笥前。",
            "（谢良弼）日移侵岸竹，溪引出山泉。",
            "（裴晃）猨饮无人处，琴听浅溜边。",
            "（吕渭）黄粱谁共饭，香茗忆同煎。",
            "（郑槩）暂与真僧对，遥知静者便。",
            "（允初）清言皆亹亹，佳句又翩翩。",
            "（庾骙）竟日怀君子，沉吟对暮天。",
            "（贾肃）。"
        ],
        "notes": "",
        "id": "2e30f9f2f248b4e99f69ae7122bba8a1"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 征镜湖故事",
        "preface": "",
        "paragraphs": [
            "将寻[炼]（练）（从《纬略》卷十改，《剡溪》卷六作「炼」）药井，更逐卖樵风。",
            "（允初。",
            "《剡溪》误作「凡初」）刻石秦（《剡溪》作「泰」）山上，探书禹穴中。",
            "（吕渭）溪边寻五老，桥上觅双童。",
            "（严维）梅市西陵近，兰亭上道通。",
            "（谢良弼）雷门惊鹤去，射的验年丰。",
            "（贾肃）古寺思王令，孤潭忆谢公。",
            "（郑槩）帆开岩上石，剑出浦间铜。",
            "（庾骙）兴里还寻戴，东山更向东。",
            "（裴晃。",
            "《历代诗话》本《韵语阳秋》卷五引作「裴勉」，《类编》本作「裴冕」，均误。",
            "影宋本《韵语阳秋》及《剡录》均作「裴晃」，不误。",
            "）。"
        ],
        "notes": "",
        "id": "d09b2f9cda246bbd342f0e1beccc18a1"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 自云门还泛若耶入镜湖寄院中诸公",
        "preface": "",
        "paragraphs": [
            "（谢良弼吕渭郑槩严维裴晃陈允初萧幼和〖佚名〗）山中秋赏罢，溪上晚归时。",
            "（谢良弼）出谷秦人望，经湖谢客期。",
            "（吕渭）日斜愁路远，风横畏舟迟。",
            "（郑槩）章句怀文友，途程问檝师。",
            "（严维）浅沙游蚌蛤，危石起鸬鹚。",
            "（裴晃）落叶飞孤戍，横塘向古祠。",
            "（允初）行行多兴逸，无处不相思。",
            "（萧幼和）。"
        ],
        "notes": "",
        "id": "a094af6e3ae6491739d0703930f0d410"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 秋日宴严长史宅",
        "preface": "",
        "paragraphs": [
            "（郑槩裴晃严维徐嶷〖东海人。",
            "《宋高僧传》卷十五〗张著〖字处晦，常山人。",
            "𬸦孙，任剡尉，著《翰林盛事》一卷。",
            "据《直斋书录解题》卷五〗范绛〖佚名〗刘全白沈仲昌阙名）北客来江外，秋山到越中。",
            "（郑槩）故交多此见，清兴复能同。",
            "（裴晃）落木秦山近，衡门镜水通。",
            "（严维）簷前苔绕砌，篱下菊成丛。",
            "（徐嶷）泫泫花承露，泠泠叶动风。",
            "（郑槩）卷帘看彩翠，对酒命丝桐。",
            "（张著）戊日辞巢燕，商天向浦鸿。",
            "（范绛）骞开通细雨，笑语望秋空。",
            "（刘全白）嬾竹霜天绿，残花醉里红。",
            "（仲昌）客游惊落叶，更使恨风蓬。",
            "（阙名）。"
        ],
        "notes": "",
        "id": "a6c115eeb88a7ed132b377fb7b796a60"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 严氏园林（六言）",
        "preface": "",
        "paragraphs": [
            "（严维郑槩王纲〖大历九年以大理司直充昆山县令，首建县学。",
            "据《玉峰志》卷上《学校》、卷中《名宦》〗沈仲昌贾全〖长乐人，弇弟。",
            "大历四年进士。",
            "历任咸阳县令、户部员外郎、常州刺史、浙东观察使，永贞元年卒。",
            "据《柳河东集》卷十二《先友记》、《陆宣公翰苑集》卷四、《郎官石柱题名考》卷十二、《会稽掇英总集》卷十八、《旧唐书·宪宗纪》〗段格〖佚名〗刘题〖佚名〗）策杖山横绿野，乘舟水入衡门。",
            "（严维）客来多从业县，僧去还指烟村。",
            "（郑槩）春韭青青耐剪，香粳日日宜飧。",
            "（王纲）自愧薄沾冠冕，何如乐在丘园。",
            "（沈仲昌）鸟散纷纷花落，人行处处苔痕。",
            "（贾全）水池偏多白鹭，畦隔半是芳荪。",
            "（段格）柳径共知归郭，暮云谁使当轩。",
            "（刘题）。"
        ],
        "notes": "",
        "id": "9ea4afe5ab0b69ab345e0f4ef81e648d"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 柏梁体状云门山物（幷序）",
        "preface": "",
        "paragraphs": [
            "（秦瑀〖佚名〗鲍防李聿〖玄宗时清漳令，迁尚书郎。",
            "据《全唐文》卷四三五〗李清杜奕袁邕吕渭崔泌〖佚名。",
            "《新唐书·宰相世系表》博陵安平崔氏有刑部员外郎崔泌，为湜弟，时代稍早，非是。",
            "〗陈允初郑槩杜倚〖京兆人，淹玄孙，左卫将军。",
            "据《元和姓纂》卷六〗）。"
        ],
        "notes": "",
        "id": "ee25d74b0517391a7533f4553875792f"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集",
        "preface": "",
        "paragraphs": [
            "幡竿映水出蒲樯。",
            "（秦瑀）榴花向阳临镜妆。",
            "（鲍防）子规一声猿断肠。",
            "（李聿）残云入户起炉香。",
            "（李清）晴虹夭矫架危梁。",
            "（杜奕）轻萝缥缈挂霓裳。",
            "（袁邕）月临影殿玉毫光。",
            "（吕渭）粉带新篁白简霜。",
            "（崔泌）玲珑珠缀鱼网张。",
            "（陈允初）高枝反舌巧如簧。",
            "（郑槩）风摇宝铎佩锵锵。",
            "（秦瑀）古松拥肿悬如囊。",
            "（杜倚）雨垂珠箔映回廊。",
            "（李聿）蔷薇绿刺半缄长。",
            "（鲍防）五粒松英大麦芒。",
            "（李清）古藤蚴蟉毒龙骧。",
            "（杜奕）深林怪石猛虎藏。",
            "（袁邕）古碑勒字棋局方。",
            "（吕渭）山僧行道鸿鴈行（崔泌）亭亭孤笋绿沉鎗。",
            "（郑槩）蜂窼倒挂枯莲房。",
            "（允初）燃灯幽殿星煌煌。",
            "（杜倚）。"
        ],
        "notes": "",
        "id": "4795d83f2e222789f8b0fa137093f554"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 花岩寺松潭",
        "preface": "",
        "paragraphs": [
            "（张叔政严维吕渭贾弇周颂郑槩陈允初□成用）山下花岩会，松间水积深。",
            "（张叔政）晚荷交乱影，疎竹引轻阴。",
            "（严维）云散千岩暮，风生万木吟。",
            "（吕渭）循涯通妙理，步胜获幽寻。",
            "（贾弇）望鸟知无迹，看猿欲学心。",
            "（周颂）浮荣指西景，微尚寄东岑。",
            "（郑槩）待月开山合，闻钟出石林。",
            "（允初）波文摇翠壁，蝉响续幽琴。",
            "（张叔政）永日陪霜简，通宵听梵音。",
            "（贾弇）机闲任情性，道胜等浮沉。",
            "（□成用）赏异方终古，佳游几度今。",
            "（严维）自然轻执简，宁敢忘抽簪。",
            "（允初）过见心皆妄，驱驰力未任。",
            "（吕渭）从来谢公意，山水爱登临。",
            "（周颂）。"
        ],
        "notes": "",
        "id": "fee528b2b0b37eff59a1e9819af9b9db"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 入五云溪寄诸公联句（从一字至九字）（按：《全唐诗》卷七八九收本诗，题作《一字至九字诗联句》，为后人拟题，原题实缺。另五言诗二句下漏书作者吕渭。今为补题，诗不重录。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "大历年浙东联唱集 登法华寺最高顶忆院中诸公（从一字至九字）",
        "preface": "",
        "paragraphs": [
            "（周颂□成用张叔政贾弇[鲍防]严维吕渭郑槩陈允初）身，心。",
            "（周颂）城郭，山林。",
            "（□成用）望处远，到时深。",
            "（张叔政）云崖杳杳，烟树沉沉。",
            "（贾弇）啸侣时停策，探幽或抚琴。",
            "[鲍防]得法小枝小叶，怀人如玉如金。",
            "（严维）月色前庭清静观，梵声初夜海潮音。",
            "（吕渭）思君子山深不可见，登高顶望远欲相寻。",
            "（郑槩）何事归舟客兴櫂不驶，君不见红莲绿荇沙禽。",
            "（允初）（〖1〗《通志·艺文志》八著录：「《大历年浙东联唱集》二卷。",
            "」《嘉泰会稽志》卷十四《严维传》云：「大历中与郑槩、裴晃、徐嶷、王纲等宴其园宅，联句赋诗，世传《浙东唱和》。",
            "」卷十三云：「严长史园林，颇名于唐，大历中有联句者六人。",
            "」卷十八云：「松花坛，唐大历中严维、吕渭茶宴于此，联句云〖略〗。",
            "」〖2〗桑世昌《兰亭考》卷十二云：「鲍防、严维、刘全白、宋迪，共三十五人具姓名。",
            "大历中唱和五十七人。",
            "」今按：严维等大历唱和原集，今已不存。",
            "宋人引录其诗者有：《岁时杂咏》收一首，《唐诗纪事》收一首，《会稽掇英总集》收诗十二首又偈十一首，《剡录》收一首，《兰亭考》收一首，《嘉泰会稽志》收片断若干。",
            "另宋刻唐人别集附见三首。",
            "综计各书所收，今存此次唱和诗凡十四首又偈十一首。",
            "与唱者除本书前列三十人外，可考知者尚有刘蕃、樊珣、丘丹、范淹、吴筠、□迥〖疑为刘迥〗、任逵、谢良辅、宋迪等九人，凡三十九人，已超过《兰亭考》所举之三十五人。",
            "这一组诗，《全唐诗》卷七八九收《中元日鲍端公宅遇吴师联句》、《酒语联句各分一字》、《一字至九字诗联句》三首，《全唐诗续补遗》卷五收《经兰亭故池联句》〖收严维名下〗，余十首皆录如上。",
            "另《会稽掇英总集》卷十五收《云门寺济公上方偈》十一首，皆为四言之作，《全唐文》未全收。",
            "姑附录于次，以存该集完貌，为研究者提供参读的便利。",
            "）。"
        ],
        "notes": "",
        "id": "926b736b0365f45d1460d1aa9c95a65d"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 同人《护戒刀偈》",
        "preface": "",
        "paragraphs": [
            "剖妄妄绝，决机机坏。",
            "彼坚钢刀，护身闻戒。"
        ],
        "notes": "",
        "id": "839e95cc7bd370d3a55894a8b8bdd903"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 李聿《茗侣偈》",
        "preface": "",
        "paragraphs": [
            "采采春渚，芳香天与。",
            "涤虑破烦，灵芝之侣。",
            "。"
        ],
        "notes": "",
        "id": "727ba8021474e0bf62c5b709c425f872"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 杜奕《芭蕉偈》",
        "preface": "",
        "paragraphs": [
            "幽山净土，生此芭蕉。",
            "无心起喻，觉路非遥。"
        ],
        "notes": "",
        "id": "6aac963f015ee07a798d4ade091a9f1e"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 缺名《山啄木偈》",
        "preface": "",
        "paragraphs": [
            "尔禽啄木，恶蠹伤木。",
            "愈木无病，巢枝自足。"
        ],
        "notes": "",
        "id": "2a8053e631d72d6510c412beb827a385"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 缺名《澡瓶偈》",
        "preface": "",
        "paragraphs": [
            "灵圆取相，尘垢是澡。",
            "定水清净，救彼热恼。"
        ],
        "notes": "",
        "id": "c859242c99d8ccf60742c956d97ee354"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 郑槩《山石榴偈》",
        "preface": "",
        "paragraphs": [
            "何方而有，天上人间。",
            "色空我性，对尔空山。"
        ],
        "notes": "",
        "id": "4681147983380b9aa64e9eda3412e7f1"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 杜倚《漉水囊偈》",
        "preface": "",
        "paragraphs": [
            "裂素成器，给我救彼。",
            "密净圆灵，护生絜水。"
        ],
        "notes": "",
        "id": "611768e01d65b0138ba0ed49d7dd4e18"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 袁邕《藤偈》",
        "preface": "",
        "paragraphs": [
            "得彼柔性，契兹佛乘。",
            "岂无众木，我喻垂藤。"
        ],
        "notes": "",
        "id": "203c92f99d968f667ccc168dc0d74686"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 崔泌《蔷薇偈》",
        "preface": "",
        "paragraphs": [
            "护草木性，植彼蔷薇。",
            "眼根不染，见尔色非。"
        ],
        "notes": "",
        "id": "0d2e9fc600f05461454b66f06867083e"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 缺名《斑竹杖偈》",
        "preface": "",
        "paragraphs": [
            "护性维戒，扶身在杖。",
            "动必由道，心无来往。",
            "。"
        ],
        "notes": "",
        "id": "d3b9b06bdffefc421a099b3e3cab9938"
    },
    {
        "author": "浙东众诗人",
        "dynasty": "唐",
        "type": "诗",
        "rhythmic": "",
        "title": "鲍防《云门寺济公上方偈序》 任逵《题天章寺偈》",
        "preface": "",
        "paragraphs": [
            "降伏心住，自在心住。",
            "有心且住，无心即住。",
            "。"
        ],
        "notes": "",
        "id": "bca9f79ab38463389e1c794cd7d736b6"
    }
]