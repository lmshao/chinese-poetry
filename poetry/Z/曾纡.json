[
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "乌臼树",
        "preface": "",
        "paragraphs": [
            "三年逐客弄湘流，华气遮栏两鬓秋。",
            "祇有荒寒江上树，尚成诗句聚眉头。"
        ],
        "notes": "",
        "id": "b629876c197ff2a45dde0db57e19cbae"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "和叶少蕴慈感蚌珠",
        "preface": "",
        "paragraphs": [
            "不知一壳几由旬，能纳须弥不动尊。",
            "疑是吴兴清霅水，直通方广古灵源。",
            "月沉浊水圆明在，莲出污泥宝性存。",
            "隐现去来初一致，莫将虚幻点空门。"
        ],
        "notes": "",
        "id": "8e486bbcc8c722e73ab8db7cc5593a44"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "戏作冷语",
        "preface": "",
        "paragraphs": [
            "万山云雪阴霾空，千林雾淞水摇风。",
            "冻河彻底连三冬，嘉平晓猎崤函中。",
            "十二律吕相与宫，安得此候疏烦胸。"
        ],
        "notes": "",
        "id": "4aed74e1871a7140342554dafed9f9fa"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "宣州水西作",
        "preface": "",
        "paragraphs": [
            "杖藜出郭一水近，石蹬古路穿松筠。",
            "万仞绝壑倚天末，八节惊滩当寺门。",
            "泉声飞下锦绣谷，殿影插入玻璃盆。",
            "宣州水西天下胜，阆州城南何足云。"
        ],
        "notes": "",
        "id": "c44861ba364ad1e32cba2897f98676c6"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "清樾轩二首  其一",
        "preface": "",
        "paragraphs": [
            "卧听滩声㶁㶁流，冷风凄雨似深秋。",
            "江边石上乌臼树，一夜水长到梢头。"
        ],
        "notes": "",
        "id": "6e9b897eeea26cb8071b13edc2fb1a1a"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "清樾轩二首  其二",
        "preface": "",
        "paragraphs": [
            "竹间嘉树密扶疏，异乡物色似吾庐。",
            "清晓开门出负水，已有小舟来卖鱼。"
        ],
        "notes": "",
        "id": "c3b0165f50d2221bedc1c2a74a2b92d6"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "客愁",
        "preface": "",
        "paragraphs": [
            "客愁如茧丝，一揽成万绪。",
            "秋风不可奈，又到庭前树。",
            "秋风自有时，客子愁无期。",
            "不如饮美酒，诵我山中诗。"
        ],
        "notes": "",
        "id": "f75b6c0f546687769739a488d2488424"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "宁川道中",
        "preface": "",
        "paragraphs": [
            "渡水穿桥一径斜，潦收溪足露汀沙。",
            "半山云影前山雨，十里香风晚稻花。",
            "异县悲秋多客思，丰年乐事属田家。",
            "故园正好不归去，满眼西风吹鬓华。"
        ],
        "notes": "",
        "id": "1227b2f1c2667845fbee6244a26899ac"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "踈山",
        "preface": "",
        "paragraphs": [
            "江海相望二十年，依前肮脏倚门边。",
            "家风敢谓庞居士，句法空悲孟浩然。",
            "想见风流继莲社，应传图画入斜川。",
            "病夫诗思犹艰窘，正似潮回上水船。"
        ],
        "notes": "",
        "id": "4fc78b67a22176451c20d411e5c9b2eb"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "北固楼",
        "preface": "",
        "paragraphs": [
            "枕中云气千峰近，床底松声万壑哀。",
            "要看银山拍天浪，开窻放入大江来。"
        ],
        "notes": "",
        "id": "becfc2d1c9c8c8682b511450d1fda9c7"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "百步桥边荡桨时。"
        ],
        "notes": "",
        "id": "61483f4fb1e323ccb9b738fd060ad75a"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "独与暮猿哀。"
        ],
        "notes": "",
        "id": "7b2001a85ac4b7b653e3dc18f4aa130b"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "此兴未应赊。"
        ],
        "notes": "",
        "id": "9c44adf45e9c64c4ac7d88cbd692184e"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "炊烟逗疏蔼，樵径入苍苔。"
        ],
        "notes": "",
        "id": "20a611226045359bb42f0f7604463a40"
    },
    {
        "author": "曾纡",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "苔侵垂磴蔓，竹隐断岩花。"
        ],
        "notes": "",
        "id": "c3b3c70f8c6d917c25586af65f6f62ae"
    },
    {
        "author": "曾纡",
        "dynasty": "宋",
        "type": "词",
        "rhythmic": "上林春・一落萦",
        "title": "",
        "preface": "",
        "paragraphs": [
            "东苑梅繁，豪健放乐，醉倒花前狂客。",
            "靓妆微步，攀条弄粉，凌波遍寻青陌。",
            "暗香堕靥。",
            "更飘近、雾鬟蝉额。",
            "倒金荷、念流光易失，幽姿堪惜。",
            "惜花心、未甘鬓白。",
            "南枝上、又见寻芳消息。",
            "旧游回首，前欢如梦，谁知等闲抛掷。",
            "稠红乱蕊，漫开遍、楚江南北。",
            "独销魂，念谁寄、故园春色。"
        ],
        "notes": "",
        "id": "28cefee6b4888102579a0e42affcaff1"
    },
    {
        "author": "曾纡",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "后院短墙临绿水，春风急管繁弦。",
            "问谁亲按小婵娟。",
            "玉堂真学士，琳馆地行仙。",
            "安得此身来此处，依稀一梦梨园。",
            "江南刺使谩垂涎。",
            "据鞍肠已断，何况到尊前。"
        ],
        "notes": "",
        "id": "ba530d8779e278cb3162d08f96d32ac8"
    },
    {
        "author": "曾纡",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "纹漪涨绿。",
            "疏霭连孤鹜。",
            "一年春事，柳飞轻絮，笋添新竹。",
            "寂寞幽花，独殿小园嫩绿。",
            "登临未足。",
            "怅游子、归期促。",
            "他年清梦千里，犹到城阴溪曲。",
            "应有凌波，时为故人凝目。"
        ],
        "notes": "",
        "id": "5bc6861a65d7f8cd7fa5a283a38b22e6"
    },
    {
        "author": "曾纡",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "江城春晚，正海棠临水，嫣然幽独。",
            "秀色天姿真富贵，何必金盘华屋。",
            "月下无人，雨中有泪，绝艳仍清淑。",
            "丰肌得酒，嫩红微透轻縠。",
            "晓日雾霭林深，佳人春睡思，朦胧初足。",
            "笑出疏篱，端可厌，桃李漫山粗俗。",
            "衔子飞来，鸿鹄何在，千里移西蜀。",
            "明朝酒醒，乱红那忍轻触。"
        ],
        "notes": "",
        "id": "154136f8dd089d6a6fc9c055eb47d695"
    },
    {
        "author": "曾纡",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "片帆暮落，正前村梅蕊，愁人如雪。",
            "东陌西溪长记得，疏影横斜时节。",
            "六出冰姿，玉人微步，笑里轻轻折。",
            "兰房沈醉，暗香曾共私窃。",
            "回头万水千山，一枝重见处，离肠千结。",
            "料想临鸾消瘦损，时把啼红偷浥。",
            "怎得伊来，许多幽恨，共拈青梢说。",
            "如今千里，断魂空对明月。"
        ],
        "notes": "",
        "id": "93987f87acd4943d6ee2678369c0bf28"
    },
    {
        "author": "曾纡",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "相如当日，曾奏凌云赋。",
            "落笔纵横妙风雨。",
            "记扬鞭辇路，同醉金明，穷胜赏，不管重城已暮。",
            "旧游如梦觉，零落朋侪，遗墨淋漓尚如故。",
            "况神洲北望，今已丘墟，伤白璧、久埋黄土。",
            "但空似、灵光岿然存，怅朗月清风，更无玄度。"
        ],
        "notes": "",
        "id": "89a09924dcba38b01ac801c6b11e5785"
    },
    {
        "author": "曾纡",
        "dynasty": "宋",
        "type": "词",
        "rhythmic": "秋霁",
        "title": "",
        "preface": "",
        "paragraphs": [
            "木落山明，暮江碧，楼倚太虚寥廓。",
            "素手飞觞，钗头笑取，金英满浮桑落。",
            "鬓云慢约。",
            "酒红拂破香腮薄。",
            "细细酌。",
            "帘外任教、月转画阑角。",
            "当年快意登临，异乡节物，难禁离索。",
            "故人远、凌波何在，惟有残英共寂寞。",
            "愁到断肠无处著。",
            "寄寒香与，凭渠问讯佳时，弄粉吹花，为谁梳掠。"
        ],
        "notes": "",
        "id": "d9e77823c2975dda63a60ebab3c2d3ea"
    },
    {
        "author": "曾纡",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "山光冷浸清溪底。",
            "溪光直到柴门里。",
            "卧对白苹洲。",
            "猗眠数钓舟。",
            "溪山无限好。",
            "恨不相逢早。",
            "老病独醒多。",
            "如此良夜何。"
        ],
        "notes": "",
        "id": "5bffc701fa833a98e0eebe25ddfc0a31"
    },
    {
        "author": "曾纡",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风淅沥，窗外雪花初积。",
            "梦破小窗人寂寂，寒威无处敌。",
            "强起饮君涓滴，清泪醉来沾臆。",
            "歧路即今多拥隔，弟兄无信息。"
        ],
        "notes": "",
        "id": "9ba179190de7279c0117e9459f6617c0"
    }
]