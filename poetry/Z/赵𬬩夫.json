[
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "赠姜邦杰",
        "preface": "",
        "paragraphs": [
            "括苍水秀更山明，山水钟情故一行。",
            "黄卷本无闲事业，白头却有懒声名。",
            "幸逢哲匠求诗范，何用愁城战酒兵。",
            "三叹遗音今绝少，先生还须预兹盟。"
        ],
        "notes": "",
        "id": "d0a5419f6a328ba537e015464d860635"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "盘斋",
        "preface": "",
        "paragraphs": [
            "退之送李愿，归欤两山间。",
            "而今乃有此，坐能悦吾颜。"
        ],
        "notes": "",
        "id": "e6a8a5b013ff968cc22582c8fa950cfe"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "冰斋",
        "preface": "",
        "paragraphs": [
            "生于水而寒于水，都在君家燕座中。",
            "只个从来堪受用，何须更远挹清风。"
        ],
        "notes": "",
        "id": "1a33d61ef99fb8621494c37e68f613f2"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "舫斋",
        "preface": "",
        "paragraphs": [
            "浮家泛宅谩区区，一阁安然特迥殊。",
            "题作舫斋还解否，登临寄傲在江湖。"
        ],
        "notes": "",
        "id": "e04bc5ddf9bb1bcb0e27df0302128da6"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "暮村",
        "preface": "",
        "paragraphs": [
            "孤村烟树暝黄昏，一簇人家半掩门。",
            "看尽栖鸦啼噪后，牧童归去雨声繁。"
        ],
        "notes": "",
        "id": "c8a2d4f463adbe76a9545e19610a68a5"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "醉和颜美中元夕绝句",
        "preface": "",
        "paragraphs": [
            "年年人月喜团圆，好在诗边又酒边。",
            "莫道玄真只渔钓，也随世俗夜无眠。"
        ],
        "notes": "",
        "id": "22321f0012d948398d439c30fa45a41e"
    }
]