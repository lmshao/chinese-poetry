[
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "赠姜邦杰",
        "preface": "",
        "paragraphs": [
            "括苍水秀更山明，山水钟情故一行。",
            "黄卷本无闲事业，白头却有懒声名。",
            "幸逢哲匠求诗范，何用愁城战酒兵。",
            "三叹遗音今绝少，先生还须预兹盟。"
        ],
        "notes": "",
        "id": "d4cfc1b9f66c78165da49e5db5ab4fde"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "盘斋",
        "preface": "",
        "paragraphs": [
            "退之送李愿，归欤两山间。",
            "而今乃有此，坐能悦吾颜。"
        ],
        "notes": "",
        "id": "ccf15e6ab4d73d4ddecddabc63ea7012"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "冰斋",
        "preface": "",
        "paragraphs": [
            "生于水而寒于水，都在君家燕座中。",
            "只个从来堪受用，何须更远挹清风。"
        ],
        "notes": "",
        "id": "127ada61b6f259d599da2acd00ab590f"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "舫斋",
        "preface": "",
        "paragraphs": [
            "浮家泛宅谩区区，一阁安然特迥殊。",
            "题作舫斋还解否，登临寄傲在江湖。"
        ],
        "notes": "",
        "id": "8c982cb84174899b0fba11c8b161548b"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "暮村",
        "preface": "",
        "paragraphs": [
            "孤村烟树暝黄昏，一簇人家半掩门。",
            "看尽栖鸦啼噪后，牧童归去雨声繁。"
        ],
        "notes": "",
        "id": "89a9d9b69ff32ef5ddce71ae26b6f170"
    },
    {
        "author": "赵𬬩夫",
        "dynasty": "宋",
        "type": "诗",
        "rhythmic": "",
        "title": "醉和颜美中元夕绝句",
        "preface": "",
        "paragraphs": [
            "年年人月喜团圆，好在诗边又酒边。",
            "莫道玄真只渔钓，也随世俗夜无眠。"
        ],
        "notes": "",
        "id": "cecf1639189589309141160bec834eaf"
    }
]