[
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "寄赵紫芝",
        "preface": "",
        "paragraphs": [
            "独游非一事，书札故应迟。",
            "江上逢春月，湖边忆醉时。",
            "有云为我伴，终日诵君诗。",
            "百鸟鸣花树，声声在远思。"
        ],
        "notes": "",
        "id": "0c883c4cb73e73a7dbb9c35223eeea1b"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "得山中友人书",
        "preface": "",
        "paragraphs": [
            "近得山中信，山中颇寂寥。",
            "酒方收秫酿，薪旋割茅烧。",
            "破屋秋多雨，平湖暗有潮。",
            "不曾逢客至，默坐过清宵。"
        ],
        "notes": "",
        "id": "5ccf4dbaed6d3e6757feb7a09917ae4f"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "万事吾今飞絮轻，此身如燕又巢成。",
            "暗思庾信家边竹，绿箨新添有几茎。"
        ],
        "notes": "",
        "id": "9135497941d8249bf68fabf24b0600b0"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "夏日从陈宗之借书偶成",
        "preface": "",
        "paragraphs": [
            "自从春去后，少省出柴扉。",
            "树暗鸦巢隠，簷空燕迹稀。",
            "忆山怜有梦，当暑咏无衣。",
            "案上书堆满，多应借得归。"
        ],
        "notes": "",
        "id": "22be6dc8e09101afd152355bb0f22e33"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "楚州",
        "preface": "",
        "paragraphs": [
            "落帆停鼓鹳湖头，两度因循到楚州。",
            "柳下人家曾识面，笑求新句写粧楼。"
        ],
        "notes": "",
        "id": "a77115e4a763d549544a4ce0d2ae17d5"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "江楼饮客",
        "preface": "",
        "paragraphs": [
            "邻家贳酒尊，斟酌共王孙。",
            "老菜羹迟熟，冻油灯屡昏。",
            "夜寒人罢市，坐久仆敲门。",
            "隔岸歌明月，月明江水浑。"
        ],
        "notes": "",
        "id": "405da98575aec205b695a598fea45b33"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "游蒋山",
        "preface": "",
        "paragraphs": [
            "𦈌布作方袍，因闲偶出遨。",
            "秋风城郭净，寒色树林高。",
            "鹿守禅关老，僧修佛殿劳。",
            "再来思久住，人世事如毛。"
        ],
        "notes": "",
        "id": "dacad3ec8217d9e5efe75ae73d0259ed"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送蔡监丞赴高邮",
        "preface": "",
        "paragraphs": [
            "城古似盘盂，荣分刺史符。",
            "夏新看藕叶，夜久见𧏖珠。",
            "吏过朱方接，山从邵伯无。",
            "文游遗迹在，民俗易相孚。"
        ],
        "notes": "",
        "id": "a2b4084d58848e24c44aa326a1ad1d1e"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送杜晦之兄弟归闽",
        "preface": "",
        "paragraphs": [
            "秋来犹苦热，归去莫贪程。",
            "官写新衔位，诗传旧姓名。",
            "几家村酒贱，一路涧泉清。",
            "想到乡闾日，争看两弟兄。"
        ],
        "notes": "",
        "id": "04a47675b6ea9756432678c34b26c00c"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "简周宗圣",
        "preface": "",
        "paragraphs": [
            "旷野有芳芷，近江无早鶑。",
            "春诗定多少，旬日又清明。",
            "树暗怜杨柳，花开认橘橙。",
            "相寻每乖阻，梦里亦愁生。"
        ],
        "notes": "",
        "id": "8b689e431f376786182fb9942903440c"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "莫春",
        "preface": "",
        "paragraphs": [
            "日日雨霏霏，闭门无所知。",
            "谩寻花发处，已过絮飞时。",
            "替纸蚕生遍，修巢燕立危。",
            "但催人老去，羞作送春诗。"
        ],
        "notes": "",
        "id": "002c646ed5e931ce21f8504639778a40"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "游长干留寄聪公",
        "preface": "",
        "paragraphs": [
            "僧去寻芳草，客来看落花。",
            "就斋槃乞菜，借水鼎煎茶。",
            "日炙春无色，风吹天有沙。",
            "欲回成再住，此意问林鸦。"
        ],
        "notes": "",
        "id": "430b4e02c3f8b6bec28035954c25cd2c"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "舟次湖口追忆任明府",
        "preface": "",
        "paragraphs": [
            "重来又十年，山水故凄然。",
            "独鴈仍为旅，双凫已作仙。",
            "浊流分蜀派，青色聚淮烟。",
            "石上罾鱼者，犹言县令贤。"
        ],
        "notes": "",
        "id": "85824afc2f14c63021779554375d0951"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "慈母矶",
        "preface": "",
        "paragraphs": [
            "莫嫌舟逆上，子细得看山。",
            "众草名难识，孤花影自闲。",
            "避人鹰翅响，经雨石文斑。",
            "夜久江风冷，神仙定往还。"
        ],
        "notes": "",
        "id": "2536702974e9ef4d155bcf2c2fdba548"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "寄别颜伯奇",
        "preface": "",
        "paragraphs": [
            "情深袂怕分，岂不欲辞君。",
            "转柁方乘晓，思山已隔云。",
            "菊当前路见，鴈在半江闻。",
            "把盏秋才好，遥怜白鹭群。"
        ],
        "notes": "",
        "id": "2fc61f3065d6274bdc88dd12305ee1a6"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送宋谦父之清江因简希亮",
        "preface": "",
        "paragraphs": [
            "吟诗夕阳里，相送上潇滩。",
            "前路逢梅处，同谁倚棹看。",
            "岁穷风力紧，江阔鴈声寒。",
            "持此呈苏李，人生识面难。"
        ],
        "notes": "",
        "id": "ffaceec823b17efefe8a89affc01c664"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "高邮送紫芝",
        "preface": "",
        "paragraphs": [
            "重逢又重别，把盏更凄然。",
            "明日帆开岸，平湖水接天。",
            "好诗应自作，狂梦与谁圆。",
            "我欲来相趁，扬州且住船。"
        ],
        "notes": "",
        "id": "bc0f3fbfc3291d3946ec013a1d0b4db3"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "逢王元任",
        "preface": "",
        "paragraphs": [
            "寂寞淮南道，凭君独记余。",
            "始知元住此，久悔不通书。",
            "暮岳留同眺，寒房与借居。",
            "共怀京邑燕，已是二年余。"
        ],
        "notes": "",
        "id": "635e02eafc039e4aca9cabb2ac282ca9"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "李景文移居",
        "preface": "",
        "paragraphs": [
            "能诗留幕府，借宅近南湖。",
            "吏去少公事，客来多钓徒。",
            "云为今夜雪，梅发去年株。",
            "我亦同州住，相过路不迂。"
        ],
        "notes": "",
        "id": "0e2db02c15034c2a84389fcb16e99c73"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "历以寅为正，风从艮位来。",
            "桃符当壁写，竹户趁钟开。",
            "宿雨滋初茁，长年老不材。",
            "满庭青柏叶，惆怅独持杯。"
        ],
        "notes": "",
        "id": "97f27c890328870a72f17ef1aaaa6613"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送胡道士归康庐",
        "preface": "",
        "paragraphs": [
            "避世怀孤往，为庵近五峦。",
            "出无人作伴，归有鹤相看。",
            "老石苔衣净，深山瀑布寒。",
            "自言犹养母，应未得烧丹。"
        ],
        "notes": "",
        "id": "252e69175d568c4994b291989e89b2a8"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "豫章别紫芝",
        "preface": "",
        "paragraphs": [
            "吟苦事俱废，拙深贫未除。",
            "年来如旅鴈，秋至即移居。",
            "古道行黄叶，空囊贮素书。",
            "一生江海恨，惟子最知余。"
        ],
        "notes": "",
        "id": "eb46c10ae7e2b0eafd74c6e3ab4c1c63"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "子山寺",
        "preface": "",
        "paragraphs": [
            "迢递前朝寺，经过遂一游。",
            "白云鸦树晓，黄叶凤台秋。",
            "僧举开山话，人消在世愁。",
            "殿廊经劫火，已费十年修。"
        ],
        "notes": "",
        "id": "1e424e2c7164bb8ff0b9b8e3467267b2"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送郭道士之江州",
        "preface": "",
        "paragraphs": [
            "尽看山南景，忽思山北游。",
            "屐过云亦动，琴罢月空流。",
            "世上无非热，林间一似秋。",
            "虽然乍相识，别去也能愁。"
        ],
        "notes": "",
        "id": "c136700316d2e30db44100faa57b5adb"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "彭蠡阻风寄城中故人",
        "preface": "",
        "paragraphs": [
            "欲行行未得，累日滞孤舟。",
            "月照山皆近，风吹水倒流。",
            "地名人不识，秋景客相愁。",
            "忆你惟成梦，遥知独倚楼。"
        ],
        "notes": "",
        "id": "0fac2544b2b60b1e2787b408dff91b3f"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "留滞",
        "preface": "",
        "paragraphs": [
            "萧条十日余，留滞别人居。",
            "借吏抄陈作，黏碑学草书。",
            "烟清数村晓，月落一潭虚。",
            "吾自疑秋色，那堪树木疏。"
        ],
        "notes": "",
        "id": "3b4924843738db843452885e12a7b8b6"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送翁十赴举",
        "preface": "",
        "paragraphs": [
            "今年科诏下，颇亦动山情。",
            "丹灶留云守，书装冒热行。",
            "卜知三命胜，业擅一经明。",
            "倘赴琼林宴，能诗旧有声。"
        ],
        "notes": "",
        "id": "351c075d302b1699225b91ebad6c9d68"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "再送盛君之升州",
        "preface": "",
        "paragraphs": [
            "君与余皆懒，余如君更贫。",
            "今年再同夏，两鬓独非春。",
            "去棹孤山浪，征衫西府尘。",
            "似闻仍用武，为算立功人。"
        ],
        "notes": "",
        "id": "1d92e41f4be2497abe66103b65b96443"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "再送丕父",
        "preface": "",
        "paragraphs": [
            "弟行兄出送，有约共凭栏。",
            "草木雨初过，江湖路转难。",
            "同怀年各长，重别酒无欢。",
            "明日双钟下，苍崖应独看。"
        ],
        "notes": "",
        "id": "e596fd29c44afffbff30471545cafe1f"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "移菊",
        "preface": "",
        "paragraphs": [
            "秋风篱落远，晨起自移栽。",
            "稍觉微根损，须迟数日开。",
            "最清人爱重，乍见蝶疑猜。",
            "昔有陶元亮，因兹归去来。"
        ],
        "notes": "",
        "id": "c687caa88f1ac4af7f8ee712254e6146"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "赠沈庄可",
        "preface": "",
        "paragraphs": [
            "卷上芳名旧所知，见君还恨识君迟。",
            "数茎短发沾霜白，一叶扁舟触浪危。",
            "问遍菊名因作谱，画将兰本要求诗。",
            "向南郡邑多经过，楚士能狂更有谁。"
        ],
        "notes": "",
        "id": "5688499a1fba93204b6f3515334350f0"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "寄苏希亮",
        "preface": "",
        "paragraphs": [
            "因何也识闲名字，遂托交游索近诗。",
            "想像独吟应更苦，分明此意似相知。",
            "空林日短归鸦早，远水寒多鴈到迟。",
            "安得你来同度岁，传闻画笔最清奇。"
        ],
        "notes": "",
        "id": "6fa227468cdeef1cb370dab9022df6b6"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送徐和卿之上饶",
        "preface": "",
        "paragraphs": [
            "江树杂丹青，江寒少得晴。",
            "亦知君去路，多是水为程。",
            "衔位犹书岳，游从半作卿。",
            "如逢二泉子，因说野人名。"
        ],
        "notes": "",
        "id": "71e04d544b5a3ca539f1c8f77d8e6896"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "偶作山行只杖藜，归逢寒日下山时。",
            "与僧并立看红树，忽有鹤来栖树枝。"
        ],
        "notes": "",
        "id": "db002e7f999c0ac4b143298bd1ace9c8"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送人归南康",
        "preface": "",
        "paragraphs": [
            "我来方与庐山别，你去庐山是故乡。",
            "前日住山浑不觉，如今山远却思量。"
        ],
        "notes": "",
        "id": "21f506875b93e9173b6f73f13476c053"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "舒州岁暮",
        "preface": "",
        "paragraphs": [
            "穷冬日日爱天晴，古寺门开绝送迎。",
            "野鹤忽来桥上立，山僧独向水边行。",
            "过寒梅树白全少，入腊草牙青渐生。",
            "又是舒州一年了，怕看新历动乡情。"
        ],
        "notes": "",
        "id": "a35696c7576991f2e14d16484df1c39f"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "广教寺",
        "preface": "",
        "paragraphs": [
            "英雄居处终奇特，几度欲来今始能。",
            "骑省文高存古篆，桥公树朽长寒藤。",
            "清流并遶分三涧，翠竹相依住数僧。",
            "沙鸟讵知千载恨，日斜飞下立渔罾。"
        ],
        "notes": "",
        "id": "4bb3aff00187253b4ef698a3901d358d"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "游禅林寺",
        "preface": "",
        "paragraphs": [
            "寺置萧梁曾识少，今朝藓磴始经过。",
            "天低落日江湖远，烟冷风清竹树多。",
            "虫引翠禽行坏屋，马惊白犬吠悬萝。",
            "一僧九十形容古，岩下逢予忽浩歌。"
        ],
        "notes": "",
        "id": "37a28550ddc3172be576166c3e763fcd"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "汉东郡斋夕坐",
        "preface": "",
        "paragraphs": [
            "庐山解夏洪山去，自到山边叶已飘。",
            "鸿鴈影多怜塞近，交朋书少觉身遥。",
            "屡游骑惯将军马，不饮还封道士瓢。",
            "心忆清吟更岑寂，玉京谁与话寒宵。"
        ],
        "notes": "",
        "id": "e321986d9b6b69831454f0b628ef7be6"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "游智门寺  其一",
        "preface": "",
        "paragraphs": [
            "一间瓦屋荒山里，山路萦回夕照明。",
            "祇有比丘头雪白，旋收经卷入相迎。"
        ],
        "notes": "",
        "id": "ce49f3b0521ad098e9e01142da87d995"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "游智门寺  其二",
        "preface": "",
        "paragraphs": [
            "传闻此地有龙飞，佛殿残砖刻凤螭。",
            "事去千年无问处，寂寥霜草卧苔碑。"
        ],
        "notes": "",
        "id": "29813006a0b8b7f6570f61436526a4a9"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "昼坐",
        "preface": "",
        "paragraphs": [
            "出门无所往，独自坐胡床。",
            "雨濯残梅尽，风吹百草长。",
            "近边人喜战，偶病客传方。",
            "不奈春愁密，思君对酒觞。"
        ],
        "notes": "",
        "id": "b001432551cdd8fe4de223f16787876e"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "寄秋塘",
        "preface": "",
        "paragraphs": [
            "五湖风雪分头去，千里淮山信脚行。",
            "涉世真成妄男子，谈诗长忆老先生。",
            "塘边瓜茹须频灌，郭外田畴粗可耕。",
            "莫倚瘦筇吟白发，浪传诗句入都城。"
        ],
        "notes": "",
        "id": "cdc33628738cf2a4baad624b6d6e1245"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "寄刘潜夫",
        "preface": "",
        "paragraphs": [
            "八斗文章用有余，数车声誉满江湖。",
            "今年好献南郊赋，幕府文书有暇无。"
        ],
        "notes": "",
        "id": "f95f042e9a0f02bb57aa5754a1d1aa66"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "龙湾",
        "preface": "",
        "paragraphs": [
            "画船椎鼓过龙湾，回首升州只见山。",
            "前日方来今又去，闲人元自不曾闲。"
        ],
        "notes": "",
        "id": "7840930ed22fc0bc9936320773faf85c"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "东门野兴",
        "preface": "",
        "paragraphs": [
            "偶尔行坰野，何曾载酒觞。",
            "草长难望远，树密易寻凉。",
            "月子闻吴唱，渔翁爱楚狂。",
            "还听路人说，□□□□□。"
        ],
        "notes": "",
        "id": "50c4a4df9dd3d3fa74a898d6ccc7f54e"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送赵秘著赴湖北仓",
        "preface": "",
        "paragraphs": [
            "圣君私七泽，使事浼清高。",
            "俗古山川阔，路长车马劳。",
            "峒人耕绿野，隠者醉红桃。",
            "闲暇应登赏，词章继楚骚。"
        ],
        "notes": "",
        "id": "fcaa5bdb70207a05f715d14e658b5154"
    },
    {
        "author": "张弋",
        "dynasty": "宋",
        "type": "诗",
        "rhythmic": "",
        "title": "送谢耕道谒赵史君",
        "preface": "",
        "paragraphs": [
            "槠叶阴深杜宇啼，远游还欲过淮西。",
            "吕蒙城下河流浊，亚父祠边草色齐。",
            "太守旧来相爱重，故交老去惜分携。",
            "年年慈母手中线，缝得征衫当一犁。"
        ],
        "notes": "",
        "id": "aabba1face82fb37542ec0fd7462379a"
    }
]