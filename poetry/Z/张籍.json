[
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "江南人家多橘树，吴姬舟上织白纻。",
            "土地卑湿饶虫蛇，连木为牌入江住。",
            "江村亥日长为市，落帆渡桥来浦里。",
            "青莎覆城竹为屋，无井家家饮潮水。",
            "长江午日酤春酒，高高酒旗悬江口。",
            "倡楼两岸悬水栅，夜唱竹枝留北客。",
            "江南风土欢乐多，悠悠处处尽经过。"
        ],
        "notes": "",
        "id": "de70d0f12f530a86e7555b5707c5907f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 楚妃叹",
        "preface": "",
        "paragraphs": [
            "湘云初起江沈沈，君王遥在云梦林。",
            "江南雨多旌旗暗，台下朝朝春水深。",
            "章华殿前朝万国，君心独自终无极。",
            "楚兵满地能逐禽，谁用一身继筋力。",
            "西江若飜云梦中，麋鹿死尽应还宫。"
        ],
        "notes": "",
        "id": "280494012b2820862af067d6974ece92"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 楚妃怨",
        "preface": "",
        "paragraphs": [
            "梧桐叶下黄金井，横架辘轳牵素绠。",
            "美人初起天未明，手拂银缾秋水冷。"
        ],
        "notes": "又作姚月华诗",
        "id": "cf8fe44c719aeb1c57e18cecb15a6d3d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 短歌行",
        "preface": "",
        "paragraphs": [
            "青天荡荡高且虚，上有白日无根株。",
            "流光暂出还入地，催我少年不须臾。",
            "与君相逢不寂寞，衰老不复如今乐。",
            "玉卮盛酒置君前，再拜愿君千万年。"
        ],
        "notes": "",
        "id": "c16ec704bdd11e8291e48c327c50354d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 猛虎行",
        "preface": "",
        "paragraphs": [
            "南山北山树冥冥，猛虎白日绕林行。",
            "向晚一身当道食，山中麋鹿尽无声。",
            "年年养子在深谷，雌雄上山不相逐。",
            "谷中近窟有山村，长向村家取黄犊。",
            "五陵年少不敢射，空来林下看行迹。"
        ],
        "notes": "",
        "id": "803de7825c72ac6e58b6bbcc480de329"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞  董逃行",
        "preface": "",
        "paragraphs": [
            "洛阳城头火曈曈，乱兵烧我天子宫。",
            "宫城南面有深山，尽将老幼藏其间。",
            "重岩为屋橡为食，丁男夜行候消息。",
            "闻道官军犹掠人，旧里如今归未得。",
            "董逃行，汉家几时重太平。"
        ],
        "notes": "",
        "id": "41770c5b5d05ca2e26cda7bedd162dc1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 白头吟",
        "preface": "",
        "paragraphs": [
            "请君膝上琴，弹我白头吟。",
            "忆昔君前娇笑语，两情宛转如萦素。",
            "宫中为我起高楼，更开华池种芳树。",
            "春天百草秋始衰，弃我不待白头时。",
            "罗襦玉珥色未暗，今朝已道不相宜。",
            "扬州青铜作明镜，暗中持照不见影。",
            "人心回互自无穷，眼前好恶那能定。",
            "君恩已去若再返，菖蒲花生月长满。"
        ],
        "notes": "",
        "id": "f1e5a0e78d876dc1b676bab857d08038"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 乌栖曲",
        "preface": "",
        "paragraphs": [
            "西山作宫潮满池，宫乌晓鸣茱萸枝。",
            "吴姬自唱采莲曲，君王昨夜舟中宿。"
        ],
        "notes": "",
        "id": "7455ea2adbf890bb2446a976f3315592"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 贾客乐",
        "preface": "",
        "paragraphs": [
            "金陵向西贾客多，船中生长乐风波。",
            "欲发移船近江口，船头祭神各浇酒。",
            "停杯共说远行期，入蜀经蛮远别离。",
            "金多众中为上客，夜夜算缗眠独迟。",
            "秋江初月猩猩语，孤帆夜发满湘渚。",
            "水工持檝防暗滩，直过山边及前侣。",
            "年年逐利西复东，姓名不在县籍中。",
            "农夫税多长辛苦，弃业长为贩卖翁。"
        ],
        "notes": "",
        "id": "df069fef7c82d3ea16567a5d6f9c7bf4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲",
        "preface": "",
        "paragraphs": [
            "秋江岸边莲子多，采莲女儿凭船歌。",
            "青房圆实齐戢戢，争前竞折荡漾波。",
            "试牵绿茎下寻藕，断处丝多刺伤手。",
            "白练束腰袖半卷，不插玉钗妆梳浅。",
            "船中未满度前洲，借问谁家家住远。",
            "归时共待暮潮上，自弄芙蓉还荡桨。"
        ],
        "notes": "",
        "id": "21395fb13ccce6cfad4764b30890f76a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "舞曲歌辞 白纻歌",
        "preface": "",
        "paragraphs": [
            "皎皎白纻白且鲜，将作春衫称少年。",
            "裁缝长短不能定，自持刀尺向姑前。",
            "复恐兰膏污纤指，常遣傍人收堕珥。",
            "衣裳著时寒食下，还把玉鞭鞭白马。"
        ],
        "notes": "",
        "id": "7550e46693b552a809571949883677ca"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "琴曲歌辞 别鹤",
        "preface": "",
        "paragraphs": [
            "双鹤出云谿，分飞各自迷。",
            "空巢在松杪，折羽落江泥。",
            "寻水终不饮，逢林亦未栖。",
            "别离应易老，万里两凄凄。"
        ],
        "notes": "",
        "id": "2d4fe14df2e5412e24dce396a678715d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "琴曲歌辞 乌夜啼引",
        "preface": "",
        "paragraphs": [
            "秦乌啼哑哑，夜啼长安吏人家。",
            "吏人得罪囚在狱，倾家卖产将自赎。",
            "少妇起听夜啼乌，知是官家有赦书。",
            "下床心喜不重寐，未明上堂贺舅姑。",
            "少妇语啼乌，汝啼慎勿虚。",
            "借汝庭树作高巢，年年不令伤尔雏。"
        ],
        "notes": "",
        "id": "8bf75474d0778e54b17194a3cbff62f5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "琴曲歌辞 宛转行",
        "preface": "",
        "paragraphs": [
            "华屋重翠幄，绮席雕象床。",
            "远漏微更疎，薄衾中夜凉。",
            "炉氲暗裴回，寒灯背斜光。",
            "妍姿结宵态，寝臂幽梦长。",
            "宛转复宛转，忆忆更未央。"
        ],
        "notes": "",
        "id": "6b84ecca2ddc0fca3b52b9db0448a138"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 伤歌行",
        "preface": "",
        "paragraphs": [
            "黄门诏下促收捕，京兆君系御史府。",
            "出门无复部曲随，亲戚相逢不容语。",
            "辞成谪尉南海州，受命不得须臾留。",
            "身著青衫骑恶马，东门之东无送者。",
            "邮夫防吏急喧驱，往往惊堕马蹏下。",
            "长安里中荒大宅，朱门已除十二戟。",
            "高堂舞榭锁管弦，美人遥望西南天。"
        ],
        "notes": "",
        "id": "625103bb137c2dd3877685538b4afd9b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "薄命妇，良家子，无事从军去万里。",
            "汉家天子平四夷，护羌都尉裹尸归。",
            "念君此行为死别，对君裁缝泉下衣。",
            "与君一日为夫妇，千年万岁亦相守。",
            "君爱龙城征战功，妾愿青楼欢乐同。",
            "人生各各有所欲，讵得将心入君腹。"
        ],
        "notes": "",
        "id": "9d1433b8ec3cb96b9908a1474c785b48"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 春日行",
        "preface": "",
        "paragraphs": [
            "春日融融池上暖，竹牙出土兰心短。",
            "草堂晨起酒半醒，家僮报我园花满。",
            "头上皮冠未曾整，直入花间不寻径。",
            "树树殷勤尽遶行，举枝未徧春日暝。",
            "不用积金著青天，不用服药求神仙。",
            "但愿园里花长好，一生饮酒花前老。"
        ],
        "notes": "",
        "id": "d623e197f5c2c24a7b452f155906e3fd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行",
        "preface": "",
        "paragraphs": [
            "少年从出猎长杨，禁中新拜羽林郎。",
            "独到辇前射双虎，君王手赐黄金铛。",
            "日日鬬鸡都市里，赢得宝刀重刻字。",
            "百里报讐夜出城，平明还在倡楼醉。",
            "遥闻虏到平陵下，不待诏书行上马。",
            "斩得名王献桂宫，封侯起第一日中。",
            "不为六郡良家子，百战始取边城功。"
        ],
        "notes": "",
        "id": "84cadbba13a5b1805accc4a29e3e9f5e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 车遥遥",
        "preface": "",
        "paragraphs": [
            "征人遥遥出古城，双轮齐动驷马鸣。",
            "山川无处无归路，念君长作万里行。",
            "野田人稀秋草绿，日暮放马车中宿。",
            "惊麏游兔在我傍，独唱乡歌对僮仆。",
            "君家大宅凤城隅，年年道上随行车。",
            "愿为玉銮系华轼，终日有声在君侧。",
            "门前旧辙久已平，无由复得君消息。"
        ],
        "notes": "",
        "id": "231912df26c643ca0a09ca47a1092b6b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "湘东行人长叹息，十年离家归未得。",
            "弊裘羸马苦难行，童仆饥寒少筋力。",
            "君不见床头黄金尽，壮士无颜色。",
            "龙蟠泥中未有云，不能生彼升天翼。"
        ],
        "notes": "又作张毂诗",
        "id": "f2bee1c20928adb7780c5fb71c818d4d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 远别离",
        "preface": "",
        "paragraphs": [
            "莲叶团团杏花拆，长江鲤鱼鳍鬣赤。",
            "念君少年弃亲戚，千里万里独为客。",
            "谁言远别心不易，天星坠地能为石。",
            "几时断得城南陌，勿使居人有行役。"
        ],
        "notes": "",
        "id": "b8403daa4779ffadbb87a3bb73967f74"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 别离曲",
        "preface": "",
        "paragraphs": [
            "行人结束出门去，马蹏几时踏门路。",
            "忆昔君初纳彩时，不言身属辽阳戍。",
            "早知今日当别离，成君家计良为谁。",
            "男儿生身自有役，那得悮我少年时。",
            "不如逐君征战死，谁能独老空闺里。"
        ],
        "notes": "",
        "id": "c7c880e29aff468082641777b65255f2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 筑城曲",
        "preface": "",
        "paragraphs": [
            "筑城去，千人万人齐抱杵。",
            "重重土坚试行锥，军吏执鞭催作迟。",
            "来时一年深碛里，著尽短衣渴无水。",
            "力尽不得抛杵声，杵声未定人皆死。",
            "家家养男当门户，今日作君城下土。"
        ],
        "notes": "",
        "id": "bbd390d5472840bd05f23209a9df6452"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜长",
        "preface": "",
        "paragraphs": [
            "秋天如水夜未央，天汉东西月色光。",
            "愁人不寐畏枕席，暗虫唧唧遶我傍。",
            "荒城为村无更声，起看北斗天未明。",
            "白露满田风褭褭，千声万声鹖鸟鸣。"
        ],
        "notes": "",
        "id": "6458e97528a69630e222bca0f790fda7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲",
        "preface": "",
        "paragraphs": [
            "春江无云潮水平，蒲心出水凫雏鸣。",
            "长干夫壻爱远行，自染春衣缝已成。",
            "妾身生长金陵侧，去年随夫住江北。",
            "春来未到父母家，舟小风多渡不得。",
            "欲辞舅姑先问人，私向江头祭水神。"
        ],
        "notes": "",
        "id": "5fcaa805e9a53d0724afb861871442fd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 凉州词 一",
        "preface": "",
        "paragraphs": [
            "边城暮雨雁飞低，芦笋初生渐欲齐。",
            "无数铃声遥过碛，应驮白练到安西。"
        ],
        "notes": "",
        "id": "f31f14ceb2f949957902cb6b4cc01546"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 凉州词 二",
        "preface": "",
        "paragraphs": [
            "古镇城门白碛开，胡兵往往傍沙堆。",
            "巡边使客行应早，每待平安火到来。"
        ],
        "notes": "",
        "id": "78487bacbd7b3e5509f4b88d9acdb259"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂曲歌辞 凉州词 三",
        "preface": "",
        "paragraphs": [
            "凤林关里水东流，白草黄榆六十秋。",
            "边将皆承主恩泽，无人解道取凉州。"
        ],
        "notes": "",
        "id": "0428d078336895006b7260ec3b00663e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂歌谣辞 吴楚歌",
        "preface": "",
        "paragraphs": [
            "庭前春鸟啄林声，红夹罗襦缝未成。",
            "今朝社日停针线，起向朱樱树下行。"
        ],
        "notes": "",
        "id": "ba10e02b03901db3492272130681a6b1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂歌谣辞 白鼍鸣",
        "preface": "",
        "paragraphs": [
            "天欲雨，有东风，南谿白鼍鸣窟中。",
            "六月人家井无水，夜闻白鼍人尽起。"
        ],
        "notes": "",
        "id": "754c57d6d77c3648d3a4abcd35286f61"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄远曲",
        "preface": "",
        "paragraphs": [
            "美人来去春江暖，江头无人湘水满。",
            "浣沙石上水禽栖，江南路长春日短。",
            "兰舟桂楫常渡江，无因重寄双琼珰。"
        ],
        "notes": "",
        "id": "5c2e2562e1918e43ff526d0319f52d0d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "征妇怨",
        "preface": "",
        "paragraphs": [
            "九月匈奴杀边将，汉军全没辽水上。",
            "万里无人收白骨，家家城下招魂葬。",
            "妇人依倚子与夫，同居贫贱心亦舒。",
            "夫死战场子在腹，妾身虽存如昼烛。"
        ],
        "notes": "",
        "id": "90e86116f534dc26c74145738dd79038"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "野老歌",
        "preface": "",
        "paragraphs": [
            "老农家贫在山住，耕种山田三四亩。",
            "苗疎税多不得食，输入官仓化为土。",
            "岁暮锄犂傍空室，呼儿登山收橡实。",
            "西江贾客珠百斛，船中养犬长食肉。"
        ],
        "notes": "",
        "id": "800e19028797239bd1b038ecd20d9d1f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄衣曲",
        "preface": "",
        "paragraphs": [
            "织素缝衣独苦辛，远因回使寄征人。",
            "官家亦自寄衣去，贵从妾手著君身。",
            "高堂姑老无侍子，不得自到边城里。",
            "殷勤为看初著时，征夫身上宜不宜。"
        ],
        "notes": "",
        "id": "45b2b9842ea2f317740f70b046fddfe7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送远曲",
        "preface": "",
        "paragraphs": [
            "戏马台南山簇簇，山边饮酒歌别曲。",
            "行人醉后起登车，席上回尊劝僮仆。",
            "青天漫漫覆长路，远游无家安得住。",
            "愿君到处自题名，他日知君从此去。"
        ],
        "notes": "",
        "id": "4c9e3ce5aff1c46d082e48f15c7f93a7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "筑城词",
        "preface": "",
        "paragraphs": [
            "筑城处，千人万人齐把杵。",
            "重重土坚试行锥，军吏执鞭催作迟。",
            "来时一年深碛里，尽著短衣渴无水。",
            "力尽不得抛杵声，杵声未尽人皆死。",
            "家家养男当门户，今日作君城下土。"
        ],
        "notes": "",
        "id": "626bcd3586ea8f645764e3b511c5a8e5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "别离曲",
        "preface": "",
        "paragraphs": [
            "行人结束出门去，几时更踏门前路。",
            "忆昔君初纳采时，不言身属辽阳戍。",
            "早知今日当别离，成君家计良为谁。",
            "男儿生身自有役，那得误我少年时。",
            "不如逐君征战死，谁能独老空闺里。"
        ],
        "notes": "",
        "id": "08dfc2c05a5f216aa3bf9888d34dfbf6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "牧童词",
        "preface": "",
        "paragraphs": [
            "远牧牛，遶村四面禾黍稠。",
            "陂中饥乌啄牛背，令我不得戏垅头。",
            "入陂草多牛散行，白犊时向芦中鸣。",
            "隔堤吹叶应同伴，还鼓长鞭三四声。",
            "牛牛食草莫相触，官家截尔头上角。"
        ],
        "notes": "",
        "id": "3acea127dc22f488a5ccd25dbe7e4465"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "沙堤行呈裴相公",
        "preface": "",
        "paragraphs": [
            "长安大道沙为堤，早风无尘雨无泥。",
            "宫中玉漏下三刻，朱衣导骑丞相来。",
            "路傍高楼息歌吹，千车不行行者避。",
            "街官闾吏相传呼，当前十里惟空衢。",
            "白麻诏下移相印，新堤未成旧堤尽。"
        ],
        "notes": "",
        "id": "fb537bd6c4dfb77ce823b1cb04966754"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "求仙行",
        "preface": "",
        "paragraphs": [
            "汉皇欲作飞仙子，年年采药东海里。",
            "蓬莱无路海无边，方士舟中相枕死。",
            "招摇在天回白日，甘泉玉树无仙实。",
            "九皇真人终不下，空向离宫祠太乙。",
            "丹田有气凝素华，君能保之升绛霞。"
        ],
        "notes": "",
        "id": "c44b891b9159d68fe6c5a5e885fd2904"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "古钗叹",
        "preface": "",
        "paragraphs": [
            "古钗堕井无颜色，百尺泥中今复得。",
            "凤凰宛转有古仪，欲为首饰不称时。",
            "女伴传看不知主，罗袖拂拭生光辉。",
            "兰膏已尽股半折，雕文刻样无年月。",
            "虽离井底入匣中，不用还与坠时同。"
        ],
        "notes": "",
        "id": "cba63c1dcbd737a51849f53c86f68b0e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "各东西",
        "preface": "",
        "paragraphs": [
            "游人别，一东复一西。",
            "出门相背两不返，惟信车轮与马蹄。",
            "道路悠悠不知处，山高海阔谁辛苦。",
            "远游不定难寄书，日日空寻别时语。",
            "浮云上天雨堕地，暂时会合终离异。",
            "我今与子非一身，安得死生不相弃。"
        ],
        "notes": "",
        "id": "e0a14e99b57eadf3b0fbb24e56a4eaea"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "节妇吟寄东平李司空师道",
        "preface": "",
        "paragraphs": [
            "君知妾有夫，赠妾双明珠。",
            "感君缠绵意，系在红罗襦。",
            "妾家高楼连苑起，良人执戟明光里。",
            "知君用心如日月，事夫誓拟同生死。"
        ],
        "notes": "",
        "id": "449b47f64104a0b18716f71f4086f25a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "䜩客词",
        "preface": "",
        "paragraphs": [
            "上客不用顾金羁，主人有酒君莫违。",
            "请君看取园中花，地上渐多枝上稀。",
            "山头树影不见石，溪水无风应更碧。",
            "人人齐醉起舞时，谁觉翻衣与倒帻。",
            "明朝花尽人已去，此地独来空绕树。"
        ],
        "notes": "",
        "id": "113134e0161b07d514b92554789eb507"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "永嘉行",
        "preface": "",
        "paragraphs": [
            "黄头鲜卑入洛阳，胡儿执戟升明堂。",
            "晋家天子作降虏，公卿奔走如牛羊。",
            "紫陌旌幡暗相触，家家鸡犬惊上屋。",
            "妇人出门随乱兵，夫死眼前不敢哭。",
            "九州诸侯自顾土，无人领兵来护主。",
            "北人避胡多在南，南人至今能晋语。"
        ],
        "notes": "",
        "id": "37b7b0f886c21146f5f155110ccfdc6c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "伤歌行",
        "preface": "",
        "paragraphs": [
            "黄门诏下促收捕，京兆尹系御史府。",
            "出门无复部曲随，亲戚相逢不容语。",
            "辞成谪尉南海州，受命不得须臾留。",
            "身着青衫骑恶马，中门之外无送者。",
            "邮夫防吏急諠驱，往往惊堕马蹄下。",
            "长安里中荒大宅，朱门已除十二戟。",
            "高堂舞榭锁管弦，美人遥望西南天。"
        ],
        "notes": "",
        "id": "4b36005af95d182dda5dc62343daa0e5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "吴宫怨",
        "preface": "",
        "paragraphs": [
            "吴宫四面秋江水，江清露白芙蓉死。",
            "吴王醉后欲更衣，座上美人娇不起。",
            "宫中千门复万户，君恩反复谁能数。",
            "君心与妾既不同，徒向君前作歌舞。",
            "茱萸满宫红实垂，秋风袅袅生繁枝。",
            "姑苏台上夕燕罢，佗人侍寝还独归。",
            "白日在天光在地，君今那得长相弃。"
        ],
        "notes": "",
        "id": "1238bbdf20a6d770adcded64d5c7a4d7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "北邙行",
        "preface": "",
        "paragraphs": [
            "洛阳北门北邙道，丧车辚辚入秋草。",
            "车前齐唱薤露歌，高坟新起白峨峨。",
            "朝朝暮暮人送葬，洛阳城中人更多。",
            "千金立碑高百尺，终作谁家柱下石。",
            "山头松柏半无主，地下白骨多于土。",
            "寒食家家送纸钱，乌鸢作窠衔上树。",
            "人居朝市未解愁，请君暂向北邙游。"
        ],
        "notes": "",
        "id": "c3e23fbdae23696d09c1566f41f53b4b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "秋月朗朗关山上，山中行人马蹄响。",
            "关山秋来雨雪多，行人见月唱边歌。",
            "海边茫茫天气白，胡儿夜度黄龙碛。",
            "军中探骑暮出城，伏兵暗处低旌戟。",
            "溪水连天霜草平，野驼寻水碛中鸣。",
            "陇头风急雁不下，沙场苦战多流星。",
            "可怜万国关山道，年年战骨多秋草。"
        ],
        "notes": "",
        "id": "d0ae7be8e42df6baef1bbe04e4843947"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "陇头行",
        "preface": "",
        "paragraphs": [
            "陇头路断人不行，胡骑夜入凉州城。",
            "汉兵处处格鬬死，一朝尽没陇西地。",
            "驱我边人胡中去，散放牛羊食禾黍。",
            "去年中国养子孙，今著毡裘学胡语。",
            "谁能更使李轻车，收取凉州入汉家。"
        ],
        "notes": "",
        "id": "2021ab540a3b6f8c1ae1a796580c90c4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "楚妃叹",
        "preface": "",
        "paragraphs": [
            "湘云初起江沉沉，君王遥在云梦林。",
            "江南雨多旌旗暗，台下朝朝春水深。",
            "章华殿前朝万国，君心独自无终极。",
            "楚兵满地能逐禽，谁用一身骋筋力。",
            "西江若飜云梦中，麋鹿死尽应还宫。"
        ],
        "notes": "",
        "id": "2db3a9546283441517d8201497400752"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "洛阳行",
        "preface": "",
        "paragraphs": [
            "洛阳宫阙当中州，城上峨峨十二楼。",
            "翠华西去几时返，枭巢乳鸟藏蛰燕。",
            "御门空锁五十年，税彼农夫修玉殿。",
            "六街朝暮鼓冬冬，禁兵持戟守空宫。",
            "百官月月拜章表，驿使相续长安道。",
            "上阳宫树黄复绿，野豺入苑食麋鹿。",
            "陌上老翁双泪垂，共说武皇巡幸时。"
        ],
        "notes": "",
        "id": "2e055082850c2d1c69e1c393777ba268"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送远曲",
        "preface": "",
        "paragraphs": [
            "吴门向西流水长，水长柳暗烟茫茫。",
            "行人送客各惆怅，话离叙别倾清觞。",
            "吟丝竹，鸣笙簧，酒酣性逸歌猖狂。",
            "行人告我挂帆去，此去何时返故乡。",
            "殷勤振衣两相嘱，世事近来还浅促。",
            "愿君看取吴门山，带雪经春依旧绿。",
            "行人行处求知亲，送君去去徒酸辛。"
        ],
        "notes": "",
        "id": "10fe0ff4084e04e18d09822c80b5c173"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "边州八月修城堡，候骑先烧碛中草。",
            "胡风吹沙度陇飞，陇头林木无北枝。",
            "将军阅兵青塞下，鸣鼓逢逢促猎围。",
            "天寒山路石断裂，白日不销帐上雪。",
            "乌孙国乱多降胡，诏使名王持汉节。",
            "年年征战不得闲，边人杀尽唯空山。"
        ],
        "notes": "",
        "id": "f0183fc50fee43165bf312cebd054043"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "少年从猎出长杨，禁中新拜羽林郎。",
            "独对辇前射双虎，君王手赐黄金珰。",
            "日日鬬鸡都市里，赢得宝刀重刻字。",
            "百里报仇夜出城，平明还在娼楼醉。",
            "遥闻虏到平陵下，不待诏书行上马。",
            "斩得名王献桂宫，封侯起第一日中。",
            "不为六郡良家子，百战始取边城功。"
        ],
        "notes": "",
        "id": "1e52fed124f9ba0b3bcc2906965d13d5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "请君漆上琴，弹我白头吟。",
            "忆昔君前娇笑语，两情宛转如萦素。",
            "宫中为我起高楼，更开花池种芳树。",
            "春天百草秋始衰，弃我不待白头时。",
            "罗襦玉珥色未暗，今朝已道不相宜。",
            "扬州青铜作明镜，暗中持照不见影。",
            "人心回互自无穷，眼前好恶那能定。",
            "君恩已去若再返，菖蒲花开月长满。"
        ],
        "notes": "",
        "id": "f570a8f5755408f810bdcbe995fa132a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "将军行",
        "preface": "",
        "paragraphs": [
            "弹筝峡东有胡尘，天子择日拜将军。",
            "蓬莱殿前赐六纛，还领禁兵为部曲。",
            "当朝受诏不辞家，夜向咸阳原上宿。",
            "战车彭彭旌旗动，三十六军齐上陇。",
            "陇头战胜夜亦行，分兵处处收旧城。",
            "胡儿杀尽阴碛暮，扰扰唯有牛羊声。",
            "边人亲戚曾战没，今逐官军收旧骨。",
            "碛西行见万里空，幕府独奏将军功。"
        ],
        "notes": "",
        "id": "30ef83be31745101df30cdc0bbe66823"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "羁旅行",
        "preface": "",
        "paragraphs": [
            "远客出门行路难，停车敛策在门端。",
            "荒城无人霜满路，野火烧桥不得度。",
            "寒虫入窟鸟归巢，僮仆问我谁家去。",
            "行寻田头暝未息，双毂长辕碍荆棘。",
            "缘冈入涧投田家，主人舂米为夜食。",
            "晨鸡喔喔茅屋傍，行人起扫车上霜。",
            "旧山已别行已远，身计未成难复返。",
            "长安陌上相识稀，遥望天山白日晚。",
            "谁能听我辛苦行，为向君前歌一声。"
        ],
        "notes": "",
        "id": "fc8e08c7c3d5c35df07fedded598f5a7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "朱鹭",
        "preface": "",
        "paragraphs": [
            "翩翩兮朱鹭，来泛春塘栖绿树。",
            "羽毛如翦色如染，远飞欲下双翅敛。",
            "避人引子入深壍，动处水纹开滟滟。",
            "谁知豪家网尔躯，不如饮啄江海隅。"
        ],
        "notes": "",
        "id": "877f9add1f5bd7bb830d2b299f05b48f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "楚宫行",
        "preface": "",
        "paragraphs": [
            "章华宫中九月时，桂花半落红橘垂。",
            "江头骑火照辇道，君王夜从云梦归。",
            "霓旌凤盖到双阙，台上重重歌吹发。",
            "千门万户开相当，烛笼左右列成行。",
            "下辇更衣入洞房，洞房侍女尽焚香。",
            "玉阶罗幕微有霜，齐言此夕乐未央。",
            "玉酒湛湛盈华觞，丝竹次第鸣中堂。",
            "巴姬起舞向君王，回身垂手结明珰。",
            "愿君千年万年寿，朝出射麋夜饮酒。"
        ],
        "notes": "",
        "id": "b11bc1c706785f9413576f6f8ba54009"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "促促词",
        "preface": "",
        "paragraphs": [
            "促促复促促，家贫夫妇欢不足。",
            "今年为人送租船，去年捕鱼在江边。",
            "家中姑老子复小，自执吴绡输税钱。",
            "家家桑麻满地黑，念君一身空努力。",
            "愿教牛蹄团团羊角直，君身常在应不得。"
        ],
        "notes": "",
        "id": "4f9beaa17b3b20f66bd71c941fb54390"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山头鹿",
        "preface": "",
        "paragraphs": [
            "山头鹿，角芟芟，尾促促。",
            "贫儿多租输不足，夫死未葬儿在狱。",
            "早日熬熬蒸野冈，禾黍不收无狱粮。",
            "县家唯忧少军食，谁能令尔无死伤。"
        ],
        "notes": "",
        "id": "89aa5c1af042d119ea2d967fdfa8ea6e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "湘江曲",
        "preface": "",
        "paragraphs": [
            "湘水无潮秋水阔，湘中月落行人发。",
            "送人发，送人归，白苹茫茫鹧鸪飞。"
        ],
        "notes": "",
        "id": "5bc6007f8d12d50040264fba779c25a9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "离宫怨",
        "preface": "",
        "paragraphs": [
            "高堂别馆连湘渚，长向春光开万户。",
            "荆王去去不复来，宫中美人自歌舞。"
        ],
        "notes": "",
        "id": "4db0daf9fed69730fa34f5915358f08c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "成都曲",
        "preface": "",
        "paragraphs": [
            "锦江近西烟水绿，新雨山头荔枝熟。",
            "万里桥边多酒家，游人爱向谁家宿。"
        ],
        "notes": "",
        "id": "499fdb18faf3e4153ebef917ce2811af"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒塘曲",
        "preface": "",
        "paragraphs": [
            "寒塘沉沉柳叶疎，水暗人语惊栖凫。",
            "舟中少年醉不起，持烛照水射游鱼。"
        ],
        "notes": "",
        "id": "177ee07872de6c86313182dd69f7eb8c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春别曲",
        "preface": "",
        "paragraphs": [
            "长江春水绿堪染，莲叶出水大如钱。",
            "江头橘树君自种，那不长系木兰船。"
        ],
        "notes": "",
        "id": "20245e32ae2067baf8e021d7b9083e00"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春堤曲",
        "preface": "",
        "paragraphs": [
            "野塘䴔䴖飞树头，绿蒲紫菱盖碧流。",
            "狂客谁家爱云水，日日独来城下游。"
        ],
        "notes": "",
        "id": "559e283261d5574af54ed217019c82b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "乌栖曲",
        "preface": "",
        "paragraphs": [
            "西山作宫潮满池，宫鸟晓鸣茱萸枝。",
            "吴姬采莲自唱曲，君王昨夜舟中宿。"
        ],
        "notes": "",
        "id": "5424adbd19ac06caa63de45638c90962"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "雀飞多",
        "preface": "",
        "paragraphs": [
            "雀飞多，触网罗，网罗高树颠。",
            "汝飞蓬蒿下，勿复投身网罗间。",
            "粟积仓，禾在田。",
            "巢之雏，望其母来还。"
        ],
        "notes": "",
        "id": "2d3d7ff1f107c6607b362c58bfe14870"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "泗水行",
        "preface": "",
        "paragraphs": [
            "泗水流急石纂纂，鲤鱼上下红尾短。",
            "春冰销散日华满，行舟往来浮桥断。",
            "城边鱼市人早行，水烟漠漠多棹声。"
        ],
        "notes": "",
        "id": "db955324803b1d660807aec7bfbf4250"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "废居行",
        "preface": "",
        "paragraphs": [
            "胡马崩腾满阡陌，都人避乱唯空宅。",
            "宅边青桑垂宛宛，野蚕食叶还成茧。",
            "黄雀衔草入燕窠，啧啧啾啾白日晚。",
            "去时禾黍埋地中，饥兵掘土翻重重。",
            "鸱枭养子庭树上，曲墙空屋多旋风。",
            "乱定几人还本土，唯有官家重作主。"
        ],
        "notes": "",
        "id": "7758cf08910f195874e40d3a7fdbee3b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄菖蒲",
        "preface": "",
        "paragraphs": [
            "石上生菖蒲，一寸十二节。",
            "仙人劝我食，令我头青面如雪。",
            "逢人寄君一绛囊，书中不得传此方。",
            "君能来作栖霞侣，与君同入丹玄乡。"
        ],
        "notes": "",
        "id": "95eac1e5acdd3c037c01b898d21bf28f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "江村行",
        "preface": "",
        "paragraphs": [
            "南塘水深芦笋齐，下田种稻不作畦。",
            "耕场磷磷在水底，短衣半染芦中泥。",
            "田头刈莎结为屋，归来系牛还独宿。",
            "水淹手足尽有疮，山蝱遶身飞飏飏。",
            "桑林椹黑蚕再眠，妇姑采桑不向田。",
            "江南热旱天气毒，雨中移秧颜色鲜。",
            "一年耕种长苦辛，田熟家家将赛神。"
        ],
        "notes": "",
        "id": "ad030f1e6ad04c25503477e9276f348b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "樵客吟",
        "preface": "",
        "paragraphs": [
            "上山采樵选枯树，深处樵多出辛苦。",
            "秋来野火烧栎林，枝柯已枯堪采取。",
            "斧声坎坎在幽谷，采得齐梢青葛束。",
            "日西待伴同下山，竹担弯弯向身曲。",
            "共知路傍多虎窟，未出深林不敢歇。",
            "村西地暗狐兔行，稚子呌时相应声。",
            "采樵客，莫采松与栢。",
            "松栢生枝直且坚，与君作屋成家宅。"
        ],
        "notes": "",
        "id": "3c0409f2d4ef69009a03e637461291d2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "湖南曲",
        "preface": "",
        "paragraphs": [
            "潇湘多别离，风起芙蓉洲。",
            "江上人已远，夕阳满中流。",
            "鸳鸯东南飞，飞上青山头。"
        ],
        "notes": "",
        "id": "fd4bab45e43e73979dd9ec9ad82d9896"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春水曲",
        "preface": "",
        "paragraphs": [
            "鸭鸭，觜唼唼。",
            "青蒲生，春水狭。",
            "荡漾木兰船，中有双少年。",
            "少年醉，鸭不起。"
        ],
        "notes": "",
        "id": "e5604ec2900da8f43c2bbccedd467004"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "云童行",
        "preface": "",
        "paragraphs": [
            "云童童，白龙之尾垂江中。",
            "今年天旱不作雨，水足墙上有禾黍。"
        ],
        "notes": "",
        "id": "0fb9348a229fed25fd69a155ea8ae2ba"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "新桃行",
        "preface": "",
        "paragraphs": [
            "桃生叶婆娑，枝叶四向多。",
            "高未出墙颠，蒿苋相凌摩。",
            "植之三年余，今年初试花。",
            "秋来已成实，其阴良已嘉。",
            "青蝉不来鸣，安得迅羽过。",
            "常恶牵丝虫，蒙幂成网罗。",
            "顾托戏儿童，勿折吾柔柯。",
            "明年结其实，磊磊充汝家。"
        ],
        "notes": "",
        "id": "c99fe65d226d652e4ef78fc9333ed84b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "忆远曲",
        "preface": "",
        "paragraphs": [
            "水上山沈沈，征途复绕林。",
            "途荒人行少，马迹犹可寻。",
            "雪中独立树，海口失侣禽。",
            "离忧如长线，千里萦我心。"
        ],
        "notes": "",
        "id": "4532d11dabeb61bb2389a99c4f369497"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "长塘湖",
        "preface": "",
        "paragraphs": [
            "长塘湖，一斛水中半斛鱼。",
            "大鱼如柳叶，小鱼如针锋，水浊谁能辨真龙。"
        ],
        "notes": "",
        "id": "84301ca9808af927fb8a5d7f779c2701"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "废瑟词",
        "preface": "",
        "paragraphs": [
            "古瑟在匣谁复识，玉柱颠倒朱丝黑。",
            "千年曲谱不分明，乐府无人传正声。",
            "秋虫暗穿尘作色，腹中不辨工人名。",
            "几时天下复古乐，此瑟还奏云门曲。"
        ],
        "notes": "",
        "id": "13000654790386e20aee562f794c479b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "野居",
        "preface": "",
        "paragraphs": [
            "贫贱易为适，荒郊亦安居。",
            "端坐无余思，弥乐古人书。",
            "秋田多良苗，野水多游鱼。",
            "我无耒与网，安得充廪厨。",
            "寒天白日短，簷下煖我躯。",
            "四肢暂宽柔，中肠郁不舒。",
            "多病减志气，为客足忧虞。",
            "况复苦时节，览景独踟蹰。"
        ],
        "notes": "",
        "id": "bbc00f0da957319d536796cc85067601"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "西州",
        "preface": "",
        "paragraphs": [
            "羌胡据西州，近甸无边城。",
            "山东收税租，养我防塞兵。",
            "胡骑来无时，居人常震惊。",
            "嗟我五陵间，农者罢耘耕。",
            "边头多杀伤，士卒难全形。",
            "郡县发丁役，丈夫各征行。",
            "生男不能养，惧身有姓名。",
            "良马不念秣，烈士不苟营。",
            "所愿除国难，再逢天下平。"
        ],
        "notes": "",
        "id": "1cdf25ae75513d31dbf6786f307debff"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "杂怨",
        "preface": "",
        "paragraphs": [
            "切切重切切，秋风桂枝折。",
            "人当少年嫁，我当少年别。",
            "念君非征行，年年长远途。",
            "妾身甘独殁，高堂有舅姑。",
            "山川岂遥远，行人自不返。"
        ],
        "notes": "",
        "id": "c3ae4d5b3f0a4dc7be2f6185ffdc0fa0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "春潭足芳树，水清不如素。",
            "幽人爱华景，一一空山暮。",
            "月出潭气白，游鱼暗冲石。",
            "夜深春思多，酒醒山寂寂。"
        ],
        "notes": "",
        "id": "9523fcb03a288330a2d641fada0b510c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "三原李氏园宴集",
        "preface": "",
        "paragraphs": [
            "暮春天早热，邑居苦嚣烦。",
            "言从君子乐，乐彼李氏园。",
            "园中有草堂，池引泾水泉。",
            "开户西北望，远见嵯峨山。",
            "借问主人翁，北州佐戎轩。",
            "仆夫守旧宅，为客侍华筵。",
            "高怀有余兴，竹树芳且鲜。",
            "倾我所持觞，尽日共留连。",
            "疎拙不偶俗，常喜形体闲。",
            "况来幽栖地，能不重叹言。"
        ],
        "notes": "",
        "id": "2cb44a235b1f379adcffc0842b226c3d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "沈千运旧居",
        "preface": "",
        "paragraphs": [
            "汝北君子宅，我来见颓墉。",
            "乱离子孙尽，地属邻里翁。",
            "土木被丘墟，谿路不连通。",
            "旧井蔓草合，牛羊坠其中。",
            "君辞天下书，放意任体躬。",
            "一生不自力，家与逆旅同。",
            "高议切星辰，余声激瘖聋。",
            "方将旌旧闾，百世可封崇。",
            "嗟其未积年，已为荒林丛。",
            "时岂无知音，不能崇此风。",
            "浩荡竟无覩，我将安所从。"
        ],
        "notes": "",
        "id": "1dfa1013e6f521bddf66550914365b53"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠别孟郊",
        "preface": "",
        "paragraphs": [
            "历历天上星，沉沉水中萍。",
            "幸当清秋夜，流影及微形。",
            "君生衰俗间，立身如礼经。",
            "纯诚发新文，独有金石声。",
            "才名振京国，归省东南行。",
            "停车楚城下，顾我不念程。",
            "宝镜曾坠水，不磨岂自明。",
            "苦节居贫贱，所知赖友生。",
            "欢会方别离，戚戚忧虑幷。",
            "安得在一方，终老无送迎。"
        ],
        "notes": "",
        "id": "070ad74417561411dfcb5bfb6ee98ca1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "卧疾",
        "preface": "",
        "paragraphs": [
            "身病多思虑，亦读神农经。",
            "空堂留灯烛，四壁青荧荧。",
            "羁旅随人欢，贫贱还自轻。",
            "今来问良医，乃知病所生。",
            "僮仆各忧愁，杵臼无停声。",
            "见我形顦顇，劝药语丁宁。",
            "春雨枕席冷，窗前新禽鸣。",
            "开门起无力，遥爱鸡犬行。",
            "服药察耳目，渐如醉者醒。",
            "顾非达性命，犹为忧患生。"
        ],
        "notes": "",
        "id": "df3b0f578bcf0cab5dde41263d577cd8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "卧疾",
        "preface": "",
        "paragraphs": [
            "身病始知道，卧读神农经。",
            "空房夜留灯，四壁青荧荧。",
            "羇旅逐人欢，贫贱还自轻。",
            "今来问良医，乃知病所生。",
            "僮仆各相忧，杵臼无停声。",
            "见我形憔悴，劝药语丁宁。",
            "春雨枕席冷，窗前新禽鸣。",
            "开门起无力，遥爱鸡犬行。",
            "服药察耳目，渐觉如酒醒。",
            "方悟养生者，不为忧患并。"
        ],
        "notes": "",
        "id": "2f8c97ced6c30269b3d3427ff8a7c5d5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "别段生",
        "preface": "",
        "paragraphs": [
            "与子骨肉亲，愿言长相随。",
            "况离父母傍，从我学书诗。",
            "同在道路间，讲论亦未亏。",
            "为文于我前，日夕生光仪。",
            "行役多疾疚，赖此相扶持。",
            "贫贱事难拘，今日有别离。",
            "我去秦城中，子留汴水湄。",
            "离情两飘断，不异风中丝。",
            "幼年独为客，举动难得宜。",
            "努力自修励，常如见我时。",
            "送我登山冈，再拜问还期。",
            "还期在新年，勿怨欢会迟。"
        ],
        "notes": "",
        "id": "5e0da1cd3146af4b0991c98cb474a179"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭于鹄",
        "preface": "",
        "paragraphs": [
            "青山无逸人，忽觉大国贫。",
            "良玉沈幽泉，名为天下珍。",
            "野性疎时俗，再拜乃从军。",
            "气高终不合，去如镜上尘。",
            "我初有章句，相合者唯君。",
            "今来吊嗣子，对陇烧新文。",
            "耕者废其耜，爨者绝其薪。",
            "苟无新衣裳，曷用光我身。",
            "奠酒徒拜手，哀怀安能陈。",
            "徒保金石韵，千载人所闻。"
        ],
        "notes": "",
        "id": "ce9963a69527baa089303741302e1e27"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "南归",
        "preface": "",
        "paragraphs": [
            "促促念道路，四支不常宁。",
            "行车未及家，天外非尽程。",
            "骨肉待我欢，乡里望我荣。",
            "岂知东与西，顦顇竟无成。",
            "人言苦夜长，穷者不念明。",
            "惧离其寝寐，百忧伤性灵。",
            "世道多险薄，相劝毕中诚。",
            "远游无知音，不如商贾行。",
            "达人有常志，愚夫劳所营。",
            "旧山行去远，言归乐此生。"
        ],
        "notes": "",
        "id": "b9e6933ef7d96f9892fd2928b511445a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "蒙蒙庭树花，坠地无颜色。",
            "日暮东风起，飘扬玉阶侧。",
            "残蘂在犹稀，青条耸复直。",
            "为君结芳实，令君勿叹息。"
        ],
        "notes": "",
        "id": "ed2c0b1f3da50969cefe1c249a1555bd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "奉和舍人叔直省时思琴",
        "preface": "",
        "paragraphs": [
            "蔼蔼紫薇直，秋意深无穷。",
            "滴沥仙阁漏，肃穆禁池风。",
            "竹月泛凉影，萱露澹幽丛。",
            "地清物态胜，宵闲琴思通。",
            "时属雅音际，逈凝虚抱中。",
            "达人掌枢近，常与隐默同。"
        ],
        "notes": "",
        "id": "72ab905e9a4346e7b87fd3c412efa98f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "离妇",
        "preface": "",
        "paragraphs": [
            "十载来夫家，闺门无瑕疵。",
            "薄命不生子，古制有分离。",
            "托身言同穴，今日事乖违。",
            "念君终弃捐，谁能强在兹。",
            "堂上谢姑嫜，长跪请离辞。",
            "姑嫜见我往，将决复沉疑。",
            "与我古时钏，留我嫁时衣。",
            "高堂拊我身，哭我于路陲。",
            "昔日初为妇，当君贫贱时。",
            "昼夜常纺绩，不得事蛾眉。",
            "辛勤积黄金，济君寒与饥。",
            "洛阳买大宅，邯郸买侍儿。",
            "夫壻乘龙马，出入有光仪。",
            "将为富家妇，永为子孙资。",
            "谁谓出君门，一身上车归。",
            "有子未必荣，无子坐生悲。",
            "为人莫作女，作女实难为。"
        ],
        "notes": "",
        "id": "228dd10a7e0b775cb50565f0351d7858"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "怀别",
        "preface": "",
        "paragraphs": [
            "仆人驱行轩，低昂出我门。",
            "离堂无留客，席上唯琴樽。",
            "古道随水曲，悠悠绕荒村。",
            "远程未奄息，别念在朝昏。",
            "端居愁岁永，独此留清景。",
            "岂无经过人，寻叹门巷静。",
            "君如天上雨，我如屋下井。",
            "无因同波流，愿作形与影。"
        ],
        "notes": "",
        "id": "7c993674c3abffb086ab506a6c136ea5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "学仙",
        "preface": "",
        "paragraphs": [
            "楼观开朱门，树木连房廊。",
            "中有学仙人，少年休谷粮。",
            "高冠如芙蓉，霞月披衣裳。",
            "六时朝上清，佩玉纷铿锵。",
            "自言天老书，秘覆云锦囊。",
            "百年度一人，妄泄有灾殃。",
            "每占有仙相，然后传此方。",
            "先生坐中堂，弟子跪四厢。",
            "金刀截身发，结誓焚灵香。",
            "弟子得其诀，清斋入空房。",
            "守神保元气，动息随天罡。",
            "炉烧丹砂尽，昼夜候火光。",
            "药成既服食，计日乘鸾凰。",
            "虚空无灵应，终岁安所望。",
            "勤劳不能成，疑虑积心肠。",
            "虚羸生疾疹，寿命多夭伤。",
            "身殁惧人见，夜埋山谷傍。",
            "求道慕灵异，不如守寻常。",
            "先王知其非，戒之在国章。"
        ],
        "notes": "",
        "id": "349366f217a2e98d0788eb24963ba0b4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夜怀",
        "preface": "",
        "paragraphs": [
            "穷居积远念，转转迷所归。",
            "幽蕙零落色，暗萤参差飞。",
            "病生秋风簟，泪堕月明衣。",
            "无愁坐寂寞，重使奏清徽。"
        ],
        "notes": "",
        "id": "9e284c591f8791ffde710639d0649a2b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "城南",
        "preface": "",
        "paragraphs": [
            "漾漾南涧水，来作曲池流。",
            "言寻参差岛，晓榜轻盈舟。",
            "万绕不再止，千寻尽孤幽。",
            "藻涩讶人重，萍分指鱼游。",
            "繁苗毯下垂，密箭翻回辀。",
            "曝鼈乱自坠，阴藤斜相钩。",
            "卧蒋黑米吐，翻芰紫角稠。",
            "桥低竞俯偻，亭近闲夷犹。",
            "目为逐胜朗，手因掇芳柔。",
            "渐喜游来极，忽疑归无由。",
            "气状虽可览，纤微谅难搜。",
            "未听主人赏，徒爱清华秋。"
        ],
        "notes": "",
        "id": "6b7fd570dda1226b5cda6d75e5d291bd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "怀友",
        "preface": "",
        "paragraphs": [
            "人生有行役，谁能如草木。",
            "别离感中怀，乃为我桎梏。",
            "百年受命短，光景良不足。",
            "念我别离者，愿怀日月促。",
            "平地施道路，车马往不复。",
            "空知为良田，秋望禾黍熟。",
            "端居无俦侣，日夜祷耳目。",
            "立身难自觉，常恐忧与辱。",
            "穷贱无闲暇，疾痛多嗜欲。",
            "我思携手人，逍遥任心腹。"
        ],
        "notes": "",
        "id": "6127111c602478db1bb82b18687259a3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄别者",
        "preface": "",
        "paragraphs": [
            "寒天正飞雪，行人心切切。",
            "同为万里客，中路忽离别。",
            "别君汾水东，望君汾水西。",
            "积雪无平冈，空山无人蹊。",
            "羸马时倚辕，行行未遑食。",
            "下车劝僮仆，相顾莫叹息。",
            "讵知佳期隔，离念终无极。"
        ],
        "notes": "",
        "id": "5aed17837388e0e1904be857057135f7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "献从兄",
        "preface": "",
        "paragraphs": [
            "悠悠旱天云，不远如飞尘。",
            "贤达失其所，沉飘同众人。",
            "擢秀登王畿，出为良使宾。",
            "名高满朝野，幼贱谁不闻。",
            "一朝遇谗邪，流窜八九春。",
            "诏书近迁移，组绶未及身。",
            "冬井无寒冰，玉润难为焚。",
            "虚怀日迢遥，荣辱常保纯。",
            "我念出游时，勿吟康乐文。",
            "愿言灵溪期，聊欲相依因。"
        ],
        "notes": "",
        "id": "165fbbdef74f08db3bbd0b4499c76dec"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄韩愈",
        "preface": "",
        "paragraphs": [
            "野馆非我室，新居未能安。",
            "读书避尘杂，方觉此地闲。",
            "过郭多园墟，桑果相接连。",
            "独游竟寂寞，如寄空云山。",
            "夏景常昼毒，密林无鸣蝉。",
            "临溪一盥濯，清去肢体烦。",
            "出林望曾城，君子在其间。",
            "戎府草章记，阻我此游盘。",
            "忆昔西潭时，并持钓鱼竿。",
            "共忻得鲂鲤，烹鲙于我前。",
            "几朝还复来，叹息时独言。"
        ],
        "notes": "",
        "id": "38594a8941130b4b30b241998bb7f3c9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠姚怤",
        "preface": "",
        "paragraphs": [
            "漏天日无光，泽土松不长。",
            "君今职下位，志气安得扬。",
            "白发文思壮，才为国贤良。",
            "无人识高韵，荐于天子傍。",
            "况我愚朴姿，强趋利名场。",
            "远同干贵人，身举固难彰。",
            "昔逢汴水滨，今会习池阳。",
            "岂无再来期，顾恐非此方。",
            "愿为石中泉，不为瓦上霜。",
            "离别勿复道，所贵不相忘。"
        ],
        "notes": "",
        "id": "40949c231a6be685c2a21fc826767a6c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "病中寄白学士拾遗",
        "preface": "",
        "paragraphs": [
            "秋亭病客眠，庭树满枝蝉。",
            "凉风绕砌起，斜影入床前。",
            "梨晚渐红坠，菊寒无黄鲜。",
            "倦游寂寞日，感叹蹉跎年。",
            "尘欢久消委，华念独迎延。",
            "自寓城阙下，识君弟事焉。",
            "君为天子识，我方沉病缠。",
            "无因会同语，悄悄中怀煎。"
        ],
        "notes": "",
        "id": "11456fe7535a8bc8174e9ea643ff8132"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "雨中寄元宗简",
        "preface": "",
        "paragraphs": [
            "秋堂羸病起，盥漱风雨朝。",
            "竹影冷疎涩，榆叶暗飘萧。",
            "街径多坠果，墙隅有蜕蜩。",
            "延瞻游步阻，独坐闲思饶。",
            "君居应如此，恨言相去遥。"
        ],
        "notes": "",
        "id": "ec6c4ac4becd979239cca9b0297bff8f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "野寺后池寄友",
        "preface": "",
        "paragraphs": [
            "佛寺连野水，池幽夏景清。",
            "繁木荫芙蕖，时有水禽鸣。",
            "通溪岸𫏐断，分渚流复萦。",
            "伴僧钟磬罢，月来池上明。",
            "友人竟不至，东北见高城。",
            "独游自寂寞，况此恨盈盈。"
        ],
        "notes": "",
        "id": "854fe0774137e986089aa16dd0acf110"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "董公诗",
        "preface": "",
        "paragraphs": [
            "谁主东诸侯，元臣陇西公。",
            "旌节居汴水，四方皆承风。",
            "在朝四十年，天下诵其功。",
            "相我明天子，政成如太宗。",
            "东方有艰难，公乃出临戎。",
            "单车入危城，慈惠安群凶。",
            "公谓其党言，汝材甚骁雄。",
            "为我帐下士，出入卫我躬。",
            "汝息为我子，汝亲我为翁。",
            "众皆相顾泣，无不和且恭。",
            "其父教子义，其妻勉夫忠。",
            "不自以为资，奉上但颙颙。",
            "公衣无文采，公食少肥浓。",
            "所忧在万人，人实我宁空。",
            "轻刑宽其政，薄赋弛租庸。",
            "四郡三十城，不知岁饥凶。",
            "天子临朝喜，元老留在东。",
            "今闻扬盛德，就安我大邦。",
            "百辟贺明主，皇风恩赐重。",
            "朝廷有大事，就决其所从。",
            "海内既无虞，君臣方肃雍。",
            "端居任僚属，宴语常从容。",
            "翩翩者苍乌，来巢于林丛。",
            "甘瓜生场圃，一蔕实连中。",
            "田有嘉谷陇，异亩穗亦同。",
            "贤人佐圣人，德与神明通。",
            "感应我淳化，生瑞我地中。",
            "昔者此州人，但矜马与弓。",
            "今公施德礼，自然威武崇。",
            "公其共百年，受禄将无穷。"
        ],
        "notes": "",
        "id": "0ca27b16455a5efb1846a05985ec02b9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "祭退之",
        "preface": "",
        "paragraphs": [
            "呜呼吏部公，其道诚巍昂。",
            "生为大贤姿，天使光我唐。",
            "德义动鬼神，鉴用不可详。",
            "独得雄直气，发为古文章。",
            "学无不该贯，吏治得其方。",
            "三次论诤退，其志亦刚强。",
            "再使平山东，不言所谋臧。",
            "荐待皆寒羸，但取其才良。",
            "亲朋有孤稚，婚姻有办营。",
            "如彼天有斗，人可为信常。",
            "如彼岁有春，物宜得华昌。",
            "哀哉未申施，中年遽殂丧。",
            "朝野良共哀，矧于知旧肠。",
            "籍在江湖间，独以道自将。",
            "学诗为众体，久乃溢笈囊。",
            "略无相知人，黯如雾中行。",
            "北游偶逢公，盛语相称明。",
            "名因天下闻，传者入歌声。",
            "公领试士司，首荐到上京。",
            "一来遂登科，不见苦贡场。",
            "观我性朴直，乃言及平生。",
            "由兹类朋党，骨肉无以当。",
            "坐令其子拜，常呼幼时名。",
            "追招不隔日，继践公之堂。",
            "出则连辔驰，寝则对榻床。",
            "搜穷古今书，事事相酌量。",
            "有花必同寻，有月必同望。",
            "为文先见草，酿熟偕共觞。",
            "新果及异鲑，无不相待尝。",
            "到今三十年，曾不少异更。",
            "公文为时师，我亦有微声。",
            "而后之学者，或号为韩张。",
            "我官麟台中，公为大司成。",
            "念此委末秩，不能力自扬。",
            "特状为博士，始获升朝行。",
            "未几享其资，遂忝南宫郎。",
            "是事赖拯扶，如屋有栋梁。",
            "去夏公请告，养疾城南庄。",
            "籍时官休罢，两月同游翔。",
            "黄子陂岸曲，地旷气色清。",
            "新池四平涨，中有蒲荇香。",
            "北台临稻畴，茂柳多阴凉。",
            "板亭坐垂钓，烦苦稍已平。",
            "共爱池上佳，联句舒遐情。",
            "偶有贾秀才，来兹亦同幷。",
            "移船入南溪，东西纵篙撑。",
            "划波激船舷，前后飞鸥鸧。",
            "回入潭濑下，网截鲤与鲂。",
            "踏沙掇水蔬，树下烝新秔。",
            "日来相与嬉，不知暑日长。",
            "柴翁携童儿，聚观于岸傍。",
            "月中登高滩，星汉交垂芒。",
            "钓车掷长线，有获齐欢惊。",
            "夜阑乘马归，衣上草露光。",
            "公为游谿诗，唱咏多慨慷。",
            "自期此可老，结社于其乡。",
            "籍受新官诏，拜恩当入城。",
            "公因同归还，居处隔一坊。",
            "中秋十六夜，魄圆天差晴。",
            "公既相邀留，坐语于堦楹。",
            "乃出二侍女，合弹琵琶筝。",
            "临风听繁丝，忽遽闻再更。",
            "顾我数来过，是夜凉难忘。",
            "公疾浸日加，孺人视药汤。",
            "来候不得宿，出门每回遑。",
            "自是将重危，车马候纵横。",
            "门仆皆逆遣，独我到寝房。",
            "公有旷达识，生死为一纲。",
            "及当临终晨，意色亦不荒。",
            "赠我珍重言，傲然委衾裳。",
            "公比欲为书，遗约有修章。",
            "令我署其末，以为后事程。",
            "家人号于前，其书不果成。",
            "子符奉其言，甚于亲使令。",
            "鲁论未讫注，手迹今微茫。",
            "新亭成未登，闭在庄西厢。",
            "书札与诗文，重叠我笥盈。",
            "顷息万事尽，肠情多摧伤。",
            "旧茔盟津北，野窆动鼓钲。",
            "柳车一出门，终天无回箱。",
            "籍贫无赠赀，曷用申哀诚。",
            "衣器陈下帐，醪饵奠堂皇。",
            "明灵庶鉴知，髣髴斯来飨。"
        ],
        "notes": "",
        "id": "a014ddd3608bb913a548064d21944865"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "蓟北旅思",
        "preface": "",
        "paragraphs": [
            "日日望乡国，空謌白苎词。",
            "长因送人处，忆得别家时。",
            "失意还独语，多愁祗自知。",
            "客亭门外柳，折尽向南枝。"
        ],
        "notes": "",
        "id": "4c841d804e720ebd192b1888f8d4213e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "江南春",
        "preface": "",
        "paragraphs": [
            "江南杨柳春，日暖地无尘。",
            "渡口过新雨，夜来生白苹。",
            "晴沙鸣乳燕，芳树醉游人。",
            "向晚青山下，谁家祭水神。"
        ],
        "notes": "",
        "id": "f86bdac4d56d5d861429c421511c6d09"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "西楼望月",
        "preface": "",
        "paragraphs": [
            "城西楼上月，复是雪晴时。",
            "寒夜共来望，思乡独下迟。",
            "幽光落水堑，净色在霜枝。",
            "明日千里去，此中还别离。"
        ],
        "notes": "",
        "id": "cad62175f0ee2168abac8fb463852507"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "江陵孝女",
        "preface": "",
        "paragraphs": [
            "孝女独垂发，少年唯一身。",
            "无家空托墓，主祭不从人。",
            "相吊有行客，起庐无旧邻。",
            "江头闻哭处，寂寂楚花春。"
        ],
        "notes": "",
        "id": "3824309008397f42ab6c5da237745ec9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山中古祠",
        "preface": "",
        "paragraphs": [
            "春草空祠墓，荒林唯鸟飞。",
            "记年碑石在，经乱祭人稀。",
            "野鼠缘朱帐，阴尘盖画衣。",
            "近门潭水黑，时见宿龙归。"
        ],
        "notes": "",
        "id": "54d39d3c5689761c2f497eee7dd95815"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "渔阳将",
        "preface": "",
        "paragraphs": [
            "塞深沙草白，都护领燕兵。",
            "放火烧奚帐，分旗筑汉城。",
            "下营看岭势，寻雪觉人行。",
            "更向桑干北，擒生问碛名。"
        ],
        "notes": "",
        "id": "3558117da5d6acbfc6ced289162433e1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "听夜泉",
        "preface": "",
        "paragraphs": [
            "细泉深处落，夜久渐闻声。",
            "独起出门听，欲寻当涧行。",
            "还疑隔林远，复畏有风生。",
            "月下长来此，无人亦到明。"
        ],
        "notes": "",
        "id": "d51b0d4cf6569ae0c26000b8ac0f3730"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送南迁客",
        "preface": "",
        "paragraphs": [
            "去去远迁客，瘴中衰病身。",
            "青山无限路，白首不归人。",
            "海国战骑象，蛮州市用银。",
            "一家分几处，谁见日南春。"
        ],
        "notes": "",
        "id": "546a51171fd817e056313735457a62ad"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "蓟北春怀",
        "preface": "",
        "paragraphs": [
            "渺渺水云外，别来音信稀。",
            "因逢过江使，却寄在家衣。",
            "问路更愁远，逢人空说归。",
            "今朝蓟城北，又见塞鸿飞。"
        ],
        "notes": "",
        "id": "103dbec1f8830a9e3dd223075d2f5e08"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "思远人",
        "preface": "",
        "paragraphs": [
            "野桥春水清，桥上送君行。",
            "去去人应老，年年草自生。",
            "出门看远道，无信向边城。",
            "杨柳别离处，秋蝉今复鸣。"
        ],
        "notes": "",
        "id": "4e471990bc7269c267e243a5363e4c63"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠同溪客",
        "preface": "",
        "paragraphs": [
            "幽居得相近，烟景每寥寥。",
            "共伐临谿树，因为过水桥。",
            "自教青鹤舞，分采紫芝苗。",
            "更爱南峰住，寻君路恐遥。"
        ],
        "notes": "",
        "id": "5492152ac47751c3cf4a552d8b7e876f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "望行人",
        "preface": "",
        "paragraphs": [
            "秋风窗下起，旅雁向南飞。",
            "日日出门望，家家行客归。",
            "无因见边使，空待寄寒衣。",
            "独倚青楼暮，烟深鸟雀稀。"
        ],
        "notes": "",
        "id": "a197ad319e57c485f9d2084c2c30c9c9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送宫人入道",
        "preface": "",
        "paragraphs": [
            "旧宠昭阳里，寻仙此最稀。",
            "名初出宫籍，身未称霞衣。",
            "已别歌舞贵，长随鸾鹤飞。",
            "中官看入洞，空驾玉轮归。"
        ],
        "notes": "",
        "id": "27de022010dd5355fc2a351dc40c7cea"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送越客",
        "preface": "",
        "paragraphs": [
            "见说孤帆去，东南到会稽。",
            "春云剡溪口，残月镜湖西。",
            "水鹤沙边立，山鼯竹里啼。",
            "谢家曾住处，烟洞入应迷。"
        ],
        "notes": "",
        "id": "cd035e56b03dfa0815987150823a6a35"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠辟谷者",
        "preface": "",
        "paragraphs": [
            "学得餐霞法，逢人与小还。",
            "身轻曾试鹤，力弱未离山。",
            "无食犬犹在，不耕牛自闲。",
            "朝朝空漱水，叩齿草堂间。"
        ],
        "notes": "",
        "id": "455d517b9cc07540f19bb9e852ada5e1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "思江南旧游",
        "preface": "",
        "paragraphs": [
            "江臯三月时，花发石楠枝。",
            "归客应无数，春山自不知。",
            "独行愁道远，回信畏家移。",
            "杨柳东西渡，茫茫欲问谁。"
        ],
        "notes": "",
        "id": "0dc10652cfcc667941800ec72f16f76e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夜到渔家",
        "preface": "",
        "paragraphs": [
            "渔家在江口，潮水入柴扉。",
            "行客欲投宿，主人犹未归。",
            "竹深村路远，月出钓船稀。",
            "遥见寻沙岸，春风动草衣。"
        ],
        "notes": "",
        "id": "e135f4362feb7030b1a6d53ad5f4baa4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送远使",
        "preface": "",
        "paragraphs": [
            "扬旌过陇头，陇水向西流。",
            "塞路依山远，戍城逢笛秋。",
            "寒沙阴漫漫，疲马去悠悠。",
            "为问征行将，谁封定远侯。"
        ],
        "notes": "",
        "id": "f780bf678e505aee8b9f02931c9bc61e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "不食姑",
        "preface": "",
        "paragraphs": [
            "几年山里住，已作绿毛身。",
            "护气常稀语，存思自见神。",
            "养龟同不食，留药任生尘。",
            "要问西王母，仙中第几人。"
        ],
        "notes": "",
        "id": "ac08c007a641d85378ead001856320a4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "古苑杏花",
        "preface": "",
        "paragraphs": [
            "废苑杏花在，行人愁到时。",
            "独开新堑底，半露旧烧枝。",
            "晚色连荒辙，低阴覆折碑。",
            "茫茫古陵下，春尽又谁知。"
        ],
        "notes": "",
        "id": "29d6953b6e74ecd5927c3e72d087e9ff"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送流人",
        "preface": "",
        "paragraphs": [
            "独向长城北，黄云暗塞天。",
            "流名属边将，旧业作公田。",
            "拥雪添军垒，收冰当井泉。",
            "知君住应老，须记别乡年。"
        ],
        "notes": "",
        "id": "5b56a163740207f027b1d1f0b0874337"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿临江驿",
        "preface": "",
        "paragraphs": [
            "楚驿南渡口，夜深来客稀。",
            "月明见潮上，江静觉鸥飞。",
            "旅宿今已远，此行殊未归。",
            "离家久无信，又听捣寒衣。"
        ],
        "notes": "",
        "id": "0d8b469d809ac9ed8091fb2a43980ce0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送蛮客",
        "preface": "",
        "paragraphs": [
            "借问炎州客，天南几日行。",
            "江连恶谿路，山遶夜郎城。",
            "柳叶瘴云湿，桂丛蛮鸟声。",
            "知君却回日，记得海花名。"
        ],
        "notes": "",
        "id": "33bde15a3d1cfe2be8879a834006e741"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "襄国别友",
        "preface": "",
        "paragraphs": [
            "晓色荒城下，相看秋草时。",
            "独游无定计，不欲道来期。",
            "别处去家远，愁中驱马迟。",
            "归人渡烟水，遥暎野棠枝。"
        ],
        "notes": "",
        "id": "8bd22de14825bf70deb998586a267197"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送远客",
        "preface": "",
        "paragraphs": [
            "南原相送处，秋水草还生。",
            "同作忆乡客，如今分路行。",
            "因谁寄归信，渐远问前程。",
            "明日重阳节，无人上古城。"
        ],
        "notes": "",
        "id": "606d58bb398200e1ca2d17562a88ffc6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山中赠日南僧",
        "preface": "",
        "paragraphs": [
            "独向双峰老，松门闭两崖。",
            "翻经上蕉叶，挂衲落藤花。",
            "甃石新开井，穿林自种茶。",
            "时逢海南客，蛮语问谁家。"
        ],
        "notes": "",
        "id": "0314e3127cf7838a81d52d73c6419062"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "征西将",
        "preface": "",
        "paragraphs": [
            "黄沙北风起，半夜又翻营。",
            "战马雪中宿，探人冰上行。",
            "深山旗未展，阴碛鼓无声。",
            "几道征西将，同收碎叶城。"
        ],
        "notes": "",
        "id": "b74c88b7905e630d836c6089c1a2c581"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "忆在江南日，同游三月时。",
            "采茶寻远涧，鬬鸭向春池。",
            "送客沙头宿，招僧竹里碁。",
            "如今各千里，无计得相随。"
        ],
        "notes": "",
        "id": "02b6902565894214cefd841202705043"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送防秋将",
        "preface": "",
        "paragraphs": [
            "白首征西将，犹能射戟支。",
            "元戎选部曲，军吏换旌旗。",
            "逐虏招降远，开边旧垒移。",
            "重收陇外地，应似汉家时。"
        ],
        "notes": "",
        "id": "fbc045f135de77837d5ca7c2f80cd3a1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "律僧",
        "preface": "",
        "paragraphs": [
            "苦行长不出，清羸最少年。",
            "持斋唯一食，讲律岂曾眠。",
            "避草每移径，滤虫还入泉。",
            "从来天竺法，到此几人传。"
        ],
        "notes": "",
        "id": "657a51f43da81de7f1986f6ccb56d1e7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山中秋夜",
        "preface": "",
        "paragraphs": [
            "寂寂山景静，幽人归去迟。",
            "横琴当月下，压酒及花时。",
            "冷露湿茆屋，暗泉冲竹篱。",
            "西峰采药伴，此夕恨无期。"
        ],
        "notes": "",
        "id": "5c4b739cb04ff4731cadbe8d2751bba6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送南客",
        "preface": "",
        "paragraphs": [
            "行路雨修修，青山尽海头。",
            "天涯人去远，岭北水空流。",
            "夜市连铜柱，巢居属象州。",
            "来时旧相识，谁向日南游。"
        ],
        "notes": "",
        "id": "1133bfb223490cab91e0184ae8fc73cd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿江店",
        "preface": "",
        "paragraphs": [
            "野店临西浦，门前有橘花。",
            "停灯待贾客，卖酒与渔家。",
            "夜静江水白，路回山月斜。",
            "闲寻泊船处，潮落见平沙。"
        ],
        "notes": "",
        "id": "613039ab25e2bdc9d26f6fd02f963a9f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "岭表逢故人",
        "preface": "",
        "paragraphs": [
            "过岭万余里，旅游经此稀。",
            "相逢去家远，共说几时归。",
            "海上见花发，瘴中唯鸟飞。",
            "炎州望乡伴，自识北人衣。"
        ],
        "notes": "",
        "id": "c4d167c22399f8c2f37cc6f6d012a023"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "出塞",
        "preface": "",
        "paragraphs": [
            "秋塞雪初下，将军远出师。",
            "分营长记火，放马不收旗。",
            "月冷边帐湿，沙昏夜探迟。",
            "征人皆白首，谁见灭胡时。"
        ],
        "notes": "",
        "id": "78dfeddf8b14ff54d44a689cb66c0505"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄紫阁隐者",
        "preface": "",
        "paragraphs": [
            "紫阁气沉沉，先生住处深。",
            "有人时得见，无路可相寻。",
            "夜鹿伴茅屋，秋猿守栗林。",
            "唯应采灵药，更不别营心。"
        ],
        "notes": "",
        "id": "9ba5cf388451d9d13c150cff0d61c810"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夜宿黑灶溪",
        "preface": "",
        "paragraphs": [
            "夜到碧溪里，无人秋月明。",
            "逢幽更移宿，取伴亦探行。",
            "花下红泉色，云西乳鹤声。",
            "明朝记归处，石上自书名。"
        ],
        "notes": "",
        "id": "30b3c8f53c724aaefc4be3a54bfd7224"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "古树",
        "preface": "",
        "paragraphs": [
            "古树枝柯少，枯来复几春。",
            "露根堪系马，空腹定藏人。",
            "蠹节莓苔老，烧痕霹雳新。",
            "若当江浦上，行客祭为神。"
        ],
        "notes": "",
        "id": "1c233a8497c543e5973fd6f137c056b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送徐先生归蜀",
        "preface": "",
        "paragraphs": [
            "日暮远归处，云间仙观钟。",
            "唯持青玉牒，独立碧鸡峰。",
            "阴涧长收乳，寒泉旧养龙。",
            "几时因卖药，得向海边逢。"
        ],
        "notes": "",
        "id": "a1ea6802dfc0dd3cac3ab51902592f15"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "隐者",
        "preface": "",
        "paragraphs": [
            "先生已得道，市井亦容身。",
            "救病自行药，得钱多与人。",
            "问年长不定，传法又非真。",
            "每见邻家说，时闻使鬼神。"
        ],
        "notes": "",
        "id": "67b8075beb864a4f87d2d956c196cc15"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送友人归山",
        "preface": "",
        "paragraphs": [
            "出山成北首，重去结茅庐。",
            "移石修废井，埽龛盛旧书。",
            "开田留杏树，分洞与僧居。",
            "长在幽峰里，樵人见亦疎。"
        ],
        "notes": "",
        "id": "1bdafc55ef0d2e4508b02b176f30ddee"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "霅溪西亭晚望",
        "preface": "",
        "paragraphs": [
            "霅水碧悠悠，西亭柳岸头。",
            "夕阴生远岫，斜照逐回流。",
            "此地动归思，逢人方倦游。",
            "吴兴耆旧尽，空见白苹州。"
        ],
        "notes": "",
        "id": "69bb335f3673ecb7bf3a3afb6cb7e3f1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭山中友人",
        "preface": "",
        "paragraphs": [
            "入云遥便哭，山友隔今生。",
            "遶墓招魂魄，镌岩记姓名。",
            "犬因无主善，鹤为见人鸣。",
            "长说能尸解，多应别路行。"
        ],
        "notes": "",
        "id": "1be279824a317f62113dd761c983d459"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答僧拄杖",
        "preface": "",
        "paragraphs": [
            "灵籐为拄杖，白净色如银。",
            "得自高僧手，将扶病客身。",
            "春游不骑马，夜会亦呈人。",
            "持此归山去，深宜戴角巾。"
        ],
        "notes": "",
        "id": "8f3c58815a208674b6d1645b0291cd0d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "灵都观李道士",
        "preface": "",
        "paragraphs": [
            "仙观雨来静，遶房琼草春。",
            "素书天上字，花洞古时人。",
            "泥灶煮灵液，埽坛朝玉真。",
            "几回游阆苑，青节亦随身。"
        ],
        "notes": "",
        "id": "de6571fd0fed0efb10b23e711ff5a97f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送韦评事归华阴",
        "preface": "",
        "paragraphs": [
            "三峰西面住，出见世人稀。",
            "老大谁相识，恓惶又独归。",
            "埽窗秋菌落，开箧夜蛾飞。",
            "若向云中伴，还应着褐衣。"
        ],
        "notes": "",
        "id": "913083b3e626a156c47aeeec442b952b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送闽僧",
        "preface": "",
        "paragraphs": [
            "几夏京城住，今朝独远归。",
            "修行四分律，护净七条衣。",
            "谿寺黄橙熟，沙田紫芋肥。",
            "九龙潭上路，同去客应稀。"
        ],
        "notes": "",
        "id": "c0dedef93d9f1e6768caff30ccf4678d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送海南客归旧岛",
        "preface": "",
        "paragraphs": [
            "海上去应远，蛮家云岛孤。",
            "竹船来桂浦，山市卖鱼须。",
            "入国自献宝，逢人多赠珠。",
            "却归春洞口，斩象祭天吴。"
        ],
        "notes": "",
        "id": "86918baa157efbb1b07aac23ba3803b5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "登咸阳北寺楼",
        "preface": "",
        "paragraphs": [
            "高秋原上寺，下马一登临。",
            "渭水西来直，秦山南向深。",
            "旧宫人不住，荒碣路难寻。",
            "日暮凉风起，萧条多远心。"
        ],
        "notes": "",
        "id": "c881616261c8100172006165d667477e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送新罗使",
        "preface": "",
        "paragraphs": [
            "万里为朝使，离家今几年。",
            "应知旧行路，却上远归船。",
            "夜泊避蛟窟，朝炊求岛泉。",
            "悠悠到乡国，还望海西天。"
        ],
        "notes": "",
        "id": "4d23154da7bc54eb0cedc6b2828d72a7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿广德寺寄从舅",
        "preface": "",
        "paragraphs": [
            "古寺客堂空，开帘四面风。",
            "移床动栖鹤，停烛聚飞虫。",
            "闲卧逐凉处，远愁生静中。",
            "林西微月色，思与宁家同。"
        ],
        "notes": "",
        "id": "aa8aac6035b82dc9537f8575d3e62597"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿邯郸馆寄马磁州",
        "preface": "",
        "paragraphs": [
            "孤客到空馆，夜寒愁卧迟。",
            "虽沽主人酒，不似在家时。",
            "几宿得欢笑，如今成别离。",
            "明朝行更远，回望隔山陂。"
        ],
        "notes": "",
        "id": "788a85280434720c429965093c8f5587"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "舟行寄李湖州",
        "preface": "",
        "paragraphs": [
            "客愁无次第，川路重辛勤。",
            "藻密行舟涩，湾多转檝频。",
            "薄游空感惠，失计自怜贫。",
            "赖有汀洲句，时时慰远人。"
        ],
        "notes": "",
        "id": "99ceb8c5006c0a51f411012fe4ab9ff6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送闲师归江南",
        "preface": "",
        "paragraphs": [
            "徧住江南寺，随缘到上京。",
            "多生修律业，外学得诗名。",
            "讲殿偏追入，斋家别请行。",
            "青枫乡路远，几日尽归程。"
        ],
        "notes": "",
        "id": "1c5d2362a9680aa4324dccc7042d34bb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "游襄阳山寺",
        "preface": "",
        "paragraphs": [
            "秋色江边路，烟霞若有期。",
            "寺贫无利施，僧老足慈悲。",
            "薜荔侵禅窟，虾蟆占浴池。",
            "闲游殊未徧，即是下山时。"
        ],
        "notes": "",
        "id": "67a876bc965b5b9746ce7718868f7f8a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "登城寄王秘书建",
        "preface": "",
        "paragraphs": [
            "闻君鹤岭住，西望日依依。",
            "远客偏相忆，登城独不归。",
            "十年为道侣，几处共柴扉。",
            "今日烟霞外，人间得见稀。"
        ],
        "notes": "",
        "id": "34936b96dee9c91a211190705566e673"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送从弟戴玄往苏州",
        "preface": "",
        "paragraphs": [
            "杨柳阊门路，悠悠水岸斜。",
            "乘舟向山寺，着屐到渔家。",
            "夜月红柑树，秋风白藕花。",
            "江天诗景好，回日莫令赊。"
        ],
        "notes": "",
        "id": "be7ee9553dc1482a9657da01d114eb1f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送朱庆余及第归越",
        "preface": "",
        "paragraphs": [
            "东南归路远，几日到乡中。",
            "有寺山皆遍，无家水不通。",
            "湖声莲叶雨，野气稻花风。",
            "州县知名久，争邀与客同。"
        ],
        "notes": "",
        "id": "75bd00d14262a4e828eeffab45ee0aac"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "过贾岛野居",
        "preface": "",
        "paragraphs": [
            "青门坊外住，行坐见南山。",
            "此地去人远，知君终日闲。",
            "蛙声篱落下，草色户庭间。",
            "好是经过处，唯愁暮独还。"
        ],
        "notes": "",
        "id": "88cc233e4d735af199ee087fc95bf7b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬韩庶子",
        "preface": "",
        "paragraphs": [
            "西街幽僻处，正与嬾相宜。",
            "寻寺独行远，借书常送迟。",
            "家贫无易事，身病足闲时。",
            "寂寞谁相问，祗应君自知。"
        ],
        "notes": "",
        "id": "d213d3e34cfef61d0eda05cc25bef408"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠姚合少府",
        "preface": "",
        "paragraphs": [
            "病来辞赤县，案上有丹经。",
            "为客烧茶灶，教儿埽竹亭。",
            "诗成添旧卷，酒尽卧空缾。",
            "阙下今遗逸，谁瞻隐士星。"
        ],
        "notes": "",
        "id": "b386cdd00b0315961e4f30d610f503ff"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送僧游五台兼谒李司空",
        "preface": "",
        "paragraphs": [
            "远去见双节，因行上五台。",
            "化楼侵晓出，雪路向春开。",
            "边寺连峰去，胡儿听法来。",
            "定知巡礼后，解夏始应回。"
        ],
        "notes": "",
        "id": "019f41ceb904ea7333767c035a8b593e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送郑秀才归宁",
        "preface": "",
        "paragraphs": [
            "桂檝彩为衣，行当令节归。",
            "夕潮迷浦远，昼雨见人稀。",
            "野芰到时熟，江鸥泊处飞。",
            "离琴一奏罢，山雨霭余晖。"
        ],
        "notes": "",
        "id": "4bd83370eb4ddebdf9033867b5ddfcb1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送李评事游越",
        "preface": "",
        "paragraphs": [
            "未习风尘事，初为吴越游。",
            "露沾湖草晚，日照海山秋。",
            "梅市门何在，兰亭水尚流。",
            "西陵待潮处，知汝不胜愁。"
        ],
        "notes": "",
        "id": "c91dd6d81e4d4179b9fdfbe1548ce051"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夏日闲居",
        "preface": "",
        "paragraphs": [
            "无事门多闭，偏知夏日长。",
            "早蝉声寂寞，新竹气清凉。",
            "闲对临书案，看移晒药床。",
            "自怜归未得，犹寄在班行。"
        ],
        "notes": "",
        "id": "f248567df51b60a1a12c6b77179f75a9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "东城南陌尘，紫幰与朱轮。",
            "尽说无多事，能闲有几人。",
            "唯教推甲子，不信守庚申。",
            "谁见衡门里，终朝自在贫。"
        ],
        "notes": "",
        "id": "9b85a6ab26d356a1c41009fed048e163"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄昭应王中丞",
        "preface": "",
        "paragraphs": [
            "借得街西宅，开门渭水头。",
            "长贫唯要健，渐老不禁愁。",
            "独凭藤书案，空悬竹酒钩。",
            "春风石瓮寺，作意共君游。"
        ],
        "notes": "",
        "id": "fa38b7d99da25df5d279ab1d1e28172e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬孙洛阳",
        "preface": "",
        "paragraphs": [
            "家贫相远住，斋馆入时稀。",
            "独坐看书卷，闲行著褐衣。",
            "早蝉庭笋老，新雨径莎肥。",
            "各离争名地，无人见是非。"
        ],
        "notes": "",
        "id": "57d8908eb521e06b9dbbbc74794a47aa"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送人任济阴",
        "preface": "",
        "paragraphs": [
            "黄绶在腰下，知君非旅行。",
            "将书报旧里，留褐与诸生。",
            "赠别尽沽酒，惜欢多出城。",
            "春风济水上，候吏听车声。"
        ],
        "notes": "",
        "id": "c9fb2191298b64bb2e957a55e3f14a77"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "晚春过崔驸马东园",
        "preface": "",
        "paragraphs": [
            "闲园多好风，不意在街东。",
            "早早诗名远，长长酒性同。",
            "竹香新雨后，莺语落花中。",
            "莫遣经过少，年光渐觉空。"
        ],
        "notes": "",
        "id": "a62ebaa1ed6bc9d4234c99d2a3194fac"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夏日闲居",
        "preface": "",
        "paragraphs": [
            "多病逢迎少，闲居又一年。",
            "药看辰日合，茶过卯时煎。",
            "草长晴来地，虫飞晚后天。",
            "此时幽梦远，不觉到山边。"
        ],
        "notes": "",
        "id": "8407ae7ea2dbde44747746a5ed72d2bf"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "晚秋闲居",
        "preface": "",
        "paragraphs": [
            "独坐高秋晚，萧条足远思。",
            "家贫常畏客，身老转怜儿。",
            "万种尽闲事，一生能几时。",
            "从来疎嬾性，应祗有僧知。"
        ],
        "notes": "",
        "id": "a3126c8715cb68a09c224ec54661c9e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和陆司业习静寄所知",
        "preface": "",
        "paragraphs": [
            "幽室独焚香，清晨下未央。",
            "山开登竹阁，僧到出茶床。",
            "收拾新琴谱，封题旧药方。",
            "逍遥无别事，不似在班行。"
        ],
        "notes": "",
        "id": "4aba2d744f87cf461e59c0333c18fda9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬韩祭酒雨中见寄",
        "preface": "",
        "paragraphs": [
            "雨中愁不出，阴黑尽连宵。",
            "屋湿唯添漏，泥深未放朝。",
            "无刍怜马瘦，少食信儿娇。",
            "闻道韩夫子，还同此寂寥。"
        ],
        "notes": "",
        "id": "0a7e85b05be0fc72e2c3ecff27738dba"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴仆射移官言志",
        "preface": "",
        "paragraphs": [
            "身在勤劳地，常思放旷时。",
            "功成归圣主，位重委群司。",
            "看垒台边石，闲吟箧里诗。",
            "苍生正瞻望，难与故山期。"
        ],
        "notes": "",
        "id": "decd94421ff88b434c740e471dc5c80b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬白二十二舍人早春曲江见招",
        "preface": "",
        "paragraphs": [
            "曲江冰欲尽，风日已恬和。",
            "柳色看犹浅，泉声觉渐多。",
            "紫蒲生湿岸，青鸭戏新波。",
            "仙掖高情客，相招共一过。"
        ],
        "notes": "",
        "id": "4d1f6cd3d0e1157230b218f9d9260865"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴仆射朝回寄韩吏部",
        "preface": "",
        "paragraphs": [
            "独爱南关里，山晴竹杪风。",
            "从容朝早退，萧洒客常通。",
            "案曲新亭上，移花远寺中。",
            "唯应有吏部，诗酒每相同。"
        ],
        "notes": "",
        "id": "015bf430335e0db43d91abbb5ba28435"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春日李舍人宅见两省诸公唱和因书情即事",
        "preface": "",
        "paragraphs": [
            "又见帝城里，东风天气和。",
            "官闲人事少，年长道情多。",
            "紫掖发章句，青闱更咏歌。",
            "谁知余寂寞，终日断经过。"
        ],
        "notes": "",
        "id": "7c0c57d4ac9bee0aaa4a7e39dd701498"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和李仆射秋日病中作",
        "preface": "",
        "paragraphs": [
            "由来病根浅，易见药功成。",
            "晓日杵臼静，凉风衣服轻。",
            "犹疑少气力，渐觉有心情。",
            "独倚红藤杖，时时堦上行。"
        ],
        "notes": "",
        "id": "825e91d9a109756ec68007c089f39b0c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "早春病中",
        "preface": "",
        "paragraphs": [
            "羸病及年初，心情不自如。",
            "多申请假牒，祗送贺官书。",
            "幽径独行步，白头长嬾梳。",
            "更怜晴日色，渐渐暖贫居。"
        ],
        "notes": "",
        "id": "2351309ab3879eebfc4ef1fd60a9971b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送严大夫之桂州",
        "preface": "",
        "paragraphs": [
            "旌斾过湘潭，幽奇得徧探。",
            "莎城百越北，行路九疑南。",
            "有地多生桂，无时不养蚕。",
            "听歌疑似曲，风俗自相谙。"
        ],
        "notes": "",
        "id": "e8abb131d2a14b464e7985bf316f06eb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "老去多悲事，非唯见二毛。",
            "眼昏书字大，耳重觉声高。",
            "望月偏增思，寻山易发劳。",
            "都无作官意，赖得在闲曹。"
        ],
        "notes": "",
        "id": "5032e98d5d795a5c47917d85acb02824"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "使至蓝谿驿寄太常王丞",
        "preface": "",
        "paragraphs": [
            "独上七盘去，峰峦转转稠。",
            "云中迷象鼻，雨里下筝头。",
            "水没荒桥路，鸦啼古驿楼。",
            "君今在城阙，肯见此中愁。"
        ],
        "notes": "",
        "id": "af82310b6be90f2fb9c07f4925462816"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "留别江陵王少府",
        "preface": "",
        "paragraphs": [
            "迢迢山上路，病客独行迟。",
            "况此分手处，当君失意时。",
            "寒林远路驿，晚烧过荒陂。",
            "别后空回首，相逢未有期。"
        ],
        "notes": "",
        "id": "a581f2cbfee9889ceaff708bc3b87059"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠海东僧",
        "preface": "",
        "paragraphs": [
            "别家行万里，自说过扶余。",
            "学得中州语，能为外国书。",
            "与医收海藻，持咒取龙鱼。",
            "更问同来伴，天台几处居。"
        ],
        "notes": "",
        "id": "256a62d88306faf17100807a7cf20fb6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄汉阳故人",
        "preface": "",
        "paragraphs": [
            "知君汉阳住，烟树远重重。",
            "归使雨中发，寄书灯下封。",
            "同时买江坞，今日别云松。",
            "欲问新移处，青萝最北峰。"
        ],
        "notes": "",
        "id": "d319b69ce6e84261c8be6abd072b7e62"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送安西将",
        "preface": "",
        "paragraphs": [
            "万里海西路，茫茫边草秋。",
            "计程沙塞口，望伴驿峰头。",
            "雪暗非时宿，沙深独去愁。",
            "塞乡人易老，莫住近蕃州。"
        ],
        "notes": "",
        "id": "26e17001502108450e73614e4229996a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题李山人幽居",
        "preface": "",
        "paragraphs": [
            "襄阳南郭外，茅屋一书生。",
            "无事焚香坐，有时寻竹行。",
            "画苔藤杖细，踏石笋鞋轻。",
            "应笑风尘客，区区逐世名。"
        ],
        "notes": "",
        "id": "3b323cd94f198e2b7c9deff9d7b74857"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "早春闲游",
        "preface": "",
        "paragraphs": [
            "年长身多病，独宜作冷官。",
            "从来闲坐惯，渐觉出门难。",
            "树影新犹薄，池光晚尚寒。",
            "遥闻有花发，骑马暂行看。"
        ],
        "notes": "",
        "id": "126a369e78fa69a40ffd4c93c7163dc0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠太常王建藤杖笋鞋",
        "preface": "",
        "paragraphs": [
            "蛮藤剪为杖，楚笋结成鞋。",
            "称与诗人用，堪随礼寺斋。",
            "寻花入幽径，步日下寒堦。",
            "以此持相赠，君应惬素怀。"
        ],
        "notes": "",
        "id": "e1d5bc661b2ad360af3909bececb0449"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和周赞善闻子规",
        "preface": "",
        "paragraphs": [
            "秦城啼楚鸟，远思更纷纷。",
            "况是街西夜，偏当雨里闻。",
            "应投最高树，似隔数重云。",
            "此处谁能听，遥知独有君。"
        ],
        "notes": "",
        "id": "70f335395afd4e3e6f85568a9c071770"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送李骑曹灵州归觐",
        "preface": "",
        "paragraphs": [
            "翩翩出上京，几日到边城。",
            "渐觉风沙起，还将弓箭行。",
            "席箕侵路暗，野马见人惊。",
            "军府知归庆，应教数骑迎。"
        ],
        "notes": "",
        "id": "199249efa1f08001a1ac8fd53692a97d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食夜寄姚侍郎",
        "preface": "",
        "paragraphs": [
            "贫官多寂寞，不异野人居。",
            "作酒和山药，教儿写道书。",
            "五湖归去远，百事病来疎。",
            "况忆同怀者，寒庭月上初。"
        ],
        "notes": "",
        "id": "dc7200043fd037b0c91fb68e7389cadb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题清彻上人院",
        "preface": "",
        "paragraphs": [
            "古寺临坛久，松间别起堂。",
            "看添浴佛水，自合读经香。",
            "爱养无家客，多传得效方。",
            "过斋长不出，坐卧一绳床。"
        ],
        "notes": "",
        "id": "2a0a4afce9fe4617a0529500e9f7d203"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄灵一上人初归云门寺",
        "preface": "",
        "paragraphs": [
            "寒山白云里，法侣自招携。",
            "竹径通城下，松门隔水西。",
            "方同沃洲去，不作武陵迷。",
            "髣髴遥看处，秋风是会稽。"
        ],
        "notes": "",
        "id": "e4a94582fd8e9171b73702755cf13b95"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴司空即事通简旧僚",
        "preface": "",
        "paragraphs": [
            "肃肃上台坐，四方皆仰风。",
            "当朝奉明政，早日立元功。",
            "独对赤墀下，密宣黄阁中。",
            "犹闻动高韵，思与旧僚同。"
        ],
        "notes": "",
        "id": "6155c6d097057853cf9b8194bf94f498"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "使回留别襄阳李司空",
        "preface": "",
        "paragraphs": [
            "江亭寒日晚，弦管有离声。",
            "从此一筵别，独为千里行。",
            "迟迟恋恩德，役役限公程。",
            "回首吟新句，霜云满楚城。"
        ],
        "notes": "",
        "id": "0aa4c66405632c5fee73a1be4831bc9d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和户部令狐尚书喜裴司空见招看雪",
        "preface": "",
        "paragraphs": [
            "南园新覆雪，上宰晓来看。",
            "谁共登春榭，唯闻有地官。",
            "色连山远静，气与竹偏寒。",
            "高韵更相应，宁同謌吹欢。"
        ],
        "notes": "",
        "id": "e3844347e1973b999766c5243f0b8ee2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴司空以诗请刑部白侍郎双鹤",
        "preface": "",
        "paragraphs": [
            "皎皎仙家鹤，远留闲宅中。",
            "徘徊幽树月，嘹唳小亭风。",
            "丞相西园好，池塘野水通。",
            "欲将来放此，赏望与宾同。"
        ],
        "notes": "",
        "id": "d22a48b159adb5a96f65fb3c82a411c3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同锦州胡郎中清明日对雨西亭宴",
        "preface": "",
        "paragraphs": [
            "郡内开新火，高斋雨气清。",
            "惜花邀客赏，劝酒促歌声。",
            "共醉移芳席，留欢闭暮城。",
            "政闲方宴语，琴筑任遥情。"
        ],
        "notes": "",
        "id": "10a698157d4f9d5dd721a0a1a9d87fb1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "庄陵挽歌词三首 一",
        "preface": "",
        "paragraphs": [
            "白日已昭昭，干戈亦渐消。",
            "迎师亲出道，从谏早临朝。",
            "佞幸威权薄，忠良宠锡饶。",
            "丘陵今一变，无复白云谣。"
        ],
        "notes": "",
        "id": "d3f35b9083beb2ab16da2421d4b326c1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "庄陵挽歌词三首 二",
        "preface": "",
        "paragraphs": [
            "观风欲巡洛，习战亦开池。",
            "始改三年政，旋闻七月期。",
            "陵分内外使，官具吉凶仪。",
            "渭北新园路，箫笳远更悲。"
        ],
        "notes": "",
        "id": "496a6481be49fe6927af8cc650b266c7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "庄陵挽歌词三首 三",
        "preface": "",
        "paragraphs": [
            "晓日龙车动，秋风阊阖开。",
            "行帷六宫出，执绋万方来。",
            "惨惨郊原暮，迟迟挽唱哀。",
            "空山烟雨夕，新陌遶陵台。"
        ],
        "notes": "",
        "id": "0c35ee7cc7393682595e630ecec69e90"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 一",
        "preface": "",
        "paragraphs": [
            "选得闲坊住，秋来草树肥。",
            "风前卷筒簟，雨里脱荷衣。",
            "野客留方去，山童取药归。",
            "非因入朝省，过此出门稀。"
        ],
        "notes": "",
        "id": "5627d68676c497e20363ab5727c12bb9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 二",
        "preface": "",
        "paragraphs": [
            "有地唯栽竹，无池亦养鹅。",
            "学书求墨迹，酿酒爱朝和。",
            "古镜铭文浅，神方谜语多。",
            "居贫闲自乐，豪客莫相过。"
        ],
        "notes": "",
        "id": "73daf074d20aeed943dac80e88f19a5f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 三",
        "preface": "",
        "paragraphs": [
            "闲来松菊地，未省有埃尘。",
            "直去多将药，朝回不访人。",
            "见僧收酒器，迎客换纱巾。",
            "更恐登清要，难成自在身。"
        ],
        "notes": "",
        "id": "f62c01714315146607dd931fe0308fa3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 四",
        "preface": "",
        "paragraphs": [
            "自知清静好，不要问时豪。",
            "就石安琴枕，穿松压酒槽。",
            "山晴因月甚，诗语入秋高。",
            "身外无余事，唯应笔砚劳。"
        ],
        "notes": "",
        "id": "bb09bb674dd62e57fc3cb3e8c55616d4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 五",
        "preface": "",
        "paragraphs": [
            "闲堂新埽洒，称是早秋天。",
            "书客多呈帖，琴僧与合弦。",
            "莎台乘晚上，竹院就凉眠。",
            "终日无忙事，还应似得仙。"
        ],
        "notes": "",
        "id": "7fd8888a925e6fa67f0edc2df7621bac"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 六",
        "preface": "",
        "paragraphs": [
            "醉倚斑藤杖，闲眠瘿木床。",
            "案头行气诀，炉里降真香。",
            "尚俭经营少，居闲意思长。",
            "秋茶莫夜饮，新自作松浆。"
        ],
        "notes": "",
        "id": "9a3b1462571171323dc173a40cf2dd70"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 七",
        "preface": "",
        "paragraphs": [
            "每忆旧山居，新教上墨图。",
            "晚花回地种，好酒问人沽。",
            "夜后开朝簿，申前发省符。",
            "为郎凡几岁，已见白髭须。"
        ],
        "notes": "",
        "id": "6fc6715ab3cfdbfda9b6ba162cc39c02"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 八",
        "preface": "",
        "paragraphs": [
            "菊地才通履，茶房不垒阶。",
            "凭医看蜀药，寄信觅吴鞋。",
            "尽得仙家法，多随道客斋。",
            "本无荣辱意，不是学安排。"
        ],
        "notes": "",
        "id": "488ffb88eb8f8a219e65449533e92981"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 九",
        "preface": "",
        "paragraphs": [
            "林下无拘束，闲行放性灵。",
            "好时开药灶，高处置琴亭。",
            "更撰居山记，唯寻相鹤经。",
            "初当授衣假，无吏挽门铃。"
        ],
        "notes": "",
        "id": "255d61a1846476ec2af369e33999252e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和左司元郎中秋居十首 十",
        "preface": "",
        "paragraphs": [
            "客散高斋晚，东园景象偏。",
            "晴明犹有蝶，凉冷渐无蝉。",
            "藤折霜来子，蜗行雨后涎。",
            "新诗才上卷，已得满城传。"
        ],
        "notes": "",
        "id": "a671e8f85020dd2dda37819193d4786c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "经王处士原居",
        "preface": "",
        "paragraphs": [
            "旧宅谁相近，唯僧近竹关。",
            "庭闲云满井，窗晓雪通山。",
            "来客半留宿，借书多寄还。",
            "明时未中岁，莫便一生闲。"
        ],
        "notes": "",
        "id": "260f72ad736e94491bb6002673d3914b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "不食仙姑山房",
        "preface": "",
        "paragraphs": [
            "寂寂花枝里，草堂唯素琴。",
            "因山曾改眼，见客不言心。",
            "月出溪路静，鹤鸣云树深。",
            "丹砂如可学，便欲住幽林。"
        ],
        "notes": "",
        "id": "ac80be58aa96ccaf07dc6ff006579fc4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "江头",
        "preface": "",
        "paragraphs": [
            "晚步随江远，来帆过眼频。",
            "试寻新住客，少见故乡人。",
            "回首怜归翼，长吟任此身。",
            "应同南浦雁，更见岭头春。"
        ],
        "notes": "",
        "id": "3cb690e99445f30f58fc3d84f3b8e861"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄孙冲主簿",
        "preface": "",
        "paragraphs": [
            "低折沧州簿，无书整两春。",
            "马从同事借，妻怕罢官贫。",
            "道僻收闲药，诗高笑故人。",
            "仍闻长吏奏，表乞锁厅频。"
        ],
        "notes": "",
        "id": "d369a7e010c895967670cac59f49cb95"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠任懒",
        "preface": "",
        "paragraphs": [
            "未肯求科第，深坊且隐居。",
            "胜游寻野客，高卧看兵书。",
            "点药医闲马，分泉灌远蔬。",
            "汉庭无得意，谁拟荐相如。"
        ],
        "notes": "",
        "id": "e67c933447b7cd0d4264bad80f3dcb6d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "旧宫人",
        "preface": "",
        "paragraphs": [
            "謌舞梁州女，归时白发生。",
            "全家没蕃地，无处问乡程。",
            "宫锦不传样，御香空记名。",
            "一身难自说，愁逐路人行。"
        ],
        "notes": "",
        "id": "b33e1fa099f1caa2aebb35f86b40274b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春日留别",
        "preface": "",
        "paragraphs": [
            "游人欲别离，半醉对花枝。",
            "看著春又晚，莫轻少年时。",
            "临行记分处，廻首是相思。",
            "各向天涯去，重来未可期。"
        ],
        "notes": "",
        "id": "d4ca9d323b7d7ba7be30d408d90a0c20"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "没蕃故人",
        "preface": "",
        "paragraphs": [
            "前年伐月支，城上没全师。",
            "蕃汉断消息，死生长别离。",
            "无人收废帐，归马识残旗。",
            "欲祭疑君在，天涯哭此时。"
        ],
        "notes": "",
        "id": "63b5115d40e952372e88cec3bac55d19"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠箕山僧",
        "preface": "",
        "paragraphs": [
            "久住空林下，长斋耳目清。",
            "蒲团借客坐，石磹甃人行。",
            "似鹤难知性，因山强号名。",
            "时闻衣袖里，暗掐念珠声。"
        ],
        "notes": "",
        "id": "4c29215fbfa74173e8bd3452ffa261df"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "冬夕",
        "preface": "",
        "paragraphs": [
            "寒蛩独罢织，湘雁犹能鸣。",
            "月色当窗入，乡心半夜生。",
            "不成高枕梦，复作遶堦行。",
            "回首嗟淹泊，城头北斗横。"
        ],
        "notes": "",
        "id": "a18cffa75c0ab21aded07eb44cbb9be1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "奉和陕州十四翁中丞寄雷州二十二翁司户之作",
        "preface": "",
        "paragraphs": [
            "联飞独不前，迥落海南天。",
            "贾傅竟行矣，邵公惟泫然。",
            "瘴开山更远，路极水无边。",
            "沈劣本多感，况闻原上篇。"
        ],
        "notes": "",
        "id": "7eab9378fb032e981855561dafb0a4db"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "老将",
        "preface": "",
        "paragraphs": [
            "鬓衰头似雪，行步急如风。",
            "不怕骑生马，犹能挽硬弓。",
            "兵书封锦字，手诏满香筒。",
            "今日身憔悴，犹夸定远功。"
        ],
        "notes": "",
        "id": "8cf49c57d75a526868ed2e786ab20958"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送友生游峡中",
        "preface": "",
        "paragraphs": [
            "风静杨柳垂，看花又别离。",
            "几年同在此，今日各驱驰。",
            "峡里闻猿呌，山头见月时。",
            "殷勤一杯酒，珍重岁寒姿。"
        ],
        "notes": "",
        "id": "2d9b745080be8fa10f154e8a0e9312ed"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送安法师",
        "preface": "",
        "paragraphs": [
            "出郭见落日，别君临古津。",
            "远程无野寺，宿处问何人。",
            "原色不分路，锡声遥隔尘。",
            "山阴到家节，犹及蕙兰春。"
        ],
        "notes": "",
        "id": "032bd587c0befa019d5e112f9a65315c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "水",
        "preface": "",
        "paragraphs": [
            "荡漾空沙际，虚明入远天。",
            "秋光照不极，鸟色去无边。",
            "势引长云阔，波轻片雪连。",
            "汀洲杳难测，万古覆苍烟。"
        ],
        "notes": "",
        "id": "2793187a21255da4142f8eed2eb67572"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "岳州晚景",
        "preface": "",
        "paragraphs": [
            "晚景寒鸦集，秋声旅雁归。",
            "水光浮日去，霞彩暎江飞。",
            "洲白芦花吐，园红柿叶稀。",
            "长沙卑湿地，九月未成衣。"
        ],
        "notes": "",
        "id": "d544a4e371772a7bf518f2658346c6fe"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食后",
        "preface": "",
        "paragraphs": [
            "田舍清明日，家家出火迟。",
            "白衫眠古巷，红索搭高枝。",
            "纱带生难结，铜钗重易垂。",
            "斩新衣著尽，还似去年时。"
        ],
        "notes": "",
        "id": "13ee8a562c2172d24fd1748fbec9a24c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食书事二首 一",
        "preface": "",
        "paragraphs": [
            "今朝一百五，出户雨初晴。",
            "舞爱双飞蝶，歌闻数里莺。",
            "江深青草岸，花满白云城。",
            "为政多孱懦，应无酷吏名。"
        ],
        "notes": "",
        "id": "ddee23566735f6710808b3352503d2bf"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食书事二首 二",
        "preface": "",
        "paragraphs": [
            "出城烟火少，况复是今朝。",
            "闲坐将谁语，临觞只自谣。",
            "堦前春藓徧，衣上落花飘。",
            "妓乐州人戏，使君心寂寥。"
        ],
        "notes": "",
        "id": "35580cd16be652b47e73b6c0bcabb91f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和李仆射雨中寄卢严二给事",
        "preface": "",
        "paragraphs": [
            "郊原飞雨至，城阙湿云埋。",
            "迸点时穿牖，浮沤欲上堦。",
            "偏滋解箨竹，并洒落花槐。",
            "晚润生琴匣，新凉满药斋。",
            "从容朝务退，放旷掖曹乖。",
            "尽日无来客，闲吟感此怀。"
        ],
        "notes": "",
        "id": "ac6bbdb3212a01c12ad8d9cd75a40795"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬李仆射晚春见寄",
        "preface": "",
        "paragraphs": [
            "戟户洞初晨，莺声雨后频。",
            "虚庭清气在，众药湿光新。",
            "鱼动芳池面，苔侵老竹身。",
            "教铺尝酒处，自问探花人。",
            "独此长多病，幽居欲过春。",
            "今朝听高韵，忽觉离埃尘。"
        ],
        "notes": "",
        "id": "3c9dd90eb3f8405e2bd9369cc8e928dc"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和卢常侍寄华山郑隐者",
        "preface": "",
        "paragraphs": [
            "独住三峰下，年深学炼丹。",
            "一间松叶屋，数片石花冠。",
            "酒待山中饮，琴将洞口弹。",
            "开门移远竹，剪草出幽兰。",
            "荒壁通泉架，晴崖晒药坛。",
            "寄知骑省客，长向白云闲。"
        ],
        "notes": "",
        "id": "f3c2bbfb0d57799831a4cfc45375ee62"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和令狐尚书平泉东庄近居李仆射有寄十韵",
        "preface": "",
        "paragraphs": [
            "平地有清泉，伊南古寺边。",
            "涨池闲遶屋，出野徧浇田。",
            "旧隐离多日，新邻得几年。",
            "探幽皆一绝，选胜又双全。",
            "门静山光别，园深竹影连。",
            "斜分采药径，直过钓鱼船。",
            "鸡犬还应识，云霞顿觉鲜。",
            "追思应不远，赏爱谅难偏。",
            "此处堪长往，游人早共传。",
            "各当恩寄重，归卧恐无缘。"
        ],
        "notes": "",
        "id": "d5a54353905058f8c222186c63147795"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送郑尚书出镇南海",
        "preface": "",
        "paragraphs": [
            "远镇承新命，王程不假催。",
            "班行争路送，恩赐并时来。",
            "牙斾从城展，兵符到府开。",
            "蛮声喧夜市，海色浸潮台。",
            "画角天边月，寒关岭上梅。",
            "共知公望重，多是隔年回。"
        ],
        "notes": "",
        "id": "bbecbd0fb38d7a2a685a1dd05563fa49"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "徐州试反舌无声",
        "preface": "",
        "paragraphs": [
            "夏木多好鸟，偏知反舌名。",
            "林幽仍共宿，时过即无声。",
            "竹外天空晓，谿头雨自晴。",
            "居人宜寂寞，深院益凄清。",
            "入雾暗相失，当风闲易惊。",
            "来年上林苑，知尔最先鸣。"
        ],
        "notes": "",
        "id": "bee0128f0358754d185304cf10d5c10b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "省试行不由径",
        "preface": "",
        "paragraphs": [
            "田里有微径，贤人不复行。",
            "孰知求捷步，又恐异端成。",
            "从易众所欲，安邪患亦生。",
            "谁能达天道，共此竞前程。",
            "子羽有遗迹，孔门传旧声。",
            "今逢大君子，士节自光明。"
        ],
        "notes": "",
        "id": "810cd014e2ac84df42f4cae541c9714c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "新城甲仗楼",
        "preface": "",
        "paragraphs": [
            "谢氏起新楼，西临城角头。",
            "图功百尺丽，藏器五兵修。",
            "结缔榱甍固，虚明户槛幽。",
            "鱼龙卷旗帜，霜雪积戈矛。",
            "暑雨熇烝隔，凉风宴位留。",
            "地高形出没，山静气清优。",
            "睥睨斜光彻，阑干宿霭浮。",
            "芊芊秔稻色，脉脉苑谿流。",
            "郡化黄丞相，诗成沈隐侯。",
            "居兹良得景，殊胜岘山游。"
        ],
        "notes": "",
        "id": "633416420db5397f0a1d18456db8fba6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠殷山人",
        "preface": "",
        "paragraphs": [
            "郁郁山中客，知名四十年。",
            "恓惶身独隐，寂寞性应便。",
            "世业公侯籍，生涯黍稷田。",
            "藤悬读书帐，竹系网鱼船。",
            "已种千头橘，新开数脉泉。",
            "闲游携酒远，幽语向僧偏。",
            "入洞题松过，看花选石眠。",
            "避喧长汩没，逢胜即留连。",
            "自古多高迹，如君少比肩。",
            "耕耘此辛苦，章句已流传。",
            "昔日交游盛，当时省阁贤。",
            "同袍还共弊，连辔每推先。",
            "讲序居重席，群儒愿执鞭。",
            "满堂虚左待，众目望乔迁。",
            "才异时难用，情高道自全。",
            "畏人颜惨澹，疎物势迍邅。",
            "贤者闻知命，吾生复礼玄。",
            "深藏报恩劒，久缉养生篇。",
            "憔悴众夫笑，经过郡守怜。",
            "夕阳悲病鹤，霜气动饥鹯。",
            "处士谁能荐，穷途世所捐。",
            "伯鸾甘寄食，元淑苦无钱。",
            "策蹇秋尘里，吟诗黄叶前。",
            "故裘余白领，废瑟断朱弦。",
            "志气终犹在，逍遥任自然。",
            "家贫念婚嫁，身老恋云烟。",
            "放逸栖岩鹿，清虚饮露蝉。",
            "郑逃秦谷口，严爱越溪边。",
            "霄汉予犹阻，荣枯子不牵。",
            "山城一相遇，感激意难宣。"
        ],
        "notes": "",
        "id": "16cf3bffd2c43466937c51fc5a2599f4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "夏日可畏",
        "preface": "",
        "paragraphs": [
            "赫赫温风扇，炎炎夏日徂。",
            "火威驰逈野，畏景铄遥途。",
            "势矫翔阳翰，功分造化罏。",
            "禁城千品烛，黄道一轮孤。",
            "落照频空簟，余晖卷夕梧。",
            "如何倦游子，中路独踟蹰。"
        ],
        "notes": "",
        "id": "c3ed29017a463dac66bf3569bc1446b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "罔象得玄珠",
        "preface": "",
        "paragraphs": [
            "赤水今何处，遗珠已渺然。",
            "离娄徒肆目，罔象乃通玄。",
            "皎洁因成性，圆明不在泉。",
            "暗中看夜色，尘外照晴田。",
            "无胫真难掬，怀疑实易迁。",
            "今朝搜择得，应免媚晴川。"
        ],
        "notes": "",
        "id": "b0927d7fda3c3d013b79dc75563f1adb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和李仆射西园",
        "preface": "",
        "paragraphs": [
            "遇午归闲处，西庭敞四簷。",
            "高眠著琴枕，散帖检书签。",
            "印在休通客，山晴好卷帘。",
            "竹凉蝇少到，藤暗蝶争潜。",
            "晓鹊频惊喜，疎蝉不许拈。",
            "石苔生紫点，栏药吐红尖。",
            "虚坐诗情远，幽探道侣兼。",
            "所营尚胜地，虽俭复谁嫌。"
        ],
        "notes": "",
        "id": "8be07ce0b9233159d78fcd6b5c4395cf"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送裴相公赴镇太原",
        "preface": "",
        "paragraphs": [
            "盛德雄名远近知，功高先乞守藩维。",
            "衔恩暂遣分龙节，署勅还同在凤池。",
            "天子亲临楼上送，朝官齐出道傍辞。",
            "明年塞北清蕃落，应建生祠请立碑。"
        ],
        "notes": "",
        "id": "81d721a73e3901cde3f682438c444666"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄元员外",
        "preface": "",
        "paragraphs": [
            "外郎直罢无余事，埽洒书堂试药炉。",
            "门巷不教当要闹，诗篇转觉足工夫。",
            "月明台上唯僧到，夜静坊中有酒沽。",
            "朝省入频闲日少，可能同作旧游无。"
        ],
        "notes": "",
        "id": "2f5fde54525f2079f6145293ab123348"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠梅处士",
        "preface": "",
        "paragraphs": [
            "早闻声价满京城，头白江湖放旷情。",
            "讲易自传新注义，题诗不著旧官名。",
            "近移马迹山前住，多向牛头寺里行。",
            "天子如今议封禅，应将束帛请先生。"
        ],
        "notes": "",
        "id": "3e79a3f0a6e330ec1d870b900cc9cfe6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠王秘书",
        "preface": "",
        "paragraphs": [
            "不曾浪出谒公侯，唯向花间水畔游。",
            "每著新衣看药灶，多收古器在书楼。",
            "有官祗作山人老，平地能开洞穴幽。",
            "自领闲司了无事，得来君处喜相留。"
        ],
        "notes": "",
        "id": "a2e58d39d1fdb679afcf7c197de96160"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "谢裴司空寄马",
        "preface": "",
        "paragraphs": [
            "𫘧耳新驹骏得名，司空远自寄书生。",
            "乍离华廐移蹄涩，初到贫家举眼惊。",
            "每被闲人来借问，多寻古寺独骑行。",
            "长思岁旦沙堤上，得从鸣珂傍火城。"
        ],
        "notes": "",
        "id": "d6766ec0988027b955afc9a4b9d5130d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬秘书王丞见寄",
        "preface": "",
        "paragraphs": [
            "相看头白来城阙，却忆漳溪旧往还。",
            "今体诗中偏出格，常参官里每同班。",
            "街西借宅多临水，马上逢人亦说山。",
            "芸阁水曹虽最冷，与君长喜得身闲。"
        ],
        "notes": "",
        "id": "687bbab5a6791ee4891ab6b2b30dd916"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送李余及第后归蜀",
        "preface": "",
        "paragraphs": [
            "十年人咏好诗章，今日成名出举场。",
            "归去唯将新诰牒，后来争取旧衣裳。",
            "山桥晓上芭蕉暗，水店晴看芋草黄。",
            "乡里亲情相见日，一时携酒贺高堂。"
        ],
        "notes": "",
        "id": "373a1bc268067bddb1f4dde453a96bbe"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "早朝寄白舍人严郎中",
        "preface": "",
        "paragraphs": [
            "鼓声初动未闻鸡，羸马街中踏冻泥。",
            "烛暗有时冲石柱，雪深无处认沙堤。",
            "常参班里人犹少，待漏房前月欲西。",
            "凤阙星郎离去远，合门开日入还齐。"
        ],
        "notes": "",
        "id": "cfcbb6a3a64401dbcfc8d4dac897c89c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "书怀寄元郎中",
        "preface": "",
        "paragraphs": [
            "转觉人间无气味，常因身外省因缘。",
            "经过独爱游山客，计校唯求买药钱。",
            "重作学官闲尽日，一离江坞病多年。",
            "吟君钓客词中说，便欲南归榜小船。"
        ],
        "notes": "",
        "id": "5a74c7dee60ebaa98d9752db0dd5413b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠道士宜师",
        "preface": "",
        "paragraphs": [
            "自到王城得几年，巴童蜀马共随缘。",
            "两朝侍从当时贵，五字声名远处传。",
            "旧住红楼通内院，新承墨诏赐斋钱。",
            "闲房暂喜居相近，还得陪师坐竹边。"
        ],
        "notes": "",
        "id": "5f0ae31db31f1233e1f1affe6c45cbba"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "书怀寄王秘书",
        "preface": "",
        "paragraphs": [
            "白发如今欲满头，从来百事尽应休。",
            "祗于触目须防病，不拟将心更养愁。",
            "下药远求新熟酒，看山多上最高楼。",
            "赖君同在京城住，每到花前免独游。"
        ],
        "notes": "",
        "id": "4d15b16546b3b3cc74d237d555ff7a4c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题韦郎中新亭",
        "preface": "",
        "paragraphs": [
            "起得幽亭景复新，碧莎地上更无尘。",
            "琴书著尽犹嫌少，松竹栽多亦称贫。",
            "药酒欲开期好客，朝衣暂脱见闲身。",
            "成名同日官连署，此处经过有几人。"
        ],
        "notes": "",
        "id": "5e139094a2056de17553e7934bfe23c9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送杨州判官",
        "preface": "",
        "paragraphs": [
            "应得烟霞出俗心，茅山道士共追寻。",
            "闲怜鹤貌偏能画，暗辨桐声自作琴。",
            "长啸每来松下坐，新诗堪向雪中吟。",
            "征南幕里多宾客，君独相知最校深。"
        ],
        "notes": "",
        "id": "72a65951b7c605c45510d13ab829b53f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "喜王起侍郎放牒",
        "preface": "",
        "paragraphs": [
            "东风节气近清明，车马争来满禁城。",
            "二十八人初上牒，百千万里尽传名。",
            "谁家不借花园看，在处多将酒器行。",
            "共贺春司能鉴识，今年定合有公卿。"
        ],
        "notes": "",
        "id": "1f45efe1134be8cd65d22db13dcf93f5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠王司马",
        "preface": "",
        "paragraphs": [
            "白笏朱衫年少时，久登班列会朝仪。",
            "贮财不省关身用，行义唯愁被众知。",
            "藏得宝刀求主带，调成骏马乞人骑。",
            "未曾相识多闻说，遥望长如白玉枝。"
        ],
        "notes": "",
        "id": "9c3dd766c87e00ecf6a5e95901883ab9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "自小信成疎嬾性，人间事事总无功。",
            "别从仙客求方法，时到僧家问苦空。",
            "老大登朝如梦里，贫穷作活似村中。",
            "未能即便休官去，惭愧南山采药翁。"
        ],
        "notes": "",
        "id": "922b431e2e41606c01c47db41840d021"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠令狐博士",
        "preface": "",
        "paragraphs": [
            "头白新年六十余，近闻生计转空虚。",
            "久为博士谁能识，自到长安赁舍居。",
            "骑马出随寻寺客，呼儿散写乞钱书。",
            "古来贤哲皆如此，应是才高与众疎。"
        ],
        "notes": "",
        "id": "2606dd47527194e91633b394f7061c50"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送从弟删东归",
        "preface": "",
        "paragraphs": [
            "云水东南两月程，贪归庆节马蹄轻。",
            "春桥欲醉攀花别，野路闲吟触雨行。",
            "诗价已高犹失意，礼司曾赏会成名。",
            "旧山风月知应好，莫向秋时不到京。"
        ],
        "notes": "",
        "id": "72232bb07ba2bcc524e7b27822b1ebc8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠王秘书",
        "preface": "",
        "paragraphs": [
            "早在山东声价远，曾将顺策佐嫖姚。",
            "赋来诗句无闲语，老去官班未在朝。",
            "身屈祗闻词客说，家贫多见野僧招。",
            "独从书阁归时晚，春水渠边看柳条。"
        ],
        "notes": "",
        "id": "a8e5f13acd0e0d4ce84bd82d224887e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭丘长史",
        "preface": "",
        "paragraphs": [
            "曾是先皇殿上臣，丹砂久服不成真。",
            "常骑马在嘶空枥，自作书留别故人。",
            "诗句徧传天下口，朝衣偏送地中身。",
            "最悲昨日同游处，看却春风树树新。"
        ],
        "notes": "",
        "id": "5629115ee54984bf9fb048428741fedb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送枝江刘明府",
        "preface": "",
        "paragraphs": [
            "老著青衫为楚宰，平生志业有谁知。",
            "家僮从去愁行远，县吏迎来怪到迟。",
            "定访玉泉幽院宿，应过碧涧早茶时。",
            "向南渐渐云山好，一路唯闻唱竹枝。"
        ],
        "notes": "",
        "id": "cc8e64bff5a49ca7fe18421af62e333e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送从弟彻东归",
        "preface": "",
        "paragraphs": [
            "缑山领印知公奏，才称同时尽不如。",
            "奉使贺成登册礼，陪班看出降恩书。",
            "去回在路秋尘里，受诏辞归晓漏初。",
            "早晚得为朝署拜，闲坊买宅作邻居。"
        ],
        "notes": "",
        "id": "b62cfc1b27e1bcfa20f7095f1c93182f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭胡十八遇",
        "preface": "",
        "paragraphs": [
            "早得声名年尚少，寻常志气出风尘。",
            "文场继续成三代，家族辉华在一身。",
            "幼子见生才满月，选书知写未呈人。",
            "送君帐下衣裳白，数尺坟头栢树新。"
        ],
        "notes": "",
        "id": "c7724080b147657cb65d6031e23a3935"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠贾岛",
        "preface": "",
        "paragraphs": [
            "篱落荒凉僮仆饥，乐游原上住多时。",
            "蹇驴放饱骑将出，秋卷装成寄与谁。",
            "拄杖傍田寻野菜，封书乞米趂时炊。",
            "姓名未上登科记，身屈惟应内史知。"
        ],
        "notes": "",
        "id": "768f164d22acff4af375c7bfcc2f3381"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "逢王建有赠",
        "preface": "",
        "paragraphs": [
            "年状皆齐初有髭，鹊山漳水每追随。",
            "使君座下朝听易，处士庭中夜会诗。",
            "新作句成相借问，闲求义尽共寻思。",
            "经今三十余年事，却说还同昨日时。"
        ],
        "notes": "",
        "id": "94c48ad6349ce6673b50f34489c00570"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "移居静安坊答元八郎中",
        "preface": "",
        "paragraphs": [
            "长安寺里多时住，虽守卑官不苦贫。",
            "作活每常嫌费力，移居祗是贵容身。",
            "初开井浅偏宜树，渐觉街闲省踏尘。",
            "更喜往还相去近，门前减却送书人。"
        ],
        "notes": "",
        "id": "b1b7cfff0cceb838558a2eb92009a00b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送杨少尹赴凤翔",
        "preface": "",
        "paragraphs": [
            "诗名往日动长安，首首人家卷里看。",
            "西学已行秦博士，南宫新拜汉郎官。",
            "得钱祗了还书铺，借宅常时事药栏。",
            "今去岐州生计薄，移居偏近陇头寒。"
        ],
        "notes": "",
        "id": "c08ce45ba4ae99b9a992d22bf5b8c517"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送韩侍御归山",
        "preface": "",
        "paragraphs": [
            "闻君久卧在云间，为佐嫖姚未得还。",
            "新阶茆庐招隐逸，独骑骢马入深山。",
            "九灵洞口行应到，五粒松枝醉亦攀。",
            "明日珂声出城去，家僮不复埽柴关。"
        ],
        "notes": "",
        "id": "07546c434a1867c1bbb57d5d8e643994"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "新除水曹郎答白舍人见贺",
        "preface": "",
        "paragraphs": [
            "年过五十到南宫，章句无名荷至公。",
            "黄纸开呈相府后，朱衣引入谢班中。",
            "诸曹纵许为仙侣，群吏多嫌是老翁。",
            "最幸紫薇郎见爱，独称官与古人同。"
        ],
        "notes": "",
        "id": "45cf59e087a83466d173c04edd96a5b3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送杨少尹赴满城",
        "preface": "",
        "paragraphs": [
            "官为本府当身荣，因得还乡任野情。",
            "自废田园今作主，每逢耆老不呼名。",
            "旧游寺里僧应识，新别桥边树已成。",
            "公事况闲诗更好，将随相逐上山行。"
        ],
        "notes": "",
        "id": "cfedefda7d82388ae382c458b0c1ddd4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭元九少府",
        "preface": "",
        "paragraphs": [
            "平生志业独相知，早结云山老去期。",
            "初作学官常共宿，晚登朝列暂同时。",
            "闲来各数经过地，醉后齐吟唱和诗。",
            "今日春风花满宅，入门行哭见灵帷。"
        ],
        "notes": "",
        "id": "be86233e1183818444aa849ba57fa501"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送侯判官赴广州从军",
        "preface": "",
        "paragraphs": [
            "年少才高求自展，将身万里赴军门。",
            "辟书远到开呈客，公服新成著谢恩。",
            "驿舫过江分白堠，戍亭当岭见红旛。",
            "海花蛮草连冬有，行处无家不满园。"
        ],
        "notes": "",
        "id": "bb0f0ae290dfca4bf0e056b39a97c149"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答白杭州郡楼登望画图见寄",
        "preface": "",
        "paragraphs": [
            "画得江城登望处，寄来今日到长安。",
            "乍惊物色从诗出，更想工人下手难。",
            "将展书堂偏觉好，每来朝客尽求看。",
            "见君向此闲吟意，肯恨当时作外官。"
        ],
        "notes": "",
        "id": "a5468ad3ce761e81f22f85936a12c045"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠赵将军",
        "preface": "",
        "paragraphs": [
            "当年胆略已纵横，每见妖星气不平。",
            "身贵早登龙尾道，功高自破鹿头城。",
            "寻常得对论边事，委曲承恩掌内兵。",
            "会取安西将报国，凌烟阁上大书名。"
        ],
        "notes": "",
        "id": "ab2f9eddba80bd57a7d38553df77fddb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送和蕃公主",
        "preface": "",
        "paragraphs": [
            "塞上如今无战尘，汉家公主出和亲。",
            "邑司犹属宗卿寺，册号还同虏帐人。",
            "九姓旗旛先引路，一生衣服尽随身。",
            "毡城南望无回日，空见沙蓬水柳春。"
        ],
        "notes": "",
        "id": "871800773a4da6d3c5291f4826e53afa"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食内宴二首 一",
        "preface": "",
        "paragraphs": [
            "朝光瑞气满宫楼，彩纛鱼龙四面稠。",
            "廊下御厨分冷食，殿前香骑逐飞毬。",
            "千官尽醉犹教坐，百戏皆呈未放休。",
            "共喜拜恩侵夜出，金吾不敢问行由。"
        ],
        "notes": "",
        "id": "1d34db742cf97637ca9d5a4ab2f06c63"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食内宴二首 二",
        "preface": "",
        "paragraphs": [
            "城阙沈沈向晓寒，恩当令节赐余欢。",
            "瑞烟深处开三殿，春雨微时引百官。",
            "宝树楼前分绣幕，彩花廊下暎华栏。",
            "宫筵戏乐年年别，已得三廻对御看。"
        ],
        "notes": "",
        "id": "96bde5efc32fc09b3d957e9daa462bf2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "朝日勅赐百官樱桃",
        "preface": "",
        "paragraphs": [
            "仙果人间都未有，今朝忽见下天门。",
            "捧盘小吏初宣勅，当殿群臣共拜恩。",
            "日色遥分门下坐，露香才出禁中园。",
            "每年重此先偏待，愿得千春奉至尊。"
        ],
        "notes": "",
        "id": "5d50fb0fa672e29a0eda9a28c4646e7d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "太白老人",
        "preface": "",
        "paragraphs": [
            "日观东峰幽客住，竹巾藤带亦逢迎。",
            "暗修黄箓无人见，深种胡麻共犬行。",
            "洞里仙家常独往，壶中灵药自为名。",
            "春泉四面遶茅屋，日日唯闻杵臼声。"
        ],
        "notes": "",
        "id": "5a71e1e376e21bda07f7dc9177a87c0f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴司空酬满城杨少尹",
        "preface": "",
        "paragraphs": [
            "圣朝偏重大司空，人咏元和第一功。",
            "拥节高临汉水上，题诗远入舜城中。",
            "共惊向老多年别，更忆登科旧日同。",
            "谁不望归丞相府，江边杨柳又秋风。"
        ],
        "notes": "",
        "id": "8da2852e6e1598709b1ebcbe6f14d296"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄和州刘使君",
        "preface": "",
        "paragraphs": [
            "别离已久犹为郡，闲向春风倒酒缾。",
            "送客特过沙口堰，看花多上水心亭。",
            "晓来江气连城白，雨后山光满郭青。",
            "到此诗情应更远，醉中高咏有谁听。"
        ],
        "notes": "",
        "id": "642129c5f9ef766c67ce80bb730e01ec"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠商州王使君",
        "preface": "",
        "paragraphs": [
            "衔命南来会郡堂，却思朝里接班行。",
            "才雄犹是山城守，道薄初为水部郎。",
            "选胜相留开客馆，寻幽更引到僧房。",
            "明朝从此辞君去，独出商关路渐长。"
        ],
        "notes": "",
        "id": "78b1a5f66a105c7eb3e943fe74c68b8a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄令狐宾客",
        "preface": "",
        "paragraphs": [
            "勋名尽得国家传，退狎琴僧与酒仙。",
            "还带郡符经几处，暂辞台座已三年。",
            "留司未到龙楼下，拜表长怀玉案前。",
            "秋日出城伊水好，领谁相逐上闲船。"
        ],
        "notes": "",
        "id": "7e140f2f7bf4c865e7ac285181edd97c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄梅处士",
        "preface": "",
        "paragraphs": [
            "扰扰人间是与非，官闲自觉省心机。",
            "六行班里身常下，九列符中事亦稀。",
            "市客惯曾赊贱药，家僮惊见著新衣。",
            "君今独得居山乐，应喜多时未办归。"
        ],
        "notes": "",
        "id": "5dcde8aa555109d4d09ebdeb8d4feff1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送施肩吾东归",
        "preface": "",
        "paragraphs": [
            "知君本是烟霞客，被荐因来城阙间。",
            "世业偏临七里濑，仙游多在四明山。",
            "早闻诗句传人徧，新得科名到处闲。",
            "惆怅灞亭相送去，云中琪树不同攀。"
        ],
        "notes": "",
        "id": "e84a5b2abbc0cb2cd2bf9ea7e64509fb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "昆仑儿",
        "preface": "",
        "paragraphs": [
            "昆仑家住海中州，蛮客将来汉地游。",
            "言语解教秦吉了，波涛初过郁林洲。",
            "金环欲落曾穿耳，螺髻长卷不裹头。",
            "自爱肌肤黑如漆，行时半脱木绵裘。"
        ],
        "notes": "",
        "id": "d9c22947daf6b39c982f7d8c14730b77"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠李杭州",
        "preface": "",
        "paragraphs": [
            "仙郎白首未归朝，应为苍生领六条。",
            "惠化州人尽清净，高情野鹤与逍遥。",
            "竹间虚馆无朝讼，山畔青田长夏苗。",
            "终日政声长独坐，开门长望浙江潮。"
        ],
        "notes": "",
        "id": "a9ee03c0c7135d8e3ea06da45b77640b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送郑尚书赴广州",
        "preface": "",
        "paragraphs": [
            "圣朝选将持符节，内使宣时百辟听。",
            "海北蛮夷来舞蹈，岭南封管送图经。",
            "白鹇飞遶迎官舫，红槿开当䜩客亭。",
            "此处莫言多瘴疠，天边看取老人星。"
        ],
        "notes": "",
        "id": "8c9417847a767a57095d3288c759fba3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "贺秘书王丞南郊摄将军",
        "preface": "",
        "paragraphs": [
            "正初天子亲郊礼，诏摄将军领卫兵。",
            "斜带银刀入黄道，先随玉辂到青城。",
            "坛边不在千官位，仗外唯闻再拜声。",
            "共喜与君逢此日，病中无计得随行。"
        ],
        "notes": "",
        "id": "388974c6136f0ea5efa329d2a230592d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送令狐尚书赴东都留守",
        "preface": "",
        "paragraphs": [
            "朝廷重寄在关东，共说从前选上公。",
            "勋业新城大梁镇，恩荣更守洛阳宫。",
            "行香暂出天桥上，巡礼常过禁殿中。",
            "每领群臣拜章庆，半开门仗日曈曈。"
        ],
        "notes": "",
        "id": "a5f08b2c9857438d750c73857e76d260"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "拜丰陵",
        "preface": "",
        "paragraphs": [
            "岁朝园寝遣公卿，学省班中亦摄行。",
            "身逐陵官齐再拜，手持木铎叩三声。",
            "寒更报点来山殿，晓炬分行照栢城。",
            "却下龙门看渐远，金峰高处日微明。"
        ],
        "notes": "",
        "id": "d5d8192b6e70a3c70ca7f85036a41fcb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠孔尚书",
        "preface": "",
        "paragraphs": [
            "能将直道历荣班，事著元和实录间。",
            "三表自陈辞北阙，一家相送入南山。",
            "买来侍女教人嫁，赐得朝衣在箧闲。",
            "宅近青山高静处，时归林下暂开关。"
        ],
        "notes": "",
        "id": "c051883badf1c90ace340b74c1f1b708"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬杭州白使君兼寄浙东元大夫",
        "preface": "",
        "paragraphs": [
            "相印暂离临远镇，掖垣出守复同时。",
            "一行已作三年别，两处空传七字诗。",
            "越地江山应共见，秦天风月不相知。",
            "人间聚散真难料，莫叹平生信所之。"
        ],
        "notes": "",
        "id": "1b5c95ac9f42ec701caf663a99eb1774"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄苏州白二十二使君",
        "preface": "",
        "paragraphs": [
            "三朝出入紫微臣，头白金章未在身。",
            "登第早年同座主，题诗今日是州人。",
            "阊门柳色烟中远，茂苑莺声雨后新。",
            "此处吟诗向山寺，知君忘却曲江春。"
        ],
        "notes": "",
        "id": "3d9e67c83e114cbf30c71f3f5e28f92a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送白宾客分司东都",
        "preface": "",
        "paragraphs": [
            "赫赫声名三十春，高情人独出埃尘。",
            "病辞省闼归闲地，恩许宫曹作上宾。",
            "诗里难同相得伴，酒边多见自由身。",
            "老人也拟休官去，便是君家池上人。"
        ],
        "notes": "",
        "id": "9bcff160cbfa856bf8ea1f0b451d6649"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠阎少保",
        "preface": "",
        "paragraphs": [
            "辞荣恋阙未还乡，修养年多气力强。",
            "半俸归烧伏火药，全家解说养生方。",
            "特承恩诏新开戟，每见公卿不下床。",
            "竹树晴深寒院静，长悬石磬在虚廊。"
        ],
        "notes": "",
        "id": "aa169d0f58ff0d98a078b78be47ee9d9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠别王侍御赴任陕州司马",
        "preface": "",
        "paragraphs": [
            "京城在处闲人少，唯共君行并马蹄。",
            "更和诗篇名最出，时倾杯酒户常齐。",
            "同趋阙下听钟漏，独向军前闻鼓鼙。",
            "今日春明门外别，更无因得到街西。"
        ],
        "notes": "",
        "id": "e9bd217f57983c37124f05f67a60a51e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "田司空入朝",
        "preface": "",
        "paragraphs": [
            "西来将相位兼雄，不与诸君觐礼同。",
            "早变山东知顺命，新收济上立殊功。",
            "朝官叙谒趋门外，恩使喧迎满路中。",
            "阊阖晓开铜漏静，身当受册大明宫。"
        ],
        "notes": "",
        "id": "c27c74b6bbfb08e968f3a3225ffd4a45"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送浙西周判官",
        "preface": "",
        "paragraphs": [
            "由来自是烟霞客，早已闻名诗酒间。",
            "天阙因将贺表到，家乡新著赐衣远。",
            "常吟卷里新酬句，自话湖中旧住山。",
            "吴越主人偏爱重，多应不肯放君闲。"
        ],
        "notes": "",
        "id": "71faf6bd7fc625ef39ec50bc80bddb69"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送吴炼师归王屋",
        "preface": "",
        "paragraphs": [
            "玉阳峰下学长生，玉洞仙中已有名。",
            "独戴熊须冠暂出，唯将鹤尾扇同行。",
            "炼成云母休炊爨，已得雷公当吏兵。",
            "却到瑶坛上头宿，应闻空里步虚声。"
        ],
        "notes": "",
        "id": "113ef7e109465ed0bd27d4f0f5253be7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送邵州林使君",
        "preface": "",
        "paragraphs": [
            "词客南行宠命新，潇湘郡入曲江津。",
            "山幽自足探微处，俗朴应无争竞人。",
            "郭外相连排殿阁，市中多半用金银。",
            "知君不作家私计，迁日还同到日贫。"
        ],
        "notes": "",
        "id": "1a698fc4a9ce99215bf7fc517fd5dc95"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄王六侍御",
        "preface": "",
        "paragraphs": [
            "渐觉近来筋力少，难堪今日在风尘。",
            "谁能借问功名事，祗自扶持老病身。",
            "贵得药资将助道，肯嫌家计不如人。",
            "洞庭已置新居处，归去安期与作邻。"
        ],
        "notes": "",
        "id": "0d0c28659d079a8ed7b97343a1bfeb99"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送稽亭山寺僧",
        "preface": "",
        "paragraphs": [
            "师住稽亭高处寺，斜廊曲阁倚云开。",
            "山门十里松间入，泉涧三重洞里来。",
            "名岳寻游今已徧，家城礼谒便应回。",
            "旧房到日闲吟后，林下还登说法台。"
        ],
        "notes": "",
        "id": "79242965e0edbe4bfe69db15a834192e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送汀州源使君",
        "preface": "",
        "paragraphs": [
            "曾成赵北归朝计，因拜王门最好官。",
            "为郡暂辞双凤阙，全家远过九龙滩。",
            "山乡祗有输蕉户，水镇应多养鸭栏。",
            "地僻寻常来客少，刺桐花发共谁看。"
        ],
        "notes": "",
        "id": "5312d476ebdde4acb8249597a640b771"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄孙洛阳格",
        "preface": "",
        "paragraphs": [
            "久持刑宪声名远，好是中朝正直臣。",
            "赤县上来应足事，青山老去未离身。",
            "常思从省连归马，乍觉同班少旧人。",
            "遥爱南桥秋日晚，雨边杨柳映天津。"
        ],
        "notes": "",
        "id": "3d5b715f0b4105f9964064b4377c87cc"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "胡山人归王屋因有赠",
        "preface": "",
        "paragraphs": [
            "转转无成到白头，人间举眼尽堪愁。",
            "此生已是蹉跎去，每事应从卤莽休。",
            "虽作闲官少拘束，难逢胜景可淹留。",
            "君归与访移家处，若个峰头最较幽。"
        ],
        "notes": "",
        "id": "b4fde47446b761fe5259672e7c159d5e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄虔州韩使君",
        "preface": "",
        "paragraphs": [
            "南康太守负才豪，五十如今未拥旄。",
            "早得一人知姓字，常闻三事说功劳。",
            "月明渡口漳江静，云散城头赣石高。",
            "郡政已成秋思远，闲吟应不问官曹。"
        ],
        "notes": "",
        "id": "72e611e4eeaf0306289100f9f289fde8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送从弟蒙赴饶州",
        "preface": "",
        "paragraphs": [
            "京城南去鄱阳远，风月悠悠别思劳。",
            "三领郡符新寄重，再登科第旧名高。",
            "去程江上多看堠，迎吏船中亦带刀。",
            "到日更行清静化，春田应不见蓬蒿。"
        ],
        "notes": "",
        "id": "261852c22bca0cb6bf1edd642745127d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "罗道士",
        "preface": "",
        "paragraphs": [
            "城里无人得实年，衣襟常带臭黄烟。",
            "楼中赊酒唯留药，洞里争棋不赌钱。",
            "闻客语声知贵贱，持花歌咏似狂颠。",
            "寻常行处皆逢见，世上多疑是谪仙。"
        ],
        "notes": "",
        "id": "b37b4a63bf5f9489720c3dcaf8ab4a67"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄陆浑赵明府",
        "preface": "",
        "paragraphs": [
            "与君学省同官处，常日相随说道情。",
            "新作陆浑山县长，早知三礼甲科名。",
            "郭中时有仙人住，城内应多药草生。",
            "公事稀疎来客少，无妨著屐独闲行。"
        ],
        "notes": "",
        "id": "f01b995bda307c416cf5de0a8c7f86a8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同将作韦二少监赠水部李郎中",
        "preface": "",
        "paragraphs": [
            "旧年同是水曹郎，各罢鱼符自楚乡。",
            "重著青衫承诏命，齐趋紫殿异班行。",
            "别来同说经过事，老去相传补养方。",
            "忆得当时亦连步，如今独在读书堂。"
        ],
        "notes": "",
        "id": "94c7d1acad872b336f316d2a7e47e724"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠王侍御",
        "preface": "",
        "paragraphs": [
            "心同野鹤与尘远，诗似冰壶见底清。",
            "府县同趋昨日事，升沈不改故人情。",
            "上阳春晚萧萧雨，洛水寒来夜夜声。",
            "自叹独为折腰吏，可怜騘马路傍行。"
        ],
        "notes": "",
        "id": "d5cad7a1f4d8785db7a213c7df49d7e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送金少卿副使归新罗",
        "preface": "",
        "paragraphs": [
            "云岛茫茫天畔微，向东万里一帆飞。",
            "久为侍子承恩重，今佐使臣衔命归。",
            "通海便应将国信，到家犹自著朝衣。",
            "从前此去人无数，光彩如君定是稀。"
        ],
        "notes": "",
        "id": "ef886e0e3404b90111b61c607f2a8b37"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送李司空赴镇襄阳",
        "preface": "",
        "paragraphs": [
            "中外兼权社稷臣，千官齐出拜行尘。",
            "再调公鼎勋庸盛，三受兵符宠命新。",
            "商路雪开旗斾展，楚堤梅发驿亭春。",
            "襄阳风景由来好，重与江山作主人。"
        ],
        "notes": "",
        "id": "5e83d63f8fbebdc8ed7fe9e4b52903dd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送李仆射愬赴镇凤翔",
        "preface": "",
        "paragraphs": [
            "由来勋业属英雄，兄弟连营列位同。",
            "先入贼城擒首恶，尽封筦库让元公。",
            "旌幢独继家声外，竹帛新添国史中。",
            "天子新收秦陇地，故教移镇古扶风。"
        ],
        "notes": "",
        "id": "e4f11ee8c43d0ad7a15b2352df8399fa"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄白二十二舍人",
        "preface": "",
        "paragraphs": [
            "早知内诏过先辈，蹭蹬江南百事疎。",
            "湓浦成中为上佐，炉峰寺后著幽居。",
            "偏依仙法多求药，长共僧游不读书。",
            "三省比来名望重，肯容君去乐樵渔。"
        ],
        "notes": "",
        "id": "617a58400404e7fa5bc85498e113ea24"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送友人卢处士游吴越",
        "preface": "",
        "paragraphs": [
            "羡君东去见残梅，惟有王孙独未回。",
            "吴苑夕阳明古堞，越宫春草上高台。",
            "波生野水雁初下，风满驿楼潮欲来。",
            "试问渔舟看雪浪，几多江燕荇花开。"
        ],
        "notes": "",
        "id": "ddf6cb6464bf12820cb960086bad63fd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "苏州江岸留别乐天",
        "preface": "",
        "paragraphs": [
            "银泥裙暎锦障泥，画舸停桡马簇蹄。",
            "清管曲终鹦鹉语，红旗影动薄寒嘶。",
            "渐消酒色朱颜浅，欲话离情翠黛低。",
            "莫忘使君吟咏处，女坟湖北武丘西。"
        ],
        "notes": "",
        "id": "2d9a43442ccd81133cbebbed36894916"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食看花",
        "preface": "",
        "paragraphs": [
            "早入公门到夜归，不因寒食少闲时。",
            "颠狂遶树猿离锁，踊跃缘冈马断羁。",
            "酒污衣裳从客笑，醉饶言语觅花知。",
            "老来自喜常无事，仰面西园得咏诗。"
        ],
        "notes": "",
        "id": "f12907f3d11f100d90bb3caeba7e7e77"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬浙东元尚书见寄绫素",
        "preface": "",
        "paragraphs": [
            "越地缯纱纹样新，远封来寄学曹人。",
            "便令裁制为时服，顿觉光荣上病身。",
            "应念此官同弃置，独能相贺更殷勤。",
            "三千里外无由见，海上东风又一春。"
        ],
        "notes": "",
        "id": "e3d7a94d81be3c30b4d85b9e7e82aa61"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠项斯",
        "preface": "",
        "paragraphs": [
            "端坐吟诗忘忍饥，万人中觅似君稀。",
            "门连野水风长到，驴放秋原夜不归。",
            "日煖剩收新落叶，天寒更著旧生衣。",
            "曲江亭上频频见，为爱鸬鹚雨里飞。"
        ],
        "notes": "",
        "id": "6926bd628dfafa5befb03f872fc8888a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 宿云亭",
        "preface": "",
        "paragraphs": [
            "清净当深处，虚明向远开。",
            "卷帘无俗客，应只见云来。"
        ],
        "notes": "",
        "id": "62305817e830c80472407e1ec02e04e1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 梅溪",
        "preface": "",
        "paragraphs": [
            "自爱新梅好，行寻一径斜。",
            "不教人扫石，恐损落来花。"
        ],
        "notes": "",
        "id": "58c7dc25427743623c6e372420eda503"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 茶岭",
        "preface": "",
        "paragraphs": [
            "紫芽连白蘂，初向岭头生。",
            "自看家人摘，寻常触露行。"
        ],
        "notes": "",
        "id": "33a0d7befed820cba4032f0b4fc95709"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 流杯渠",
        "preface": "",
        "paragraphs": [
            "渌酒白螺杯，随流去复回。",
            "似知人把处，各向面前来。"
        ],
        "notes": "",
        "id": "aa14c6c68feb3ed83a79e8f89ca38a8d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 盘石磴",
        "preface": "",
        "paragraphs": [
            "垒石盘空远，层层势不危。",
            "不知行几匝，得到上头时。"
        ],
        "notes": "",
        "id": "f1f73d833d45bd8087ef4342fe0a2485"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 桃坞",
        "preface": "",
        "paragraphs": [
            "春坞桃花发，多将野客游。",
            "日西殊未散，看望酒缸头。"
        ],
        "notes": "",
        "id": "c281de6e066760a0fd3e5e38d3c77277"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 竹岩",
        "preface": "",
        "paragraphs": [
            "独入千竿里，缘岩踏石层。",
            "笋头齐欲出，更不许人登。"
        ],
        "notes": "",
        "id": "db7a0be37f7ae6312b3de8c8667f0082"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 琵琶台",
        "preface": "",
        "paragraphs": [
            "台上绿萝春，闲登不待人。",
            "每当休暇日，著履戴纱巾。"
        ],
        "notes": "",
        "id": "964be13959173dca4eca158687b2140b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 胡芦沼",
        "preface": "",
        "paragraphs": [
            "曲沼春流满，新蒲映野鹅。",
            "闲斋朝饭后，拄杖遶行多。"
        ],
        "notes": "",
        "id": "038361044dbfd1791339a620d1709cdd"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 隐月岫",
        "preface": "",
        "paragraphs": [
            "月出深峰里，清凉夜亦寒。",
            "每嫌西落疾，不得到明看。"
        ],
        "notes": "",
        "id": "ecce4196bb92d307e898749bbcaa0424"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 绣衣石榻",
        "preface": "",
        "paragraphs": [
            "山城无别味，药草兼鱼果。",
            "时到绣衣人，同来石上坐。"
        ],
        "notes": "",
        "id": "d30030d70572550a23ea6eb7a686ac30"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和韦开州盛山十二首 上士泉缾",
        "preface": "",
        "paragraphs": [
            "堦上一眼泉，四边青石甃。",
            "唯有护净僧，添缾将盥漱。"
        ],
        "notes": "",
        "id": "0ce01ff4be2ee3cd14a44c35b0b9719e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送远客",
        "preface": "",
        "paragraphs": [
            "憔悴远归客，殷勤欲别杯。",
            "九星坛下路，几日见重来。"
        ],
        "notes": "",
        "id": "8e559d094c70442707e355d136974d14"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄西峰僧",
        "preface": "",
        "paragraphs": [
            "松暗水涓涓，夜凉人未眠。",
            "西峰月犹在，遥忆草堂前。"
        ],
        "notes": "",
        "id": "65fc3bbadb0b2e08a7b4ff45d7c9ed0e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "禅师",
        "preface": "",
        "paragraphs": [
            "独在西峰顶，年年闭石房。",
            "定中无弟子，人到为焚香。"
        ],
        "notes": "",
        "id": "e69cd6cc88c2e437d253bcdb634fe306"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "山中春已晚，处处见花稀。",
            "明日来应尽，林间宿不归。"
        ],
        "notes": "",
        "id": "59c8b184386b8b0418cf304a0a497f45"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题晖师影堂",
        "preface": "",
        "paragraphs": [
            "日早欲参禅，竟无相识缘。",
            "道场今独到，惆怅影堂前。"
        ],
        "notes": "",
        "id": "6e7bee7160b35c36d9e72d590f4fb44c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "泾州塞",
        "preface": "",
        "paragraphs": [
            "行到泾州塞，唯闻羌戍鼙。",
            "道边古双堠，犹记向安西。"
        ],
        "notes": "",
        "id": "ec13d0a5168e769fedd1c5cf5b934a74"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "野田",
        "preface": "",
        "paragraphs": [
            "漠漠野田草，草中牛羊道。",
            "古墓无子孙，白杨不得老。"
        ],
        "notes": "",
        "id": "eb7e02ff1438f63a1a027d1124fedbf7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "岸花",
        "preface": "",
        "paragraphs": [
            "可怜岸边树，红蘂发青条。",
            "东风吹渡水，冲着木兰桡。"
        ],
        "notes": "",
        "id": "39ad66df84fd053b727f7a0d735875f6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "别于鹄",
        "preface": "",
        "paragraphs": [
            "离灯及晨辉，行人起复思。",
            "出门两相顾，青山路逶迤。"
        ],
        "notes": "",
        "id": "e45a11b8be7dead02d6ebea9040d035e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送蜀客",
        "preface": "",
        "paragraphs": [
            "蜀客南行祭碧鸡，木棉花发锦江西。",
            "山桥日晚行人少，时见猩猩树上啼。"
        ],
        "notes": "",
        "id": "e5aa2940cb5215ebe50497521b5775e4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送元结",
        "preface": "",
        "paragraphs": [
            "昔日同游漳水边，如今重说恨绵绵。",
            "天涯相见还离别，客路秋风又几年。"
        ],
        "notes": "",
        "id": "e6c5e3e7d25e43af6b80dd389f0c5b73"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿山祠",
        "preface": "",
        "paragraphs": [
            "秋草宫人斜里墓，宫人谁送葬来时。",
            "千千万万皆如此，家在边城亦不知。"
        ],
        "notes": "",
        "id": "11e24b879a8ffe81e3c3ba7cb703a858"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "美人宫棋",
        "preface": "",
        "paragraphs": [
            "红烛台前出翠娥，海沙铺局巧相和。",
            "趂行移手巡收尽，数数看谁得最多。"
        ],
        "notes": "",
        "id": "e13ba21e7f6efe65dc5888aed96b59cf"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "蛮州",
        "preface": "",
        "paragraphs": [
            "瘴水蛮中入洞流，人家多住竹棚头。",
            "一山海上无城郭，唯见松牌记象州。"
        ],
        "notes": "",
        "id": "22947f32633907aa92f256599ebd3881"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送元宗简",
        "preface": "",
        "paragraphs": [
            "貂帽垂肩窄皂裘，雪深骑马向西州。",
            "暂时相见还相送，却闭闲门依旧愁。"
        ],
        "notes": "",
        "id": "88e6928a47a804f5b380aea470ae20ff"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄徐晦",
        "preface": "",
        "paragraphs": [
            "鄠陂鱼美酒偏浓，不出琴斋见雪峰。",
            "应胜昨来趋府日，簿书床上乱重重。"
        ],
        "notes": "",
        "id": "72060425da1cdac54a980a0e8bd5cf17"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄白学士",
        "preface": "",
        "paragraphs": [
            "自掌天书见客稀，纵因休沐锁双扉。",
            "几回扶病欲相访，知向禁中归未归。"
        ],
        "notes": "",
        "id": "91d48fdaac35a6c93201eaa55bc71e9a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "喜王六同宿",
        "preface": "",
        "paragraphs": [
            "十八年来恨别离，唯同一宿咏新诗。",
            "更相借问诗中语，共说如今胜旧时。"
        ],
        "notes": "",
        "id": "cb487caf38204af8ebf2bbe5cb79510f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题玉像堂",
        "preface": "",
        "paragraphs": [
            "玉毫不着世间尘，辉相分明十八身。",
            "入夜无烟灯更好，堂中唯有转经人。"
        ],
        "notes": "",
        "id": "236a5a9132721410dc3a005971f6c110"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "与贾岛闲游",
        "preface": "",
        "paragraphs": [
            "水北原南草色新，雪消风暖不生尘。",
            "城中车马应无数，能解闲行有几人。"
        ],
        "notes": "",
        "id": "7c8cd56e62ae48eef69e4ad6e54d88a2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭丘长史",
        "preface": "",
        "paragraphs": [
            "丘公已殁故人稀，欲过街西更访谁。",
            "每到子城东路上，忆君相逐入朝时。"
        ],
        "notes": "",
        "id": "8083cb072838348d6190580e2eb59db4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "哭孟寂",
        "preface": "",
        "paragraphs": [
            "曲江院里题名处，十九人中最少年。",
            "今日春光君不见，杏花零落寺门前。"
        ],
        "notes": "",
        "id": "597e9cab3dab88aae56326e1b16169a4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "患眼",
        "preface": "",
        "paragraphs": [
            "三年患眼今年[校]，[免]与风光便隔生。",
            "昨日韩家后园里，看花犹似未分明。"
        ],
        "notes": "",
        "id": "5e2ec079032b066e65e6d53f76225d76"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答刘竞",
        "preface": "",
        "paragraphs": [
            "刘君久被时抛掷，老向城中作选人。",
            "昨日街西相近住，每来存问老夫身。"
        ],
        "notes": "",
        "id": "668a4f6c802d236712c858dc733ab8e2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠华严院僧",
        "preface": "",
        "paragraphs": [
            "一身依止荒闲院，烛耀窗中有宿烟。",
            "徧礼华严经里字，不曾行到寺门前。"
        ],
        "notes": "",
        "id": "6e18acb400ac376ba7f0b9376b06e8c4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "逢故人",
        "preface": "",
        "paragraphs": [
            "山东一十余年别，今日相逢在上都。",
            "说尽向来无限事，相看摩捋白髭须。"
        ],
        "notes": "",
        "id": "4d8c0151d1cd2c5b2bf4d3beed1bf6e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送萧远弟",
        "preface": "",
        "paragraphs": [
            "街北槐花傍马垂，病身相送出门迟。",
            "与君别后秋风夜，作得新诗说向谁。"
        ],
        "notes": "",
        "id": "60411af3761ca1a0356e614f08671ad6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送辛少府任乐安",
        "preface": "",
        "paragraphs": [
            "才多不肯浪容身，老大诗章转更新。",
            "选得天台山下住，一家全作学仙人。"
        ],
        "notes": "",
        "id": "76a704c1ab741dd1ef46de0fe96ec5f1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠任道人",
        "preface": "",
        "paragraphs": [
            "长安多病无生计，药铺医人乱索钱。",
            "欲得定知身上事，凭君为算小行年。"
        ],
        "notes": "",
        "id": "3b3f910d7fa1e4693242fff535311497"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "招周居士",
        "preface": "",
        "paragraphs": [
            "闭门秋雨湿墙莎，俗客来稀野思多。",
            "已扫书斋安药灶，山人作意早经过。"
        ],
        "notes": "",
        "id": "e1e84a43402fe7ddb40f86943995255a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送许处士",
        "preface": "",
        "paragraphs": [
            "高情自与俗人疎，独向蓝溪选僻居。",
            "会到白云长取醉，不能窗下读闲书。"
        ],
        "notes": "",
        "id": "aa4b48e43fb1e8429a56dedd1b2ef76c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送律师归婺州",
        "preface": "",
        "paragraphs": [
            "京中开讲已多时，曾作坛头证戒师。",
            "归到双溪桥北寺，乡僧争就学威仪。"
        ],
        "notes": "",
        "id": "800d6056999a5ed751642e9b0b5b36e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题杨秘书新居",
        "preface": "",
        "paragraphs": [
            "爱闲不向争名地，宅在街西最静坊。",
            "卷里诗过一千首，白头新受秘书郎。"
        ],
        "notes": "",
        "id": "857eb97cceb54094bd78ef2bcceedb63"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送晊师",
        "preface": "",
        "paragraphs": [
            "九星台下煎茶别，五老峰头觅寺居。",
            "作得新诗旋相寄，人来请莫达空书。"
        ],
        "notes": "",
        "id": "9697bbe49acbf00d707a40bfbcf70efb"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送僧往金州",
        "preface": "",
        "paragraphs": [
            "闻道谿阴山水好，师行一一徧经过。",
            "事须觅取堪居处，若个溪头药最多。"
        ],
        "notes": "",
        "id": "e48131867ef98190df138c8d55dceaf0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寻徐道士",
        "preface": "",
        "paragraphs": [
            "寻师远到晖天观，竹院森森闭药房。",
            "闻入静来经七日，仙童簷下独焚香。"
        ],
        "notes": "",
        "id": "846ce81d1816b5c87b97f2659889bbf8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答开州韦使君寄车前子",
        "preface": "",
        "paragraphs": [
            "开州午日车前子，作药人皆道有神。",
            "慙愧使君怜病眼，三千余里寄闲人。"
        ],
        "notes": "",
        "id": "05f22b80415536c1dc63580dee119435"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "忆故州",
        "preface": "",
        "paragraphs": [
            "垒石为山伴野夫，自收灵药读仙书。",
            "如今身是他州客，每见青山忆旧居。"
        ],
        "notes": "",
        "id": "60791f97a3e47eda6e9b73b8c5e7fad9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送客游蜀",
        "preface": "",
        "paragraphs": [
            "行尽青山到益州，锦城楼下二江流。",
            "杜家曾向此中住，为到浣花溪水头。"
        ],
        "notes": "",
        "id": "549dca6c4d6724053e613b0cc9f5c8b5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送陆畅",
        "preface": "",
        "paragraphs": [
            "共踏长安街里尘，吴州独作未归身。",
            "昔年旧宅今谁住，君过西塘与问人。"
        ],
        "notes": "",
        "id": "27851c1cc04a8bf37207781942b95de4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "感春",
        "preface": "",
        "paragraphs": [
            "远客悠悠任病身，谢家池上又逢春。",
            "明年各自东西去，此地看花是别人。"
        ],
        "notes": "",
        "id": "8df6d1bcb94a95ca98bfa039280fa434"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠李司议",
        "preface": "",
        "paragraphs": [
            "汉庭谁问投荒客，十载天南着白衣。",
            "秋草茫茫恶谿路，岭头遥送北人稀。"
        ],
        "notes": "",
        "id": "b58070e6e4e453f4cd07e82bd6349461"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "别客",
        "preface": "",
        "paragraphs": [
            "青山历历水悠悠，今日相逢明日秋。",
            "系马城边杨柳树，为君沽酒暂淹留。"
        ],
        "notes": "",
        "id": "e6054e88793b96c65dfbfd48c2b15344"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "登楼寄胡家兄弟",
        "preface": "",
        "paragraphs": [
            "独上西楼尽日闲，林烟演漾鸟蛮蛮。",
            "谢家兄弟重城里，不得同看雨后山。"
        ],
        "notes": "",
        "id": "5f3f3c4e0b592c54fac4b1a57db1fc2f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答刘明府",
        "preface": "",
        "paragraphs": [
            "身病多时又客居，满城亲旧尽相疎。",
            "可怜绛县刘明府，犹解频频寄远书。"
        ],
        "notes": "",
        "id": "785908cd7b6e949639727e44f8f3a8a8"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬藤杖",
        "preface": "",
        "paragraphs": [
            "病里出门行步迟，喜君相赠古藤枝。",
            "倚来自觉身生力，每向傍人说得时。"
        ],
        "notes": "",
        "id": "2ee9aee9a0a510996f7963acce25fd49"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "法雄寺东楼",
        "preface": "",
        "paragraphs": [
            "汾阳旧宅今为寺，犹有当时歌舞楼。",
            "四十年来车马绝，古槐深巷暮蝉愁。"
        ],
        "notes": "",
        "id": "1f8999b52dc0f0bd83916200041eef68"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄故人",
        "preface": "",
        "paragraphs": [
            "静曲闲房病客居，蝉声满树槿花疎。",
            "故人祗在蓝田县，强半年来未得书。"
        ],
        "notes": "",
        "id": "8e828727f2588f0c2b7608a3a484ebea"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "邻妇哭征夫",
        "preface": "",
        "paragraphs": [
            "双鬟初合便分离，万里征夫不得随。",
            "今日军回身独殁，去时鞍马别人骑。"
        ],
        "notes": "",
        "id": "86f02fcb3f9902ee79cd984fb940cee7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和崔驸马闻蝉",
        "preface": "",
        "paragraphs": [
            "凤凰楼下多欢乐，不觉秋风暮雨天。",
            "应为昨来身暂病，蝉声得到耳傍边。"
        ],
        "notes": "",
        "id": "6e61e6f58bf9f42d0e392e73c5232133"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和裴仆射看樱桃花",
        "preface": "",
        "paragraphs": [
            "昨日南园新雨后，樱桃花发旧枝柯。",
            "天明不待人同看，遶树重重履迹多。"
        ],
        "notes": "",
        "id": "e61984c2bf3911d4b990bfb6a467e436"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "和长安郭明府与友人县中会饮",
        "preface": "",
        "paragraphs": [
            "一尊清酒两人同，好在街西水县中。",
            "自恨病身相去远，此时闲坐对秋风。"
        ],
        "notes": "",
        "id": "7a284835645060e514ac967946b336d1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "唐昌观看花",
        "preface": "",
        "paragraphs": [
            "新红旧紫不相宜，看觉从前两月迟。",
            "更向同来诗客道，明年到此莫过时。"
        ],
        "notes": "",
        "id": "5e6c5952a76c80e8add25a04c81a8526"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "九华观看花",
        "preface": "",
        "paragraphs": [
            "街西无数闲游处，不似九华仙观中。",
            "花里可怜池上景，几重墙壁贮春风。"
        ],
        "notes": "",
        "id": "65affa2ccd42effa796f167b749ab8e2"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠姚合",
        "preface": "",
        "paragraphs": [
            "丹凤城门向晓开，千官相次入朝来。",
            "唯君独走冲尘土，下马桥边报直回。"
        ],
        "notes": "",
        "id": "974876cacccf47d2de084aeb8b901a4f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同韦员外开元观寻时道士",
        "preface": "",
        "paragraphs": [
            "观里初晴竹树凉，闲行共到最高房。",
            "昨来官罢无生计，欲就师求断谷方。"
        ],
        "notes": "",
        "id": "55cd370820b8d0f9efc98e6890f37d96"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同韩侍御南溪夜赏",
        "preface": "",
        "paragraphs": [
            "喜作闲人得出城，南溪两月逐君行。",
            "忽闻新命须归去，一夜船中语到明。"
        ],
        "notes": "",
        "id": "2e444bcfd9e948beb33726d37d0ea134"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "使行望悟真寺",
        "preface": "",
        "paragraphs": [
            "采玉峰连佛寺幽，高高斜对驿门楼。",
            "无端来去骑官马，寸步教身不得游。"
        ],
        "notes": "",
        "id": "08092168f8028099fa3a3d74210057e3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "重阳日至峡道",
        "preface": "",
        "paragraphs": [
            "无限青山行已尽，回看忽觉远离家。",
            "逢高欲饮重阳酒，山菊今朝未有花。"
        ],
        "notes": "",
        "id": "1db7d05777897aa32522d4081b3a0b8f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠主客刘郎中",
        "preface": "",
        "paragraphs": [
            "忆昔君登南省日，老夫犹是褐衣身。",
            "谁知二十余年后，来作客曹相替人。"
        ],
        "notes": "",
        "id": "05ab5779ab90b9bc96788c80a4339209"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同严给事闻唐昌观玉蘂近有仙过因成绝句二首 一",
        "preface": "",
        "paragraphs": [
            "千枝花里玉尘飞，阿母宫中见亦稀。",
            "应共诸仙鬬百草，独来偷得一枝归。"
        ],
        "notes": "",
        "id": "45203be9db90c0cee9d9bf49186ca1e7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同严给事闻唐昌观玉蘂近有仙过因成绝句二首 二",
        "preface": "",
        "paragraphs": [
            "九色云中紫凤车，寻仙来到洞仙家。",
            "飞轮回处无踪迹，唯有斑斑满地花。"
        ],
        "notes": "",
        "id": "686896f56ad2d3b6441dd5259fdef0b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "洛阳城里见秋风，欲作归书意万重。",
            "忽恐匆匆说不尽，行人临发又开封。"
        ],
        "notes": "",
        "id": "6ab1dc283ac99aca311297aeb5b89038"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "忆远",
        "preface": "",
        "paragraphs": [
            "行人犹未有归期，万里初程日暮时。",
            "唯爱门前双柳树，枝枝叶叶不相离。"
        ],
        "notes": "",
        "id": "8bcca085ea35025369bedade386beda5"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "玉仙馆",
        "preface": "",
        "paragraphs": [
            "长溪新雨色如泥，野水阴云尽向西。",
            "楚客天南行渐远，山山树里鹧鸪啼。"
        ],
        "notes": "",
        "id": "438f99c9622fde8c464367f28ceebb96"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄府吏",
        "preface": "",
        "paragraphs": [
            "野外寻花共作期，今朝出郭不相随。",
            "待君公事有闲日，此地春风应过时。"
        ],
        "notes": "",
        "id": "a1533fe5ad7c348340b96a5b7500797f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "弟萧远雪夜同宿",
        "preface": "",
        "paragraphs": [
            "数卷新游蜀客诗，长安僻巷得相随。",
            "草堂雪夜携琴宿，说是青城馆里时。"
        ],
        "notes": "",
        "id": "1d892885a20cc42d707c9b05806d932a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宫词 一",
        "preface": "",
        "paragraphs": [
            "新鹰初放兔犹肥，白日君王在内稀。",
            "薄暮千门临欲锁，红妆飞骑向前归。"
        ],
        "notes": "",
        "id": "c63b23ea4ee62ea02c4414b3562c8004"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宫词 二",
        "preface": "",
        "paragraphs": [
            "黄金捍拨紫檀槽，弦索初张调更高。",
            "尽理昨来新上曲，内官帘外送樱桃。"
        ],
        "notes": "",
        "id": "688029fea30e465c92aad9224a0cf951"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "温泉流入汉离宫，宫树行行浴殿空。",
            "武帝时人今欲尽，青山空闭御墙中。"
        ],
        "notes": "",
        "id": "bd722279cd5ab6be8872624bc3b21a34"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "崔驸马养鹤",
        "preface": "",
        "paragraphs": [
            "身闲无事称高情，已有人间章句名。",
            "求得鹤来教翦翅，望仙台下亦将行。"
        ],
        "notes": "",
        "id": "e7072b613e1a281286e0be853888251c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "闲游",
        "preface": "",
        "paragraphs": [
            "老身不计人间事，野寺秋晴每独过。",
            "病眼校来犹断酒，却嫌行处菊花多。"
        ],
        "notes": "",
        "id": "0804935e1f97cb1f4d5fa26da4dfd1d7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "刘兵曹赠酒",
        "preface": "",
        "paragraphs": [
            "一缾颜色似甘泉，闲向新栽小竹前。",
            "饮罢身中更无事，移床独就夕阳眠。"
        ],
        "notes": "",
        "id": "f4762e47a96eec97dc51ae0aeea6ae5c"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送梧州王使君",
        "preface": "",
        "paragraphs": [
            "楚江亭上秋风起，看发苍梧太守船。",
            "千里同行从此别，相逢又隔几多年。"
        ],
        "notes": "",
        "id": "6d4d40fdf648040c61dd57f7bc09a3c1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "春日早朝",
        "preface": "",
        "paragraphs": [
            "晓陌春寒朝骑来，瑞云深处见楼台。",
            "夜来新雨沙堤湿，东上合门应未开。"
        ],
        "notes": "",
        "id": "b15e1153dd8e4c713878f3d134343189"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄朱阚二山人",
        "preface": "",
        "paragraphs": [
            "为个朝章束此身，眼看东路去无因。",
            "历阳旧客今应少，转忆邻家二老人。"
        ],
        "notes": "",
        "id": "2547a74e06166d952875159d9ce27759"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄李渤",
        "preface": "",
        "paragraphs": [
            "五度溪头踯躅红，嵩阳寺里讲时钟。",
            "春山处处行应好，一月看花到几峰。"
        ],
        "notes": "",
        "id": "9eae657665ccd2077b10e4ad22091e23"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寻仙",
        "preface": "",
        "paragraphs": [
            "溪头一径入青崖，处处仙居隔杏花。",
            "更见峰西幽客说，云中犹有两三家。"
        ],
        "notes": "",
        "id": "ddc1085d7e4a6d2ca9357c6909987656"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "同白侍郎杏园赠刘郎中",
        "preface": "",
        "paragraphs": [
            "一去潇湘头欲白，今朝始见杏花春。",
            "从来迁客应无数，重到花前有几人。"
        ],
        "notes": "",
        "id": "ad5ed6c9dcd7132a9f70f6c812ef66d9"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答鄱阳客药名诗",
        "preface": "",
        "paragraphs": [
            "江臯岁暮相逢地，黄叶霜前半夏枝。",
            "子夜吟诗向松桂，心中万事喜君知。"
        ],
        "notes": "",
        "id": "46d91e1fb160003bdb0ce209248366fe"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄宋景",
        "preface": "",
        "paragraphs": [
            "诏发官兵取乱臣，将军弓箭不离身。",
            "今君独在征东府，莫遣功名属别人。"
        ],
        "notes": "",
        "id": "2901685da3d82186958d05cd436df8e6"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寄王侍御",
        "preface": "",
        "paragraphs": [
            "爱君紫阁峰前好，新作书堂药灶成。",
            "见欲移居相近住，有田多与种黄精。"
        ],
        "notes": "",
        "id": "12575b895bee2e61811c4e18791a97b0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题渭北寺上方",
        "preface": "",
        "paragraphs": [
            "昔祭郊坛今谒陵，寺中高处最来登。",
            "十余年后人多别，喜见当时转读僧。"
        ],
        "notes": "",
        "id": "ea101b16db9279e4d100a6bd9d9bc49f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "闲游",
        "preface": "",
        "paragraphs": [
            "终日不离尘土间，若为能见此身闲。",
            "今朝暂共游僧语，更恨趋时别旧山。"
        ],
        "notes": "",
        "id": "a23a61525ac88c2f5456f5fc2cbe004d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "倡女词",
        "preface": "",
        "paragraphs": [
            "轻鬓丛梳阔扫眉，为嫌风日下楼稀。",
            "画罗金缕难相称，故著寻常淡薄衣。"
        ],
        "notes": "",
        "id": "dd22c46c3d5b3378ef62d055a82a15ca"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "答元八遗纱帽",
        "preface": "",
        "paragraphs": [
            "黑纱方帽君边得，称对山前坐竹床。",
            "唯恐被人偷剪样，不曾闲戴出书堂。"
        ],
        "notes": "",
        "id": "efc2a069ace382199cf1864201dbd4ef"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题僧院",
        "preface": "",
        "paragraphs": [
            "闻师行讲青龙疏，本寺住来多少年。",
            "静扫空房唯独坐，千茎秋竹在簷前。"
        ],
        "notes": "",
        "id": "41ec3e3d4b745d8d979963c14f474471"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "送元八",
        "preface": "",
        "paragraphs": [
            "百神斋祭相随徧，寻竹看山亦共行。",
            "明日城西送君去，旧游重到独题名。"
        ],
        "notes": "",
        "id": "480e5ff1959e86588423d2b8dfefdba3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题方睦上人月台观",
        "preface": "",
        "paragraphs": [
            "一身清净无童子，独坐空堂得几年。",
            "每夜焚香通月观，可邻光影最团圆。"
        ],
        "notes": "",
        "id": "91ccee928d41a96fa9f31d025c1cdfe4"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "华山庙",
        "preface": "",
        "paragraphs": [
            "金天庙下西京道，巫女纷纷走似烟。",
            "手把纸钱迎过客，遣求恩福到神前。"
        ],
        "notes": "",
        "id": "9e7ef74584fc5e2a88b88bddeb453163"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "病中酬元宗简",
        "preface": "",
        "paragraphs": [
            "东风渐暖满城春，独占幽居养病身。",
            "莫说樱桃花已发，今年不作看花人。"
        ],
        "notes": "",
        "id": "da3343611adc0b952fec526b347cf90b"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寺宿斋",
        "preface": "",
        "paragraphs": [
            "晚到金光门外寺，寺中新竹隔帘多。",
            "斋官禁与僧相见，院院开门不得过。"
        ],
        "notes": "",
        "id": "886621f83a52aa4f47fb4e5f514c3f86"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠施肩吾",
        "preface": "",
        "paragraphs": [
            "世间渐觉无多事，虽有空名未著身。",
            "合取药成相待吃，不须先作上天人。"
        ],
        "notes": "",
        "id": "41bd86a3d2087e48f45b3cb656320386"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠王建",
        "preface": "",
        "paragraphs": [
            "白君去后交游少，东野亡来箧笥贫。",
            "赖有白头王建在，眼前犹见咏诗人。"
        ],
        "notes": "",
        "id": "5600fdc938486240375c6cb24ef96f1e"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "逢贾岛",
        "preface": "",
        "paragraphs": [
            "僧房逢着欵冬花，出寺行吟日已斜。",
            "十二街中春雪遍，马蹄今去入谁家。"
        ],
        "notes": "",
        "id": "1949022e59bb765614cd940ac3d4e56d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山中酬人",
        "preface": "",
        "paragraphs": [
            "山中日暖春鸠鸣，逐水看花任意行。",
            "向晚归来石窗下，菖蒲叶上见题名。"
        ],
        "notes": "",
        "id": "f3b71fd7299daf7c70905f502a246279"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "弱栢院僧影堂",
        "preface": "",
        "paragraphs": [
            "弱栢倒垂如线蔓，簷头不见有枝柯。",
            "影堂香火长相续，应得人来礼拜多。"
        ],
        "notes": "",
        "id": "24417674c9cabfcdec6d722354c26a6f"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "题故僧影堂",
        "preface": "",
        "paragraphs": [
            "香消云锁旧僧家，僧刹残形半壁斜。",
            "日暮松烟寒漠漠，秋风吹破纸莲花。"
        ],
        "notes": "",
        "id": "959289048bd47e02bef48f573652a185"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "桃溪柳陌好经过，灯下妆成月下歌。",
            "为是襄王故宫地，至今犹有细腰多。"
        ],
        "notes": "",
        "id": "d082cdab0f697c6697e83a01e2ed9d5a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "山禽",
        "preface": "",
        "paragraphs": [
            "山禽毛如白练带，栖我庭前栗树枝。",
            "狝猴半夜来取栗，一双中林向月飞。"
        ],
        "notes": "",
        "id": "407342f560f0721f755f1255cdfe68c0"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "秋山",
        "preface": "",
        "paragraphs": [
            "秋山无云复无风，溪头看月出深松。",
            "草堂不闭石床静，叶间坠露声重重。"
        ],
        "notes": "",
        "id": "4ff8e49248f9642884f57403022c76e7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "玉真观",
        "preface": "",
        "paragraphs": [
            "台殿曾为贵主家，春风吹尽竹窗纱。",
            "院中仙女修香火，不许闲人入看花。"
        ],
        "notes": "",
        "id": "ebb416660665ed5341c45c5e51d92901"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "蛮中",
        "preface": "",
        "paragraphs": [
            "铜柱南边毒草春，行人几日到金麟。",
            "玉镮穿耳谁家女，自抱琵琶迎海神。"
        ],
        "notes": "",
        "id": "a1050a91b1e3ee528bb86c1b5c01b050"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赠道士",
        "preface": "",
        "paragraphs": [
            "茅山近别剡溪逢，玉节青旄十二重。",
            "自说年年上天去，罗浮最近海边峰。"
        ],
        "notes": "",
        "id": "e8d242dd434775230299ec00d23b6d28"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "重平驿作",
        "preface": "",
        "paragraphs": [
            "茫茫菰草平如地，渺渺长堤曲似城。",
            "日暮未知投宿处，逢人更问向前程。"
        ],
        "notes": "",
        "id": "dd9a9ce5e9bd7d49e1a58a79fb85417a"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "宿天竺寺寄灵隐寺僧",
        "preface": "",
        "paragraphs": [
            "夜向灵溪息此身，风泉竹露净衣尘。",
            "月明石上堪同宿，那作山南山北人。"
        ],
        "notes": "",
        "id": "90ab0a6b77350e2f986a9bef57aabdc7"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "酬朱庆余",
        "preface": "",
        "paragraphs": [
            "越女新妆出镜心，自知明艳更沈吟。",
            "齐纨未是人间贵，一曲菱歌敌万金。"
        ],
        "notes": "",
        "id": "e699c419d150dfa7df5eac600673eca3"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食忆归",
        "preface": "",
        "paragraphs": [
            "京中曹局无多事，寒食贫儿要在家。",
            "遮莫杏园胜别处，亦须归看傍村花。"
        ],
        "notes": "",
        "id": "0a875a28c383069eb7de574ca7e206fe"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "绿杨枝上五丝绳，枝弱春多欲不胜。",
            "唯有一年寒食日，女郎相唤摆阶𤺩。"
        ],
        "notes": "",
        "id": "21e1e5667265eba2c59174abec25902d"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "赋花",
        "preface": "",
        "paragraphs": [
            "花，花。",
            "落早，开赊。",
            "对酒客，兴诗家。",
            "能回游骑，每驻行车。",
            "宛宛清风起，茸茸丽日斜。",
            "且愿相留懽洽，惟愁虚弃光华。",
            "明年攀折知不远，对此谁能更叹嗟。"
        ],
        "notes": "",
        "id": "aee3926ec3767d1859e72c3bbb8e56b1"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "韩公国大贤，道德赫已闻。",
            "时出为阳山，尔区来趋奔。",
            "韩官迁掾曹，子随至荆门。",
            "韩入为博士，崎岖送归轮。"
        ],
        "notes": "",
        "id": "b50c2ba918521a660a0e0e1c5591e9ea"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "虎丘寺",
        "preface": "",
        "paragraphs": [
            "望月登楼海气昏，剑池无底浸云根。",
            "老僧只怕山移去，日暮先教锁寺门。",
            "（康熙顾湄《虎丘志》三《寺字》）。"
        ],
        "notes": "",
        "id": "e63ea92e28a5c124a7e4681c9c570d76"
    },
    {
        "author": "张籍",
        "dynasty": "唐",
        "type": "诗",
        "rhythmic": "",
        "title": "咏陀罗山",
        "preface": "",
        "paragraphs": [
            "凿开混沌露元气，散布森罗弥梵天。",
            "云外无时不闲在，楼居何处得超然。",
            "（《记纂渊海》卷二三）。"
        ],
        "notes": "",
        "id": "2ef7119f710b1586664618bc1119c60d"
    }
]