[
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其一",
        "preface": "",
        "paragraphs": [
            "裹饭驱儿候暖耕，堘泥滑滑不堪行。",
            "如何说得农家苦，雨笠风蓑过一生。"
        ],
        "notes": "",
        "id": "880c14f9cdf7fbd7b4c726817b2101da"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其二",
        "preface": "",
        "paragraphs": [
            "妇馌耕夫日尚长，碓声呜咽宿舂粮。",
            "寻思一饭何时饱，秧种青青麦未黄。"
        ],
        "notes": "",
        "id": "d9db3fc4c8dcf1e6530737e78ccb5501"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其三",
        "preface": "",
        "paragraphs": [
            "淡黄竹纸说蠲逋，白纸仍科不稼租。",
            "努力经营犹恨晚，官司那问有钱无。"
        ],
        "notes": "",
        "id": "a2b1a26482f34a1ddd5cddd56ad2770d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其四",
        "preface": "",
        "paragraphs": [
            "编茅为屋荻为帘，老小团栾苦乐兼。",
            "乐岁输丁犹未了，饥年家口更堪添。"
        ],
        "notes": "",
        "id": "4b2bcdbfb63dc8fc128a2414019ba9fb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其五",
        "preface": "",
        "paragraphs": [
            "头白村翁尚把锄，瓶中那复斗升储。",
            "午餐减与饥乌食，却愧家人问有余。"
        ],
        "notes": "",
        "id": "a84cbb65a17adf4411c25ec8936be60e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其六",
        "preface": "",
        "paragraphs": [
            "四月官场入纳时，乡耆旁午上门追。",
            "请看贫妇通宵织，身上曾无挂一丝。"
        ],
        "notes": "",
        "id": "b9d4eef3c69e45f5d407c2f8fe239484"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其七",
        "preface": "",
        "paragraphs": [
            "肠随丝断手生胝，羡杀星边织女机。",
            "借问输官零落否，儿郎寒冷且无衣。"
        ],
        "notes": "",
        "id": "35fc92a41d4bfc3e9f4ec411be5a90f8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其八",
        "preface": "",
        "paragraphs": [
            "农父眉头百念攒，雨愁烂死旱愁干。",
            "龙神社鬼烧香遍，不到秋成睡得安。"
        ],
        "notes": "",
        "id": "273decb5d7fd3927501227e9f65bfa49"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其九",
        "preface": "",
        "paragraphs": [
            "客户耕田主户收，螟蝗水旱百般忧。",
            "及秋幸有黄云割，债主相煎得自由。"
        ],
        "notes": "",
        "id": "9d2a6c9dd2485a7461bc8a7f461d6b0b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其一○",
        "preface": "",
        "paragraphs": [
            "带得鸡豚趁晓虚，荒村牢落数家居。",
            "一家幸是田园主，留与儿孙写契书。"
        ],
        "notes": "",
        "id": "5a133ce207ee0c3fe063b50fa02212ba"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其一",
        "preface": "",
        "paragraphs": [
            "红雨声干未作泥，绣成十里绿杨堤。",
            "金杯缓劝玲珑唱，玉勒催归腰褭嘶。"
        ],
        "notes": "",
        "id": "7bcde5b9c1667d0de8b1568a97aee451"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其二",
        "preface": "",
        "paragraphs": [
            "晋代豪华不数家，万钱下筯未为奢。",
            "客来只是家常饭，豆粥萍虀费咄嗟。"
        ],
        "notes": "",
        "id": "db6edd9ff32023850be0ad4a4a2e7bff"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其三",
        "preface": "",
        "paragraphs": [
            "曲池毕竟有平时，冷眼看他炙手儿。",
            "十数年间三易主，焉知来者复为谁。"
        ],
        "notes": "",
        "id": "dd5991cca59a2341f4ad35691c642080"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其四",
        "preface": "",
        "paragraphs": [
            "客履三千此托身，晚杯狐白暖生春。",
            "狂来且置兴亡事，金坞铜陵不解贫。"
        ],
        "notes": "",
        "id": "a6b8779c818b98ad31c2f92015da5902"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其五",
        "preface": "",
        "paragraphs": [
            "天近偏承雨露荣，深深庭院锁清明。",
            "柳丝风送秋千影，墙外行人空复情。"
        ],
        "notes": "",
        "id": "e5c87480af9e31c90ab1fbb350a31553"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其六",
        "preface": "",
        "paragraphs": [
            "朱门往事若为怀，积雨苔痕绿上阶。",
            "几处败甎吟蟋蟀，玉人曾此溜金钗。"
        ],
        "notes": "",
        "id": "229d3b442160cdab60e5e34268a10483"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其七",
        "preface": "",
        "paragraphs": [
            "百斛明珠米在仓，沉香火底捻银簧。",
            "人生行乐那须许，多少边兵未有粮。"
        ],
        "notes": "",
        "id": "b1205a8948cdb12590decc20d7a7fefb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其八",
        "preface": "",
        "paragraphs": [
            "泥金折损舞衣罗，蹙破遥山皓齿歌。",
            "此曲人间听不得，莫愁还自有愁多。"
        ],
        "notes": "",
        "id": "5c5a53b2bc3cf1591ab4615b86204b73"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其九",
        "preface": "",
        "paragraphs": [
            "中寿知无满百身，暖歌冷舞及青春。",
            "黄金不买长生药，白发偏惊快活人。"
        ],
        "notes": "",
        "id": "2e46c28fb30eaf16102eb7e500b7fa91"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其一○",
        "preface": "",
        "paragraphs": [
            "长楸走马却归来，雉挟春骄未应媒。",
            "不信杏梁双燕语，日长帘幙有风开。"
        ],
        "notes": "",
        "id": "78e9997ac099dba0629504eb8276ae25"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其一",
        "preface": "",
        "paragraphs": [
            "一曲长歌行路难，昏鸦归尽倚阑干。",
            "不知楚水巴山地，更有高楼鸟外看。"
        ],
        "notes": "",
        "id": "c1c0ed77f26ec469eb96027b625cf48d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其二",
        "preface": "",
        "paragraphs": [
            "哀猿啼断暮云深，摸索床头未尽金。",
            "莫道他乡千万里，去家三日几般心。"
        ],
        "notes": "",
        "id": "c9817a5351025aad474fa57c3ad78188"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其三",
        "preface": "",
        "paragraphs": [
            "儿女伤悲士不为，健行童仆远相依。",
            "春风日日生芳草，未必啼鹃怨不归。"
        ],
        "notes": "",
        "id": "b019a006a15c204d55f037a24d75dbcf"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其四",
        "preface": "",
        "paragraphs": [
            "侠客千金不称求，途穷相顾问因由。",
            "临分脱赠青萍剑，莫荡人间琐碎雠。"
        ],
        "notes": "",
        "id": "68a7c524f32447f2697cbef3c4205a29"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其五",
        "preface": "",
        "paragraphs": [
            "客里情怀更晚秋，鴈烟蛬雨五更头。",
            "从前谙尽江湖味，不省神州作么愁。"
        ],
        "notes": "",
        "id": "7bbed8ca7a244dbc10cd1967b94b4b0a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其六",
        "preface": "",
        "paragraphs": [
            "身如海燕傍谁门，别泪双垂不见亲。",
            "惟有一条邛竹杖，相随万里共艰辛。"
        ],
        "notes": "",
        "id": "2e8bfadea39ec447a957e58cd8984800"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其七",
        "preface": "",
        "paragraphs": [
            "是处人家捣练忙，天寒日短路偏长。",
            "蛬声四壁无时歇，不遣覊人梦到乡。"
        ],
        "notes": "",
        "id": "0cc55ec21d97b13196228e4d034e804d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其八",
        "preface": "",
        "paragraphs": [
            "送穷不去奈穷何，山有荆榛水有波。",
            "万物得时人自老，梁鸿头白五噫歌。"
        ],
        "notes": "",
        "id": "0624f5eeed3d74aa38429c6bba58065e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其九",
        "preface": "",
        "paragraphs": [
            "屈指秋风与鴈期，阳关西去到何时。",
            "侧身一望肠堪断，天似穹庐碧四垂。"
        ],
        "notes": "",
        "id": "97c5f6bd8642db432e1e63e9fc3f0c5d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其一○",
        "preface": "",
        "paragraphs": [
            "高鸟翩翩去未穷，行人扰扰复西东。",
            "何须华表千年鹤，城郭重来便不同。"
        ],
        "notes": "",
        "id": "e750701f9ce322dc6cd47637ac864251"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其一",
        "preface": "",
        "paragraphs": [
            "年年塞草欲秋时，左右红旗说战机。",
            "介胄粗官应有语，而今宰相好吟诗。"
        ],
        "notes": "",
        "id": "b304ad9a272c21c2336e71d05b29218e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其二",
        "preface": "",
        "paragraphs": [
            "角声吹裂肺肝愁，说与将军莫逗留。",
            "男子生当侯万里，死判马革海西头。"
        ],
        "notes": "",
        "id": "8030b41394be15a025340d0fac27f0e7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其三",
        "preface": "",
        "paragraphs": [
            "一剑沙场独苦辛，天阴杀气作黄尘。",
            "沉思鸟尽弓无用，肘后累累却顾身。"
        ],
        "notes": "",
        "id": "5619531b246ae87c5160d9f6e5900eca"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其四",
        "preface": "",
        "paragraphs": [
            "探使归来半信疑，帐前相语怕人知。",
            "沉香雾里娇弦暖，莫遣边愁到两眉。"
        ],
        "notes": "",
        "id": "c96ef680bb7f5897f6ba09a8c7a905c8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其五",
        "preface": "",
        "paragraphs": [
            "征夫战骨洒桑干，帐下苍头自转官。",
            "一骑红尘天外落，筹功更说几多般。"
        ],
        "notes": "",
        "id": "a7dd74d06218195d507bc0072324d308"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其六",
        "preface": "",
        "paragraphs": [
            "公主琵琶胡地秋，将军刁斗汉关愁。",
            "相逢老病无依卒，未说沙场泪已流。"
        ],
        "notes": "",
        "id": "9ee02aff6aec9c47d89638aa35150874"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其七",
        "preface": "",
        "paragraphs": [
            "苍苔白骨满黄沙，马汗成冰带雪花。",
            "夜夜鞘中长铗吼，教人不得梦还家。"
        ],
        "notes": "",
        "id": "6f4a2c81ed76cbb7aecc7657ce852910"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其八",
        "preface": "",
        "paragraphs": [
            "有客新从塞上回，解包收得战场灰。",
            "营家未敢分明哭，请看刀痕始欲哀。"
        ],
        "notes": "",
        "id": "8ca0c4574690188b7bc80776937aa972"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其九",
        "preface": "",
        "paragraphs": [
            "虏退边方得暂宁，枣儿红近莫休兵。",
            "汉家错信和亲议，不见胡雏与父争。"
        ],
        "notes": "",
        "id": "00e47ab90c9bc543b1c8c29928ec6082"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其一○",
        "preface": "",
        "paragraphs": [
            "北风吹骨最酸辛，白面书生四角巾。",
            "战士总成亡命鬼，将军才是有功人。"
        ],
        "notes": "",
        "id": "847ddc8feff51823eebe65a66d29d43d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其一",
        "preface": "",
        "paragraphs": [
            "村翁生长在柴门，身有丁男犊有孙。",
            "为了官租才出市，归家夸说与乡村。"
        ],
        "notes": "",
        "id": "0368fb371a3d9ca8d003c794b89bd401"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其二",
        "preface": "",
        "paragraphs": [
            "雀罗门巷昔趋荣，味似饧甜忽变辛。",
            "说与侯门休谢客，朝朝暮暮看人情。"
        ],
        "notes": "",
        "id": "2cd058586145de016f8bb761a732d99d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其三",
        "preface": "",
        "paragraphs": [
            "王孙公子少年游，醉里樗蒲信采投。",
            "指点某庄还博直，明朝酒醒到家求。"
        ],
        "notes": "",
        "id": "8e157036f82575b5cf31ee33aed4afc7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其四",
        "preface": "",
        "paragraphs": [
            "山人只合住山中，入得城来调不同。",
            "满面红尘无处避，手携白羽障西风。"
        ],
        "notes": "",
        "id": "813db64b9e2a03848389b41581e913a6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其五",
        "preface": "",
        "paragraphs": [
            "紫陌寻春日日过，杨花无主奈春何。",
            "倾城压酒娇无力，醉里相扶踏踏歌。"
        ],
        "notes": "",
        "id": "93932e255c6a031e5fcb5619eba356c3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其六",
        "preface": "",
        "paragraphs": [
            "相班士女狭邪间，总把喧啾卖却闲。",
            "人寿几何春不再，典衣沽酒强追攀。"
        ],
        "notes": "",
        "id": "cd619d9062070bd480597e3b4f603acc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其七",
        "preface": "",
        "paragraphs": [
            "春风日日柳年年，到老那知稼穑难。",
            "若见田家秋作苦，教人一饭不遑安。"
        ],
        "notes": "",
        "id": "937663fb0d9958d411c71ba15f9720bd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其八",
        "preface": "",
        "paragraphs": [
            "芜城怀古最愁人，劫火烧残得此身。",
            "舞榭歌台何足道，秦宫汉苑尚流尘。"
        ],
        "notes": "",
        "id": "d283aa663cd2b48b16e297a8dfc22151"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其九",
        "preface": "",
        "paragraphs": [
            "百人聚处小喧阗，析到秋毫似计然。",
            "见说天公还掠剩，鹄形怀宝度饥年。"
        ],
        "notes": "",
        "id": "a4a1797c3a6eee6f0730a71a264e38f8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其一○",
        "preface": "",
        "paragraphs": [
            "身游城市发将华，眼见人情似槿花。",
            "惟有梁间双燕子，不嫌贫巷主人家。"
        ],
        "notes": "",
        "id": "4da2d1718a01b7a4845a4bbf132890b3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其一",
        "preface": "",
        "paragraphs": [
            "春风有分到儿家，也插花枝表岁华。",
            "但得作嫔君子室，随宜粧遣不须奢。"
        ],
        "notes": "",
        "id": "8ab02cf62782fdcf980546ce283463b1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其二",
        "preface": "",
        "paragraphs": [
            "洗尽铅华浄洁贫，嫁衣莫说为他人。",
            "绝怜父母穷相守，不为金多贱却身。"
        ],
        "notes": "",
        "id": "8834b40c4fce273d563de6819f84a95a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其三",
        "preface": "",
        "paragraphs": [
            "枯木无枝可作花，门前度尽七香车。",
            "四隣日日笙歌里，背立东风有几家。"
        ],
        "notes": "",
        "id": "44696e4482d9d8806e4ecd9d7ebdd212"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其四",
        "preface": "",
        "paragraphs": [
            "他家百两送于归，成匹鸳鸯作锦机。",
            "独守空闺愁不寐，一灯明灭补寒衣。"
        ],
        "notes": "",
        "id": "ad7d96879abe4410e53950030e05433a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其五",
        "preface": "",
        "paragraphs": [
            "灯下穿针影伴身，懒将心事诉诸亲。",
            "阿婆许嫁无消息，芍药花开又一春。"
        ],
        "notes": "",
        "id": "ba15ba5dbcd501d7da6f7a733ce3d8be"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其六",
        "preface": "",
        "paragraphs": [
            "卓家人富颇轻财，犊鼻堪依不用媒。",
            "只似侬家贫亦好，枯桐那得凤凰来。"
        ],
        "notes": "",
        "id": "ece7cfdb37b3c5c714221f4d818cec30"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其七",
        "preface": "",
        "paragraphs": [
            "少年荡子有黄金，投赠明珰结两心。",
            "不得良媒终不肯，一春风雨洞房深。"
        ],
        "notes": "",
        "id": "e8c942340d2ebd860187606ef26aea55"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其八",
        "preface": "",
        "paragraphs": [
            "伯鸾不作怅谁从，凤尾香衾翠谩重。",
            "静对菱花匀泪粉，不知膏沐若为容。"
        ],
        "notes": "",
        "id": "14bc7e71d3397f26613a30e3b3780ecb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其九",
        "preface": "",
        "paragraphs": [
            "问天乞巧看铜仪，再拜双星恨不随。",
            "尘世未知天上事，隔河相望一年期。"
        ],
        "notes": "",
        "id": "d2e34d1cdaa3c36ebdb23ef835c0ab16"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其一○",
        "preface": "",
        "paragraphs": [
            "纤手清闲理瑟工，高楼半在碧云中。",
            "行人岂是知音者，小立花阴待曲终。"
        ],
        "notes": "",
        "id": "17ca62b14672df80685441a5066e6bec"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其一",
        "preface": "",
        "paragraphs": [
            "三千门馆蹑珠宾，半百还家衣锦身。",
            "却是吏民私告语，十年前是卖薪人。"
        ],
        "notes": "",
        "id": "851a1ce6dff92b9253097726201e8d13"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其二",
        "preface": "",
        "paragraphs": [
            "薪樗塞破野人居，此是糇粮卒岁储。",
            "客里黄金燃桂尽，厨无烟火欲何如。"
        ],
        "notes": "",
        "id": "897e401853a0a5779335be54bbb5269a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其三",
        "preface": "",
        "paragraphs": [
            "烂柯人去隔存亡，一局棋终怆故乡。",
            "想得山中绝烟火，松花松子当干粮。"
        ],
        "notes": "",
        "id": "db55519291272f84c2ab40cad8ebd85e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其四",
        "preface": "",
        "paragraphs": [
            "破帽笼头发半华，樵歌一曲胜长嗟。",
            "鸡鸣裹饭登高去，日暮天寒未到家。"
        ],
        "notes": "",
        "id": "69f977eac1884d54549085097dbc0560"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其五",
        "preface": "",
        "paragraphs": [
            "有薪可卖未须悲，满百青铜况有奇。",
            "十指束枯从秃尽，不堪棘刺罥人衣。"
        ],
        "notes": "",
        "id": "6736a09a6b6f9a854c027631e1567746"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其六",
        "preface": "",
        "paragraphs": [
            "天寒气入鼻中辛，竹檐弯弯却恋身。",
            "卖得钱来回首望，蜡烟起处属何人。"
        ],
        "notes": "",
        "id": "1753bac72a891be58c6cdc4784fff78b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其七",
        "preface": "",
        "paragraphs": [
            "腰镰上到白云边，惆怅长松不尽年。",
            "近市山山皆有主，远山高峭步难前。"
        ],
        "notes": "",
        "id": "212fcf4b7f84ee383d0f15b6acac0a6b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其八",
        "preface": "",
        "paragraphs": [
            "蒸梨炊黍付荆妻，指点青山涧水西。",
            "忽听丁丁云外斧，一声山鸟背人啼。"
        ],
        "notes": "",
        "id": "5a41e618442e03617340245bf680a152"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其九",
        "preface": "",
        "paragraphs": [
            "扪萝缘壁到山头，俯羡鸿飞尽自由。",
            "风雨萧萧黄叶滑，未行十步两三休。"
        ],
        "notes": "",
        "id": "87a751b0e65633d60520ee97036c520a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其一○",
        "preface": "",
        "paragraphs": [
            "黄昏樵采早回归，同伴相邀未有期。",
            "抱子老妻门口望，南山有虎悔何追。"
        ],
        "notes": "",
        "id": "31630f40ca686ad321d2fb4a7423bf4d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其一",
        "preface": "",
        "paragraphs": [
            "闭口桐鱼勿复论，数间老屋枕云根。",
            "晓钟三板出山去，分付猕猴为守门。"
        ],
        "notes": "",
        "id": "fc5f12c0fe8dd9a224ad08035695b4a3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其二",
        "preface": "",
        "paragraphs": [
            "锡杖凌空去复还，片云缥缈伴身闲。",
            "春风错种醍醐草，引得牛来食雪山。"
        ],
        "notes": "",
        "id": "6ab26308344ac02f21c77ad892ced9dd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其三",
        "preface": "",
        "paragraphs": [
            "人居天地一樊笼，抚掌山家四壁空。",
            "不道今年空得尽，且无雀鼠到山中。"
        ],
        "notes": "",
        "id": "8d80eb89e309433becf5b1357e454c16"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其四",
        "preface": "",
        "paragraphs": [
            "四祖门庭寂寞秋，牛头只是旧牛头。",
            "如何一旦风光别，花落花开百鸟愁。"
        ],
        "notes": "",
        "id": "d09974c7875b1b60d4c7ed13d859ebea"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其五",
        "preface": "",
        "paragraphs": [
            "四卷楞伽几上安，而今老去懒能看。",
            "庭前桂树花开未，分别西风信鼻端。"
        ],
        "notes": "",
        "id": "1cd24c2b8ba8d3fe695ff2d8bdc2e329"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其六",
        "preface": "",
        "paragraphs": [
            "黄金栏护紫袈裟，禁苑恩深赐予奢。",
            "林下衲僧那有此，多年枯木对春华。"
        ],
        "notes": "",
        "id": "52aa4f8aece92b43beedcea68616960b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其七",
        "preface": "",
        "paragraphs": [
            "结草为庐万仞头，人间蚁穴自王侯。",
            "客来借问穷通理，不意僧中有许由。"
        ],
        "notes": "",
        "id": "9c750d807fd11243bb2928ed725663ce"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其八",
        "preface": "",
        "paragraphs": [
            "白莲有社一经过，会意由来不在多。",
            "满目庐山青未了，闻钟归去意云何。"
        ],
        "notes": "",
        "id": "3a2a17c616bd8a7ccbecfb2f6d8855a3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其九",
        "preface": "",
        "paragraphs": [
            "我本三生兜率天，为差一念又尘缘。",
            "早知密意无多子，不著旁行贝叶边。"
        ],
        "notes": "",
        "id": "08971717132a483162a1280278cfc470"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其一○",
        "preface": "",
        "paragraphs": [
            "灯灯相续古犹今，怪底门前立雪深。",
            "衣不得传关臂事，汝师轻发老婆心。"
        ],
        "notes": "",
        "id": "551e1ea05c9b4e5e61e9af9e7412d8c4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其一",
        "preface": "",
        "paragraphs": [
            "春到寒荄总向荣，药苗旋种亦初成。",
            "山翁幸自无谁识，可要山中宰相名。"
        ],
        "notes": "",
        "id": "562c531e05a38443419f97e02e236501"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其二",
        "preface": "",
        "paragraphs": [
            "空山薇蕨供清斋，世事悠悠不挂怀。",
            "梅溽得风醒午枕，竹阴转日上南阶。"
        ],
        "notes": "",
        "id": "16572e3c854f2718c90c14d6d0a80b45"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其三",
        "preface": "",
        "paragraphs": [
            "白云缥缈野人家，丹事年来渐有涯。",
            "不与世人争岁月，却将椿菌勘南华。"
        ],
        "notes": "",
        "id": "dd3989079e3a00187ff4ef213c7dfea5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其四",
        "preface": "",
        "paragraphs": [
            "宿雨初干一杖藜，欲呼渔艇访前溪。",
            "碧桃花落无寻处，惆怅人间日又西。"
        ],
        "notes": "",
        "id": "131b55aa764fdc1ba20d8587618c9f22"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其五",
        "preface": "",
        "paragraphs": [
            "半屋云霞与鹿分，两株古木正当门。",
            "野花自落东流水，坐对青山酒一樽。"
        ],
        "notes": "",
        "id": "7cf7bf1fdb6c5e54d5f630130fff2b44"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其六",
        "preface": "",
        "paragraphs": [
            "好山当户四无隣，似是秦时采药人。",
            "千百年间天地里，不多不少一闲身。"
        ],
        "notes": "",
        "id": "391060ae35ced2b353f4b2bf340c53b9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其七",
        "preface": "",
        "paragraphs": [
            "宿世仙家十二楼，误婴时网未深愁。",
            "浮丘辈行如相觅，骑却紫云归去休。"
        ],
        "notes": "",
        "id": "8bffe672da7b9b68cc3984cfbaad2235"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其八",
        "preface": "",
        "paragraphs": [
            "种药千畦手自锄，年来渐喜识人疎。",
            "等闲旋点黄金卖，莫讶家无檐石储。"
        ],
        "notes": "",
        "id": "254a0929898cad5992eca448696ce0d1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其九",
        "preface": "",
        "paragraphs": [
            "矮窗欹枕看朝荣，老觉迎逢礼数生。",
            "来往颇知麋鹿性，寒暄不会俗人情。"
        ],
        "notes": "",
        "id": "3e1d9312416e68e0ed77a6060e938e79"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其一○",
        "preface": "",
        "paragraphs": [
            "拥树溪云迷近远，低簷山果乱红青。",
            "莫言身外都无事，早晚焚香看道经。"
        ],
        "notes": "",
        "id": "f5f1b6dd148e781b10e1de42e0091ee6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其一",
        "preface": "",
        "paragraphs": [
            "不踏长安十二门，鸬鹚飞处数家村。",
            "停桡试向滩头问，莫是严光末世孙。"
        ],
        "notes": "",
        "id": "b945bd9a631704173147f31c3c60ade3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其二",
        "preface": "",
        "paragraphs": [
            "一曲清漪濯晚霞，钓竿斜插白鸥沙。",
            "傍人借问居何处，四海五湖都是家。"
        ],
        "notes": "",
        "id": "5f083a314ef53e6a9e957b9f304d1e48"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其三",
        "preface": "",
        "paragraphs": [
            "秋风淅淅猎菰蒲，如此江山其可孤。",
            "天与玻瓈三万顷，更添一半夕阳铺。"
        ],
        "notes": "",
        "id": "33d514cb18105d202cb2dc916d3bf29d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其四",
        "preface": "",
        "paragraphs": [
            "长作丝纶短短牵，一池汉水尽南天。",
            "谁知有客量江面，不是渔郎两板船。"
        ],
        "notes": "",
        "id": "4867137b1b85513734b1a6a8ab7597ed"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其五",
        "preface": "",
        "paragraphs": [
            "推起篷窗抱月眠，三三两两柳边船。",
            "不须听说文王事，孤负渔竿八十年。"
        ],
        "notes": "",
        "id": "48515e2fc173e43d3f2735bb9ce3da65"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其六",
        "preface": "",
        "paragraphs": [
            "传呼扶柁晚风前，一阵惊鸿没远烟。",
            "不是吾侬栖泊处，却回别港避官船。"
        ],
        "notes": "",
        "id": "b02c7a85c693eef19b0a41ea2ffdb6b4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其七",
        "preface": "",
        "paragraphs": [
            "五湖烟里我知鱼，属玉舂锄一处居。",
            "欲到垂虹风作恶，几株官柳向人疎。"
        ],
        "notes": "",
        "id": "9a1f1c7d700472e3f1f259be745ceac2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其八",
        "preface": "",
        "paragraphs": [
            "秋声只在树中间，极浦斜阳更有山。",
            "卷却丝纶呼酒盏，鸥边聊得此身闲。"
        ],
        "notes": "",
        "id": "07ba43593c4d029942a629fa90c7f15e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其九",
        "preface": "",
        "paragraphs": [
            "舟系蓬莱浅水傍，鳌头缩尽海生桑。",
            "百川日夜滔滔去，借问人间有底忙。"
        ],
        "notes": "",
        "id": "3a11a97ec9532643f040dcc6c5b64876"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其一○",
        "preface": "",
        "paragraphs": [
            "璧月沧波上下天，秋风摇落四无边。",
            "玉龙尽唤眠鸥起，两岸芦花不见船。"
        ],
        "notes": "",
        "id": "f03ee8e45df6d71998e8cad75c144d55"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "庚戌寿意一先生",
        "preface": "",
        "paragraphs": [
            "江涵秋色碧潭潭，饮马胡儿不敢南。",
            "宥密老臣功第一，缉熙天子岁登三。",
            "身扶紫极星辰正，手拆黄封雨露甘。",
            "见说年来淮尾涨，汉庭可要百曹参。"
        ],
        "notes": "",
        "id": "97e39e40b86eb1abc2e54cd693c19c3c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "反招隠",
        "preface": "",
        "paragraphs": [
            "木末径微微，谁敲白板扉。",
            "缓行松叶滑，小摘药苗稀。",
            "山色自今古，尘寰多是非。",
            "昂昂千岁鹤，便肯傍人飞。"
        ],
        "notes": "",
        "id": "5678f1abac1c22ef3ad417777e6705f9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "太极图",
        "preface": "",
        "paragraphs": [
            "动静无端画一圈，分明擘破又浑全。",
            "日光漏得先天意，钻入书窗个个圆。"
        ],
        "notes": "",
        "id": "3460f1c614a076e6ab7b9bc7c494dba3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "观化",
        "preface": "",
        "paragraphs": [
            "看见青虫作蝶时，不知蝶是此身非。",
            "床头为有南华卷，午枕酣来忽梦飞。"
        ],
        "notes": "",
        "id": "a605a4f4bd51d64886a1d49fb1c01f60"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "蛬",
        "preface": "",
        "paragraphs": [
            "一蛬何唧唧，吟落儿童心。",
            "只在竹篱外，篝灯无处寻。"
        ],
        "notes": "",
        "id": "6c4ac4e77ff675e8be68e76c9577b8a0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "春晚有感",
        "preface": "",
        "paragraphs": [
            "坐对吴山酒，闲同越客吟。",
            "月明人渡浅，花暗鸟啼深。",
            "往事空流水，还丹未化金。",
            "不堪春又晚，惆怅百年心。"
        ],
        "notes": "",
        "id": "119eb70a2eab95be1899c0682a526ec6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送僧苹洲游醉李",
        "preface": "",
        "paragraphs": [
            "师今游醉李，自刺钓舡篙。",
            "地说三吴胜，人夸二陆豪。",
            "草黄工女绩，波白课丁熬。",
            "近海寒应早，霜毛怯剃刀。"
        ],
        "notes": "",
        "id": "76bd311c2c04805c78e9ddf8e84df84c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "有叹",
        "preface": "",
        "paragraphs": [
            "与老本无期，相寻天一涯。",
            "履承双足茧，帽裹半头丝。",
            "路近行犹歇，乡遥梦岂知。",
            "酒酣增意气，忽忆少年时。"
        ],
        "notes": "",
        "id": "6cf76ef78cb8c38720b6b0535524026b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "自身归未得，却劝别人归。",
            "思妇心中事，征夫泪满衣。",
            "蜀天知近远，江树间稠稀。",
            "幸自安双翼，谁教不奋飞。"
        ],
        "notes": "",
        "id": "cf0096b05e15a4c69618c4681b58545b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "老将",
        "preface": "",
        "paragraphs": [
            "不把雕刀卖，曾随夜斫营。",
            "老年犹善饭，壮日想能兵。",
            "上马身仍健，看鸿眼更明。",
            "战多人不信，枉指箭瘢呈。"
        ],
        "notes": "",
        "id": "c9cca10e9f679f7f6a86f1663ff596d7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "登眺",
        "preface": "",
        "paragraphs": [
            "破帽任风吹，天知发已丝。",
            "大江流禹迹，老树见秦时。",
            "北际山如砺，南溟水似池。",
            "夜凉无梦到，久矣叹吾衰。"
        ],
        "notes": "",
        "id": "f444e03cab3cb16614e267dd817fe46a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "梨山庙",
        "preface": "",
        "paragraphs": [
            "无处著诗名，梨山万古青。",
            "人间留此像，天上作何星。",
            "祝史祠神醉，骚人谒梦醒。",
            "当时青紫楦，曾有许精灵。"
        ],
        "notes": "",
        "id": "99b75f44d854091c7dc3d812d07e820d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "留春春不住，春去落花随。",
            "枉自收残片，何堪缀旧枝。",
            "轮蹄前日约，蜂蝶一年期。",
            "代谢由来事，谁能作许悲。"
        ],
        "notes": "",
        "id": "673ac1fdeecea619c44ad248ec304be4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桃源官罢芸居以唐诗拙作赠别",
        "preface": "",
        "paragraphs": [
            "自作还相送，唐诗结伴来。",
            "归装携此重，笑口为君开。",
            "莲上巢难稳，桃边艇却回。",
            "空余吟卷在，沙鸟莫惊猜。"
        ],
        "notes": "",
        "id": "06197bdeb5ee9b613a5da32286acd6ea"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "堂上序周亲，相看又一春。",
            "吾年方觉老，童子俨成人。",
            "婪尾屠酥酒，从头鬰垒神。",
            "何须千岁上，即此是新陈。"
        ],
        "notes": "",
        "id": "7dd9b86ceabbd245c839a653826ba999"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "昭庆寺",
        "preface": "",
        "paragraphs": [
            "幽寻得胜趣，城市几人能。",
            "古柳深中磬，长廊尽处灯。",
            "画龙听说法，塑佛看斋僧。",
            "别寺经行遍，兹游昔未曾。"
        ],
        "notes": "",
        "id": "1bebe600c482cf32ef2324417c4292c5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "苕溪",
        "preface": "",
        "paragraphs": [
            "维舟古祠下，野饭就鱼羹。",
            "坐听篙人说，行逢牵路平。",
            "居民难问姓，溪鸭自呼名。",
            "天目无由到，沿洄更几程。"
        ],
        "notes": "",
        "id": "fa7d331b41c3d1601a4a453727b8b941"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "雪中僧虚舟来",
        "preface": "",
        "paragraphs": [
            "雪中闻犬吠，清卧起来迟。",
            "开户千山白，逢僧一个缁。",
            "言从风絮里，忆得雨花时。",
            "寒舍无祗待，煎茶且说诗。"
        ],
        "notes": "",
        "id": "ab0b09aab9f9deb8d68f701f075539ae"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "湖荡",
        "preface": "",
        "paragraphs": [
            "双桡入天影，野葑绿全交。",
            "鱼唼垂丝柳，鸥眠折叶茭。",
            "行人沿岸曲，落日挂林梢。",
            "归去严城隔，僧门尚可敲。"
        ],
        "notes": "",
        "id": "b1594ae915abbe0fc9b2ade32a7eda3b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "六和塔",
        "preface": "",
        "paragraphs": [
            "三百有余年，潮头不敢颠。",
            "孤尖标白浪，层级上青天。",
            "铃隔山僧呗，灯通海客舡。",
            "老来登眺眼，不道步难前。"
        ],
        "notes": "",
        "id": "76f5af3225c522c368e351bad10899ee"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题丘芳仲月林",
        "preface": "",
        "paragraphs": [
            "阿姊种婆娑，秋风奈若何。",
            "人间千树少，天上一枝多。",
            "安得仙槎客，携将玉斧柯。",
            "和根都斫却，还我旧山河。"
        ],
        "notes": "",
        "id": "4520b6ce4d69f4e7f3710c8ff6ed14b5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠日者",
        "preface": "",
        "paragraphs": [
            "乌兔走双丸，谁将手控抟。",
            "短长三万日，好丑百千般。",
            "数远谈何易，天高问却难。",
            "送君寻富贵，我命不中看。"
        ],
        "notes": "",
        "id": "10110140c5a1fb438aa6f01bb52e5111"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "旅馆",
        "preface": "",
        "paragraphs": [
            "仆行方请息，旅馆复相招。",
            "小市三家聚，前村五里遥。",
            "茅柴侵熟饮，松叶带生烧。",
            "犹有斜阳在，行吟忽断桥。"
        ],
        "notes": "",
        "id": "9557051a6c9200623a1a3702567f816b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "严衢道中",
        "preface": "",
        "paragraphs": [
            "草白三丫路，苔青五里牌。",
            "长年车马客，几两利名鞋。",
            "斗籴随时贵，方言到处乖。",
            "近山樵有主，童稚拾松钗。"
        ],
        "notes": "",
        "id": "d3f9c7fd42ec7230dce0e94bbcba4311"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "舟到梅雨暴涨",
        "preface": "",
        "paragraphs": [
            "夜月离于毕，篙师可奈何。",
            "帆穿风减半，江阔雨添多。",
            "侧岸无牵路，中流有旋涡。",
            "平生柂楼底，得在柳梢过。"
        ],
        "notes": "",
        "id": "643387fde3ecf5680c0031c192d97e75"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "莫信樵人说，秦时有树存。",
            "青天浮渤澥，白日走昆仑。",
            "为有愁千斛，时须酒一尊。",
            "提壶亦相劝，花下绿阴繁。"
        ],
        "notes": "",
        "id": "cd0b5796eba3d84fdaecee0d30648530"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "闺合空相忆，那知客路艰。",
            "背人前去鸟，迎面远来山。",
            "夜泊孤灯悄，晨装片月弯。",
            "猿声不知处，杳杳白云间。"
        ],
        "notes": "",
        "id": "bc99737b0d51fd868298f8884e5dbb32"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送人之武昌",
        "preface": "",
        "paragraphs": [
            "秋风吹落叶，君作武昌游。",
            "只道从军乐，那知别路愁。",
            "寒暄楚岫色，日夜汉江流。",
            "大阃多珠履，无为弹蒯缑。"
        ],
        "notes": "",
        "id": "1bb0822fab1b3b35522599ad3f52ff26"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "旧游",
        "preface": "",
        "paragraphs": [
            "两峰多少寺，分日去遨游。",
            "山翠横天目，湖光浴佛头。",
            "花朝骑马醉，月夜傍船讴。",
            "一被微官缚，重来不自由。"
        ],
        "notes": "",
        "id": "b668247d7ed1c66b68dd2f5a45d5bbba"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "挽芸居",
        "preface": "",
        "paragraphs": [
            "不得来书久，那知是古人。",
            "近吟丞相喜，往事谏官嗔。",
            "身死留名在，堂空著影新。",
            "平生闻笛感，为此一沾巾。"
        ],
        "notes": "",
        "id": "1af7bc006bc0c6a61cbe9562253266d0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪寺",
        "preface": "",
        "paragraphs": [
            "背人沙鸟一行斜，唤客桐鱼几叠挝。",
            "误向山中参白足，不知头上著乌纱。",
            "煮茶烟暖浮新竹，洗钵泉香带落花。",
            "过夏功劳眠与食，谁能展卷看楞伽。"
        ],
        "notes": "",
        "id": "de32e26e870cff79a6ee9c6eafc53ea5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "姚黄魏紫恼人看，罗袜成尘俛仰间。",
            "蜀魄声干花有血，湘灵泪尽竹无斑。",
            "年光冉冉趋双鬓，暮雨霏霏失四山。",
            "老里情怀天地窄，莫教一日酒杯闲。"
        ],
        "notes": "",
        "id": "bc6ebcf6c5f5da24f72f5f7af96ff331"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "少年游",
        "preface": "",
        "paragraphs": [
            "紫陌寻芳爱马迟，一春能得几晴时。",
            "海棠露重衣全透，杨柳风微帽半欹。",
            "大白引浮银凿落，小红吹彻玉参差。",
            "人生行乐须年少，莫等星星满镜丝。"
        ],
        "notes": "",
        "id": "0f275c299e0481dc9d2f3865d18725a9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "吴山表里水为池，百有余年壮帝畿。",
            "天目旧将双凤下，海门新拱六龙飞。",
            "胥涛白雪生秋思，太乙红云驻夕晖。",
            "江上沙鸥湖上舫，柳丝风里两依依。"
        ],
        "notes": "",
        "id": "6cc23a9b91b6c5be1cace3d7768eaeaa"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "用前韵谢野水郎君招饮",
        "preface": "",
        "paragraphs": [
            "为有台池无限娇，游人歌舞尚朝朝。",
            "清漪浴日开金面，晴哢调风衮绿腰。",
            "骚客五花唐殿马，主家七叶汉庭貂。",
            "丁宁红紫休开遍，约住春风待见邀。"
        ],
        "notes": "",
        "id": "c3bb03b1b6f6c90d8215806b6dfd3a90"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵桥亭禊事",
        "preface": "",
        "paragraphs": [
            "圯上还成集禊亭，杉松自古草仍新。",
            "彩虹卧饮流杯水，白鹭飞迎入座宾。",
            "俛仰已成今昔事，东西更看往来人。",
            "聚蚊金谷皆安在，若见吾徒合主臣。"
        ],
        "notes": "",
        "id": "a5e4b2e7491b72d1209dcc0f49a39549"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次庸斋先生韵赠黄隆中",
        "preface": "",
        "paragraphs": [
            "醒眼隆中阅逝川，茅茨为屋竹为椽。",
            "吟成梁父时当隠，炊熟邯郸客正眠。",
            "汉土一抔无处觅，白坟三尺有人怜。",
            "君归欲作千年计，只合躬耕一寸田。"
        ],
        "notes": "",
        "id": "e19cba14ffffe99ec2054e8274e19dde"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "听白云寺清师琴",
        "preface": "",
        "paragraphs": [
            "古寺沉沉昼日长，泠然清响发僧房。",
            "昭君别去颜如玉，苏武归来鬓已霜。",
            "山水无端言尔志，炭冰何事置吾肠。",
            "老来却爱虚簷外，雨滴梧桐一味凉。"
        ],
        "notes": "",
        "id": "0f63b0508208e6fc2cc388643bc0dd2a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送李敬则之升扬",
        "preface": "",
        "paragraphs": [
            "江北江南一叶舟，凭将往事问东流。",
            "锦帆月冷琼花夜，绮阁风高玉树秋。",
            "杜牧三生开笑口，刘郎五绝掉吟头。",
            "淮山眼见诗人惯，高筑诗坛汗漫游。"
        ],
        "notes": "",
        "id": "d3796860feb1cefa84726f659a477f81"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵池上暮雨",
        "preface": "",
        "paragraphs": [
            "湿遍栏干欲倚休，手中团扇渐知秋。",
            "细声合作簷间溜，大点漂成水面沤。",
            "小小竹窗醒倦鹤，疎疎荷屋冷栖鸥。",
            "渔翁蓑笠随身在，立到黄昏钓未收。"
        ],
        "notes": "",
        "id": "728b5e12d49c5b2a03e24e781c4dcda4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "书窗夏日",
        "preface": "",
        "paragraphs": [
            "南风伊轧语窗扉，团扇无功白日迟。",
            "长恨老来方学易，自从春去不吟诗。",
            "虫丝有力萦琴索，蛀粉无声点墨池。",
            "偶出门前行数步，石榴花过已多时。"
        ],
        "notes": "",
        "id": "8f7acab5ee0dc057ccde7a871bfac0c5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠西蜀冯道士",
        "preface": "",
        "paragraphs": [
            "峨眉山月照清溪，中有方瞳一羽衣。",
            "拄杖经行天下半，丹砂乞与世人希。",
            "千年城郭空归鹤，万里山河自落晖。",
            "安得与君游汗漫，乘槎一问女星机。"
        ],
        "notes": "",
        "id": "2c85915d180bf420febaafd92ab662d0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵李黄州江淮伟观",
        "preface": "",
        "paragraphs": [
            "槛前卷箔见晴峰，夏口武昌西复东。",
            "三国六朝襟带地，孤城四水鼓鼙中。",
            "女墙夜送淮山月，老树秋生梦泽风。",
            "君作此堂心万里，应怜世上少英雄。"
        ],
        "notes": "",
        "id": "c4ab84a4ee198392fa2089bf36208f69"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "示医卜逢松崖",
        "preface": "",
        "paragraphs": [
            "我生八月十五夜，清浅斜河浸月华。",
            "顾兔捣残千岁药，牵牛引动半天槎。",
            "自抛蓬海传方处，曾过成都卖卜家。",
            "今日相逢圆昨梦，一杯松下醉流霞。"
        ],
        "notes": "",
        "id": "7c0e5a739c8c91c9aeb0a69035bedfc1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "陈令君增诚斋三三径为十二径次韵",
        "preface": "",
        "paragraphs": [
            "四家三径各风流，今古悠悠貉一丘。",
            "拍瓮新𥬠浮腊腻，绕堤老柳弄春柔。",
            "日边黄纸催人去，霞外青山听鹤留。",
            "若问西畴蓑笠事，合还陶令一孤舟。"
        ],
        "notes": "",
        "id": "808e411f97a931f0d110e230e2bb7886"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵野水花朝之集",
        "preface": "",
        "paragraphs": [
            "睡起名园百舌娇，一年春事说今朝。",
            "秋千庭院红三径，舴艋池塘绿半腰。",
            "苔色染青吟屐蜡，花风吹暖弊裘貂。",
            "主人自欠西湖债，管领风光是客邀。"
        ],
        "notes": "",
        "id": "522791bd38d877bc116f3aff588321c8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和秋房题半湖楼二首  其一",
        "preface": "",
        "paragraphs": [
            "天目飞来第几峰，峰前著屋贮虚空。",
            "湿云低亚钩栏角，缺月斜窥户牖中。",
            "一水东西添柳岸，两山南北欠樵风。",
            "住家欲作千年计，顷刻阴晴便不同。"
        ],
        "notes": "",
        "id": "b6fa6f7e767555b3c1bc3fa1d87d8037"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和秋房题半湖楼二首  其二",
        "preface": "",
        "paragraphs": [
            "四明仙客此楼居，毕竟西湖压鉴湖。",
            "曾谓家童欺贺老，不如沙鹤认林逋。",
            "蒲根钓水知深浅，柳外行人乍有无。",
            "此景天公厌多取，只分一半与吾徒。"
        ],
        "notes": "",
        "id": "f1e6babc16278f521382ab5deef2403f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "栽松道者像",
        "preface": "",
        "paragraphs": [
            "手便筇杖冷，脚厌芒鞋紧。",
            "两袖吹松风，东冈复西岭。"
        ],
        "notes": "",
        "id": "867eeee01ebf7351fa72b2974fd373dc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "吴歌",
        "preface": "",
        "paragraphs": [
            "鴈影江潭底，秋声浦溆间。",
            "吴儿歌一曲，月子几回弯。"
        ],
        "notes": "",
        "id": "019b6c311e499f26ca7524a3910c2b56"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "草虫便面",
        "preface": "",
        "paragraphs": [
            "蝶舞蜂歌倦，蜻蜓看未休。",
            "谁知织妇意，方夏已思秋。"
        ],
        "notes": "",
        "id": "00efe636fa76dacb35e70f8f19451805"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "意行桥",
        "preface": "",
        "paragraphs": [
            "我行且奚适，兴尽忽自返。",
            "倒影射清漪，回光在桥板。"
        ],
        "notes": "",
        "id": "2d70392afd7f82205e05c51f30bf42ed"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "尘外",
        "preface": "",
        "paragraphs": [
            "尘飞不到处，山色入芒屦。",
            "乘兴一长吟，回头已忘句。"
        ],
        "notes": "",
        "id": "40e1821ca4e29e8fecf63464aaaacfdb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "鸿",
        "preface": "",
        "paragraphs": [
            "鸿飞九天上，人在平地望。",
            "尘土与青云，其间能几丈。"
        ],
        "notes": "",
        "id": "b040bffdd3c92f2b311d46248eb4bb1f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "听雪",
        "preface": "",
        "paragraphs": [
            "瓦沟初瑟瑟，隠几坐虚白。",
            "良久却无声，门前深几尺。"
        ],
        "notes": "",
        "id": "0f2b6595f4a08703a56398cb4c65fecf"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "东菑",
        "preface": "",
        "paragraphs": [
            "东菑足时雨，离离半青黄。",
            "田家不待获，小摘炊新香。"
        ],
        "notes": "",
        "id": "ff0c3c7520d9628d2f775da3b784c7c6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "画舫",
        "preface": "",
        "paragraphs": [
            "画舫茭中出，青山树上斜。",
            "浪醒孤客酒，尘盖万人家。"
        ],
        "notes": "",
        "id": "f18088e2e36de4bf225668c5bc874ad6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪村  其一",
        "preface": "",
        "paragraphs": [
            "榉柳正当官道，渔舟偏系柴门。",
            "今年春水深浅，看取层层岸痕。"
        ],
        "notes": "",
        "id": "e5f26fe0c6521c8fc41b965144b1de00"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪村  其二",
        "preface": "",
        "paragraphs": [
            "雨洗山光绿浄，波涵天影清空。",
            "草际自浮鹅鸭，柳阴分坐儿童。"
        ],
        "notes": "",
        "id": "b59d0b765685ebad80fecae4d79a8d06"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "渔翁",
        "preface": "",
        "paragraphs": [
            "渔翁家在何许，惯宿芦花不归。",
            "昨夜江村欲雪，百钱买得蓑衣。"
        ],
        "notes": "",
        "id": "d3a70f3f4bcb16d639513eae0282c91c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "金陵王气水东流，流到东淮古岸头。",
            "夜半一声天上曲，锦帆天子下扬州。"
        ],
        "notes": "",
        "id": "7c4b2705dce6c90a6070bd0cdfdba45c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "儿女穿针夜向分，楼头月落尚𬬻薰。",
            "凭谁为觅机边石，留取支床卧白云。"
        ],
        "notes": "",
        "id": "33956d9eeee15d634111b068fb0d359b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "帝青八万四千里，更著修眉一两尖。",
            "古往今来愁得尽，不教我辈送愁添。"
        ],
        "notes": "",
        "id": "5f9109486163aacdd01b6f93b74b6a50"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题李秋堂盟鸥集",
        "preface": "",
        "paragraphs": [
            "相逢已恨十年迟，买酒吴山一夜诗。",
            "明日送春仍送客，柳花风飏鬓丝丝。"
        ],
        "notes": "",
        "id": "250caa6f0ae61ede0958367141ace176"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "航海",
        "preface": "",
        "paragraphs": [
            "地角与天倪，茫茫何处期。",
            "星回析木次，日挂扶桑枝。",
            "沉石寻孤屿，浮针辨四维。",
            "飘然一桴意，持此欲安之。"
        ],
        "notes": "",
        "id": "c35077a6adee6bbf03d22d6f89963dc6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桥西",
        "preface": "",
        "paragraphs": [
            "云澹风微日未低，瘦藤扶到小桥西。",
            "林花过雨相争发，谷鸟无人自在啼。"
        ],
        "notes": "",
        "id": "c61506c4454897eb269370d06583b0df"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "淮客",
        "preface": "",
        "paragraphs": [
            "长淮万里秋风客，独上高楼望秋色。",
            "说与南人未必听，神州只在阑干北。"
        ],
        "notes": "",
        "id": "a6ee642070802e5d9ac733b121717fe5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "调宜州冷官不赴",
        "preface": "",
        "paragraphs": [
            "瘴海南边路浅深，客愁不待岭猿吟。",
            "无人唤得涪翁起，分我桄榔橄榄阴。"
        ],
        "notes": "",
        "id": "bcc06d8221d64af4a33b4031ca4f3dd5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其一",
        "preface": "",
        "paragraphs": [
            "山入湖光碧四围，棋枰零落葑田稀。",
            "蒲芽短短鸳鸯冷，惟有渔师几网归。"
        ],
        "notes": "",
        "id": "480671d5f9b205ca249e5dd42b72a411"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其二",
        "preface": "",
        "paragraphs": [
            "朝霏作雨连天湿，春气熏人到骨香。",
            "四望水亭无正面，有花多处背湖光。"
        ],
        "notes": "",
        "id": "ccb5032b5294361d100983b32f670166"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其三",
        "preface": "",
        "paragraphs": [
            "海棠阴下小徘徊，屐齿深深一径苔。",
            "忽听铜钲花外近，园丁说是主人来。"
        ],
        "notes": "",
        "id": "52c3b8a36a071ec742fb8f93d279b1ea"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其四",
        "preface": "",
        "paragraphs": [
            "老眼看花兴未厌，不知头上雨廉纤。",
            "流鶑浪语春风恨，谁拗花枝插帽簷。"
        ],
        "notes": "",
        "id": "411e494864f149ac9d99e3dd9fd8bbdf"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其五",
        "preface": "",
        "paragraphs": [
            "公事相妨一半春，今朝才得自由身。",
            "眼中领畧能多少，细雨斜风便妬人。"
        ],
        "notes": "",
        "id": "2a766c947d7d7cd2c190f38236c51c86"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "晚眺",
        "preface": "",
        "paragraphs": [
            "鸟飞欲尽暮烟横，一笛西风万里晴。",
            "山外有山青不见，微云映出却分明。"
        ],
        "notes": "",
        "id": "488866711f1abdb2bde0833e72102c23"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次意一先生仙霞壁间韵",
        "preface": "",
        "paragraphs": [
            "回首仙源隔彩霞，丛祠攫肉有饥鸦。",
            "贞元朝士重来晚，不见桃花见菜花。"
        ],
        "notes": "",
        "id": "a40e81580138d01317b7fbe669497f57"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "宜春台",
        "preface": "",
        "paragraphs": [
            "定王米换长安土，北望长安日几回。",
            "更有筑台归未得，凭高却望定王台。"
        ],
        "notes": "",
        "id": "bc5320913c853eca224ceea6a9706cd7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "行路难赠萧坦翁",
        "preface": "",
        "paragraphs": [
            "行路难，居不易，旋买生柴煮一字。",
            "三千风月不直一杯水，何用狂吟动天地。",
            "君不见陆天随，忍穷读书白眼屠沽儿。",
            "又不见孟东野，载少于车车是借。",
            "丈夫吐气摩星斗，六印黄金真唾手。",
            "莫吟诗，诗能穷人君不知。",
            "古人坐诗穷到骨，今人方笑古人痴。",
            "又闻夜半舟移壑，却叹东门黄犬华亭鹤。",
            "人生短长无百年，富贵未必如贱贫。",
            "富贵贱贫何足据，出门总是亡羊路。",
            "居不易，行又难，况是长安十二门。",
            "相逢一笑岂易得，莫惜床头沽酒钱。"
        ],
        "notes": "",
        "id": "07e6518f351c3e432684584fd40652ab"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送李秋堂赴京口酒人",
        "preface": "",
        "paragraphs": [
            "客怀正頼春相与，苦欲留春天不许。",
            "送君一舸下南徐，落花起舞流鶑语。",
            "鲛人浴出扶桑茧，天女染作红云段。",
            "君从何处得锦机，借与人间为样看。",
            "青杏园深暖漏长，柳绵如雪扑酒缸。",
            "吴姬道字未端正，当垆学唱新番腔。",
            "貔貅百万张颐仰，都将铁瓮盛春酿。",
            "有客高谈四座倾，主人合序诸侯上。",
            "日边此别各南北，君颐始髭我衰白。",
            "何以赠之折柳条，千丝万丝心摇摇。"
        ],
        "notes": "",
        "id": "3edc855d27d0c273963d46242ec67f9b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "读黄玉溪汤婆传",
        "preface": "",
        "paragraphs": [
            "君不见汤家阿泉骊山阴，出入宫掖承恩深。",
            "只流妃子脂粉气，不暖少陵如铁衾。",
            "又不见汤家阿池紫塞上，沉香雾拥将军帐。",
            "天寒十指堕弓刀，底用空言如挟纩。",
            "何如韩时老汤婆，冬则饮汤惟腹皤。",
            "形模混沌妇女笑，闭塞其兑藏天和。",
            "老生门前十日雪，两脚冻皴眠不得。",
            "断无蛮素构心兵，頼有婆兮相暖热。",
            "夫人竹氏青玲珑，炎炎几时奈秋风。",
            "婆耻居下常热中，毋弃憔悴以御冬。",
            "得黄太史五字诗，厥孙传之尤滑稽。",
            "霜风萧萧岁年晚，吾喜汤婆有完传。"
        ],
        "notes": "",
        "id": "e4eb8868e90f0c362abb0b5e35bb9be5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "挽周伯弜",
        "preface": "",
        "paragraphs": [
            "今日忽不乐，散行湖水滨。",
            "有怀天下士，遽作梦中人。",
            "醉语惊天地，狂歌哭鬼神。",
            "九原如可赎，那不百其身。"
        ],
        "notes": "",
        "id": "75fd08fa4db2aeb85af4d88addda6438"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠续芸",
        "preface": "",
        "paragraphs": [
            "谁谓芸居死，余香解返魂。",
            "六丁将不去，孤子续犹存。",
            "科斗三生债，蟫鱼再世冤。",
            "向来诗作祟，挥涕对人言。"
        ],
        "notes": "",
        "id": "303e55a41a36ee62880a1548a92b4a44"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "沧浪风月",
        "preface": "",
        "paragraphs": [
            "我登沧浪亭，复歌沧浪曲。",
            "歌竟复长歌，杳杳山水绿。",
            "天风吹散发，山月照濯足。",
            "为谢独醒人，渔家酒初熟。"
        ],
        "notes": "",
        "id": "38622aa5a670bc99f7a5167c1052720c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "有怀鹫山次僧芳庭韵",
        "preface": "",
        "paragraphs": [
            "一塔与云齐，寻僧路不迷。",
            "小舟沙鸟外，疎磬夕阳西。",
            "古树含云亚，春桥覆水低。",
            "鹫峰飞不去，夜夜子规啼。"
        ],
        "notes": "",
        "id": "e6fc77ffa4396ab00e5f18ba621bff88"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "临水送将归，春风折赠时。",
            "而今三丈树，元是手中枝。"
        ],
        "notes": "",
        "id": "a93706bb6554b5a560b3dea8a46340c6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "鸥",
        "preface": "",
        "paragraphs": [
            "采鱼秋江上，鸥鸟来相随。",
            "荡桨忽惊起，云天碧四垂。"
        ],
        "notes": "",
        "id": "5c34b44d5aedb3351696689096242f08"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "天竺分韵得芳字",
        "preface": "",
        "paragraphs": [
            "缥渺白云乡，天风吹晓凉。",
            "人寻水源至，路入树阴长。",
            "昼静闻晴哢，春余拾涧芳。",
            "余心忽有得，欲语又还忘。"
        ],
        "notes": "",
        "id": "f8594c86ed16844cef7beda7cf3464e1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "千年白蝙蝠，来往扑人衣。",
            "洞黑鬼相语，天寒僧未归。",
            "岩温生石乳，烟起作林霏。",
            "城里遥看处，唯应一翠微。"
        ],
        "notes": "",
        "id": "69f47c1c57407cf747d6c1e3878e70c5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "松泽西亭",
        "preface": "",
        "paragraphs": [
            "高人太多事，寒夜本无鱼。",
            "船子今何许，泾流只似初。",
            "白苹秋浩荡，黄叶晚萧疎。",
            "更有斯亭在，乾坤一草庐。"
        ],
        "notes": "",
        "id": "9ca204ca8f7adf1c21e25ecd9d4183ba"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桐江舟夜",
        "preface": "",
        "paragraphs": [
            "荡桨入虚碧，星河俱动摇。",
            "前村渔火近，别浦雁声遥。",
            "对景知明月，回头得暗潮。",
            "桐庐在何许，江路夜迢迢。"
        ],
        "notes": "",
        "id": "fbb9ded31f3761b09811d98b9193b096"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "十暑",
        "preface": "",
        "paragraphs": [
            "十暑江湖客，尘缁白苎衫。",
            "人沿沙岛路，风卷海门帆。",
            "带雨厨烟重，通潮井脉咸。",
            "家书言不尽，重拆又重缄。"
        ],
        "notes": "",
        "id": "0046f0d8d3014a7d493f1f41e92273be"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "西湖别业",
        "preface": "",
        "paragraphs": [
            "寥寥湖上趣，大似水云僧。",
            "故国经年梦，寒窗独夜灯。",
            "鞭声争辇道，月色淡觚棱。",
            "一觉平明睡，都人却未能。"
        ],
        "notes": "",
        "id": "3a587450451ff616ac5aeb8fd6bd034a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "雨过青青草，湖边信马蹄。",
            "夕阳沙路远，春水板桥低。",
            "柳暗渔人屋，花香燕子泥。",
            "摩挲酒家壁，留著醉时题。"
        ],
        "notes": "",
        "id": "b0c7367f6779890d2cd05b100ab58702"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "秋风欺病客，力气复何如。",
            "发短丝无数，衣宽带有余。",
            "见人慵作礼，闻鴈强裁书。",
            "门外生秋草，呼童不要除。"
        ],
        "notes": "",
        "id": "31c775904036991bd82f654f7f78468d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "再拜阆风帅干宝谟郎中",
        "preface": "",
        "paragraphs": [
            "家世蜀青城，抟扶几万程。",
            "神游应八表，骨炼已三生。",
            "举酒呼麟脯，吹笙答凤鸣。",
            "欲将余马绁，蜷局不堪行。"
        ],
        "notes": "",
        "id": "7c5caa98d02720944579616af9b5f22b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "刺桐",
        "preface": "",
        "paragraphs": [
            "刺桐依客舍，晴绿上窗纱。",
            "昨夜还飞叶，来时未作花。",
            "鸦寒惊月色，人老惜年华。",
            "今度逢摇落，归心一倍加。"
        ],
        "notes": "",
        "id": "f42cee73b79aee682a4bf3b6e7b3401c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "饧面留寒不肯浓，一年春事看成空。",
            "人歌人哭清明日，花落花开昨夜风。",
            "薄薄絮泥行燕子，深深茭荡出凫翁。",
            "西泠桥上多车马，有底狂驰百岁中。"
        ],
        "notes": "",
        "id": "f0dbb71a353d39d3bb8b00e93de599b2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "新秋杂兴",
        "preface": "",
        "paragraphs": [
            "晚烟起处是孤村，漠漠郊原白道分。",
            "菰叶池塘疎雨过，豆花篱落夕阳曛。",
            "远山空阔围天在，邻杵丁东带鴈闻。",
            "独自寻诗风满袖，不知身入白鸥群。"
        ],
        "notes": "",
        "id": "d9f01ab251f95bf2ee268879d1952f67"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和政和颜令君韵",
        "preface": "",
        "paragraphs": [
            "恰百年余得县名，从前官长是谁清。",
            "鱼鲑市小通蛮远，鸡犬村深见吏生。",
            "过客莫嗔厨传冷，家人方喜俸钱轻。",
            "却愁明日朝天去，不得黄䌷饱五更。"
        ],
        "notes": "",
        "id": "1d15f1d5012ea3a8dad14ec397826c12"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "寿尚书意一先生",
        "preface": "",
        "paragraphs": [
            "天上麒麟地上行，当年孔释送徐卿。",
            "重来司马儿童喜，初见欧阳老婢惊。",
            "黄道日开经幄霁，紫垣星近履絇明。",
            "本朝宝䇲千千岁，惟读书人共太平。"
        ],
        "notes": "",
        "id": "f19ff5be4cdf1f52dbf438efc48b4b77"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "闲观",
        "preface": "",
        "paragraphs": [
            "闲观造化余，静极悦自性。",
            "胡蝶忽飞来，吾心已无竞。"
        ],
        "notes": "",
        "id": "67c0c0ef1d692522a24ac249073fe2cd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "幽寻",
        "preface": "",
        "paragraphs": [
            "幽寻兴不浅，归路故迟迟。",
            "猿断空山答，人行片月随。"
        ],
        "notes": "",
        "id": "5b2f09fe258ea2c24c2c9eb4f7d25c0a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "白猿弄清泚，秋入山骨冷。",
            "老僧怯凭栏，忽失袈裟影。"
        ],
        "notes": "",
        "id": "ae1c925e5de4ae074ef488466f101c29"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪桥",
        "preface": "",
        "paragraphs": [
            "云归洞府痴龙睡，日澹山椒倦翼还。",
            "桥上行人桥下水，如今日夜不曾闲。"
        ],
        "notes": "",
        "id": "520adee711f2b169b1e16d71d96f3b3a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "见野祭者",
        "preface": "",
        "paragraphs": [
            "饧粥初香未赐烟，百金难买过湖船。",
            "南屏山下何年骨，犹向人间觅纸钱。"
        ],
        "notes": "",
        "id": "80a7c0fec323b01093c32a503f44005d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "疎山矮师叔道场",
        "preface": "",
        "paragraphs": [
            "白云深处水茫茫，四百年余古道场。",
            "我来不见矮师叔，手种树身今许长。"
        ],
        "notes": "",
        "id": "808ec0a1afd557666a26c95bd6a6d63c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "行都春事诗",
        "preface": "",
        "paragraphs": [
            "紫陌无泥雨后天，绿阴多处正秋千。",
            "土风未必知农事，也听村夫说种田。"
        ],
        "notes": "",
        "id": "5eaa9f0c5cb2fda99988112b43e73781"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "张子中牡丹图",
        "preface": "",
        "paragraphs": [
            "写来犹是挟春娇，想见当年魏与姚。",
            "花外小车看未了，杜鹃声里洛阳桥。"
        ],
        "notes": "",
        "id": "5bf61ea80b3a671d6bf2cb407b7b961e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵胡仲方因杨伯子见寄  其一",
        "preface": "",
        "paragraphs": [
            "此去庐陵定几程，向来筇杖未经行。",
            "悬知征棹云边集，大有吟情雪里生。"
        ],
        "notes": "",
        "id": "752f9707e51c614dca303956abe565f8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵胡仲方因杨伯子见寄  其二",
        "preface": "",
        "paragraphs": [
            "楚渡食萍应甚美，舜祠吹玉直能清。",
            "二君即日青冥上，唯我青山带雨耕。"
        ],
        "notes": "",
        "id": "ee453cb7ad6fd70fec84238b07fc357a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题飞来峰",
        "preface": "",
        "paragraphs": [
            "元是西天住，飞来莫去休。",
            "未凭仙佛国，好似帝王州。",
            "彼树亦如寄，吾生应更浮。",
            "白猿呼不应，松露滴猕猴。"
        ],
        "notes": "",
        "id": "0a9faa665b9d9547fe51ff1dcd6e63ac"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "钱塘江",
        "preface": "",
        "paragraphs": [
            "极浦无高树，苍茫只远空。",
            "潮来江水黑，日出海门红。",
            "两岸东西浙，千帆来去风。",
            "中原山色外，残梦逐归鸿。"
        ],
        "notes": "",
        "id": "5fc727450cc5537b51584f5122f246bd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "宋五嫂鱼羹",
        "preface": "",
        "paragraphs": [
            "柳下白头钓叟，不知生长何年。",
            "前度君王游幸，卖鱼收得金钱。"
        ],
        "notes": "",
        "id": "d36783db6197c0b9c49750a25c1ec0a3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "灵芝寺",
        "preface": "",
        "paragraphs": [
            "黄金匝地小桥通，四面清平纳远空。",
            "云气长扶天子座，日光浮动梵王宫。",
            "残碑几字莓苔雨，清磬一声杨柳风。",
            "沙鸟不知行乐事，背人飞过夕阳东。"
        ],
        "notes": "",
        "id": "9b7f9aa5ab69ae38ab87752a5bf06aac"
    }
]