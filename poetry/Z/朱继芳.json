[
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其一",
        "preface": "",
        "paragraphs": [
            "裹饭驱儿候暖耕，堘泥滑滑不堪行。",
            "如何说得农家苦，雨笠风蓑过一生。"
        ],
        "notes": "",
        "id": "88518e47842ba4948c388f296108cb54"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其二",
        "preface": "",
        "paragraphs": [
            "妇馌耕夫日尚长，碓声呜咽宿舂粮。",
            "寻思一饭何时饱，秧种青青麦未黄。"
        ],
        "notes": "",
        "id": "8cc10520c92c4755a1a407b79479d793"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其三",
        "preface": "",
        "paragraphs": [
            "淡黄竹纸说蠲逋，白纸仍科不稼租。",
            "努力经营犹恨晚，官司那问有钱无。"
        ],
        "notes": "",
        "id": "cc944317180bd7860b28682c072a336c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其四",
        "preface": "",
        "paragraphs": [
            "编茅为屋荻为帘，老小团栾苦乐兼。",
            "乐岁输丁犹未了，饥年家口更堪添。"
        ],
        "notes": "",
        "id": "5db33ba62d4734928ad007ac138e1e1c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其五",
        "preface": "",
        "paragraphs": [
            "头白村翁尚把锄，瓶中那复斗升储。",
            "午餐减与饥乌食，却愧家人问有余。"
        ],
        "notes": "",
        "id": "50149d020ee9ee49e471606a1524b123"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其六",
        "preface": "",
        "paragraphs": [
            "四月官场入纳时，乡耆旁午上门追。",
            "请看贫妇通宵织，身上曾无挂一丝。"
        ],
        "notes": "",
        "id": "5670c8ce308f9e9e42ac45fb61a3ab2c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其七",
        "preface": "",
        "paragraphs": [
            "肠随丝断手生胝，羡杀星边织女机。",
            "借问输官零落否，儿郎寒冷且无衣。"
        ],
        "notes": "",
        "id": "1657d0cedab560e45405d529ed0c8955"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其八",
        "preface": "",
        "paragraphs": [
            "农父眉头百念攒，雨愁烂死旱愁干。",
            "龙神社鬼烧香遍，不到秋成睡得安。"
        ],
        "notes": "",
        "id": "409f1580e82f016f6680928d98784472"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其九",
        "preface": "",
        "paragraphs": [
            "客户耕田主户收，螟蝗水旱百般忧。",
            "及秋幸有黄云割，债主相煎得自由。"
        ],
        "notes": "",
        "id": "80c4b3faf5b434a37e2fcc0fad36dfb2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 农桑 其一〇",
        "preface": "",
        "paragraphs": [
            "带得鸡豚趁晓虚，荒村牢落数家居。",
            "一家幸是田园主，留与儿孙写契书。"
        ],
        "notes": "",
        "id": "740d74caa7b75fef7ab8f517f4a1ab5d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其一",
        "preface": "",
        "paragraphs": [
            "红雨声干未作泥，绣成十里绿杨堤。",
            "金杯缓劝玲珑唱，玉勒催归腰褭嘶。"
        ],
        "notes": "",
        "id": "5c5c7cab9943ac95eecf89261a642c0a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其二",
        "preface": "",
        "paragraphs": [
            "晋代豪华不数家，万钱下筯未为奢。",
            "客来只是家常饭，豆粥萍虀费咄嗟。"
        ],
        "notes": "",
        "id": "223b11b4dcf82b575516b5aa188e4660"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其三",
        "preface": "",
        "paragraphs": [
            "曲池毕竟有平时，冷眼看他炙手儿。",
            "十数年间三易主，焉知来者复为谁。"
        ],
        "notes": "",
        "id": "31543255ce3fbe8de2c6ed9a0800c350"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其四",
        "preface": "",
        "paragraphs": [
            "客履三千此托身，晚杯狐白暖生春。",
            "狂来且置兴亡事，金坞铜陵不解贫。"
        ],
        "notes": "",
        "id": "1e9809d9ae86aaff417cfeaaa50342a0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其五",
        "preface": "",
        "paragraphs": [
            "天近偏承雨露荣，深深庭院锁清明。",
            "柳丝风送秋千影，墙外行人空复情。"
        ],
        "notes": "",
        "id": "51323ba534de54bf16181c150db12003"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其六",
        "preface": "",
        "paragraphs": [
            "朱门往事若为怀，积雨苔痕绿上阶。",
            "几处败甎吟蟋蟀，玉人曾此溜金钗。"
        ],
        "notes": "",
        "id": "6efae210f9a86c39076018c65c9e2d01"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其七",
        "preface": "",
        "paragraphs": [
            "百斛明珠米在仓，沉香火底捻银簧。",
            "人生行乐那须许，多少边兵未有粮。"
        ],
        "notes": "",
        "id": "5c4ce7c7cddd21f347e40e8993d19ddf"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其八",
        "preface": "",
        "paragraphs": [
            "泥金折损舞衣罗，蹙破遥山皓齿歌。",
            "此曲人间听不得，莫愁还自有愁多。"
        ],
        "notes": "",
        "id": "f041bee8e3c72078c9dc9f150d7a3233"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其九",
        "preface": "",
        "paragraphs": [
            "中寿知无满百身，暖歌冷舞及青春。",
            "黄金不买长生药，白发偏惊快活人。"
        ],
        "notes": "",
        "id": "495cf720be6fedc8530fda3f10e5b27c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 朱门 其一〇",
        "preface": "",
        "paragraphs": [
            "长楸走马却归来，雉挟春骄未应媒。",
            "不信杏梁双燕语，日长帘幙有风开。"
        ],
        "notes": "",
        "id": "efeebca5e749c805dd1014ff4ef53bb9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其一",
        "preface": "",
        "paragraphs": [
            "一曲长歌行路难，昏鸦归尽倚阑干。",
            "不知楚水巴山地，更有高楼鸟外看。"
        ],
        "notes": "",
        "id": "b86afc7d496719ab136997a85237f2fe"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其二",
        "preface": "",
        "paragraphs": [
            "哀猿啼断暮云深，摸索床头未尽金。",
            "莫道他乡千万里，去家三日几般心。"
        ],
        "notes": "",
        "id": "329eacdf0f5b506149ea97fd8cd3ed37"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其三",
        "preface": "",
        "paragraphs": [
            "儿女伤悲士不为，健行童仆远相依。",
            "春风日日生芳草，未必啼鹃怨不归。"
        ],
        "notes": "",
        "id": "6011fd1dbdb0cc1cd7cd5cdabb67799d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其四",
        "preface": "",
        "paragraphs": [
            "侠客千金不称求，途穷相顾问因由。",
            "临分脱赠青萍剑，莫荡人间琐碎雠。"
        ],
        "notes": "",
        "id": "707ea9cc5c10d7aa94cc3342827e488a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其五",
        "preface": "",
        "paragraphs": [
            "客里情怀更晚秋，鴈烟蛬雨五更头。",
            "从前谙尽江湖味，不省神州作么愁。"
        ],
        "notes": "",
        "id": "15d94ea0e73af9c3ed5554975d3c5ac4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其六",
        "preface": "",
        "paragraphs": [
            "身如海燕傍谁门，别泪双垂不见亲。",
            "惟有一条邛竹杖，相随万里共艰辛。"
        ],
        "notes": "",
        "id": "8d56eb3105348ec5de0ac96af4dbaab6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其七",
        "preface": "",
        "paragraphs": [
            "是处人家捣练忙，天寒日短路偏长。",
            "蛬声四壁无时歇，不遣覊人梦到乡。"
        ],
        "notes": "",
        "id": "9e841740433e2358c4dc4d38e5654cfc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其八",
        "preface": "",
        "paragraphs": [
            "送穷不去奈穷何，山有荆榛水有波。",
            "万物得时人自老，梁鸿头白五噫歌。"
        ],
        "notes": "",
        "id": "91bfa800a51b7c6b170dea136ae6bced"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其九",
        "preface": "",
        "paragraphs": [
            "屈指秋风与鴈期，阳关西去到何时。",
            "侧身一望肠堪断，天似穹庐碧四垂。"
        ],
        "notes": "",
        "id": "4872526b733de1d00c9d59ad9c6c3f1b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 客路 其一〇",
        "preface": "",
        "paragraphs": [
            "高鸟翩翩去未穷，行人扰扰复西东。",
            "何须华表千年鹤，城郭重来便不同。"
        ],
        "notes": "",
        "id": "d53d4468cb2cde3786321dbe6ab6d95c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其一",
        "preface": "",
        "paragraphs": [
            "年年塞草欲秋时，左右红旗说战机。",
            "介胄粗官应有语，而今宰相好吟诗。"
        ],
        "notes": "",
        "id": "937deb28394065636a9ce4f08dacf253"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其二",
        "preface": "",
        "paragraphs": [
            "角声吹裂肺肝愁，说与将军莫逗留。",
            "男子生当侯万里，死判马革海西头。"
        ],
        "notes": "",
        "id": "c271c74384f931add732575c1e009f1f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其三",
        "preface": "",
        "paragraphs": [
            "一剑沙场独苦辛，天阴杀气作黄尘。",
            "沉思鸟尽弓无用，肘后累累却顾身。"
        ],
        "notes": "",
        "id": "fa8dee5c47674302933e87520b32cb45"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其四",
        "preface": "",
        "paragraphs": [
            "探使归来半信疑，帐前相语怕人知。",
            "沉香雾里娇弦暖，莫遣边愁到两眉。"
        ],
        "notes": "",
        "id": "437147ed600c08612850c34bbaa6338b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其五",
        "preface": "",
        "paragraphs": [
            "征夫战骨洒桑干，帐下苍头自转官。",
            "一骑红尘天外落，筹功更说几多般。"
        ],
        "notes": "",
        "id": "10985cf9f88def0c74e5307ffab2924b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其六",
        "preface": "",
        "paragraphs": [
            "公主琵琶胡地秋，将军刁斗汉关愁。",
            "相逢老病无依卒，未说沙场泪已流。"
        ],
        "notes": "",
        "id": "0006dee14d211ed5b49de1aec413833a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其七",
        "preface": "",
        "paragraphs": [
            "苍苔白骨满黄沙，马汗成冰带雪花。",
            "夜夜鞘中长铗吼，教人不得梦还家。"
        ],
        "notes": "",
        "id": "7d4949d18182e2a73b0837aaa8fd39ba"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其八",
        "preface": "",
        "paragraphs": [
            "有客新从塞上回，解包收得战场灰。",
            "营家未敢分明哭，请看刀痕始欲哀。"
        ],
        "notes": "",
        "id": "993cdbd71a9bfbdc4ecfb69e890884a2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其九",
        "preface": "",
        "paragraphs": [
            "虏退边方得暂宁，枣儿红近莫休兵。",
            "汉家错信和亲议，不见胡雏与父争。"
        ],
        "notes": "",
        "id": "4b3be2835cdc273c523de1427ca2c908"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 边庭 其一〇",
        "preface": "",
        "paragraphs": [
            "北风吹骨最酸辛，白面书生四角巾。",
            "战士总成亡命鬼，将军才是有功人。"
        ],
        "notes": "",
        "id": "4b81c51dd1c68bcbf6d4fde5730cebf7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其一",
        "preface": "",
        "paragraphs": [
            "村翁生长在柴门，身有丁男犊有孙。",
            "为了官租才出市，归家夸说与乡村。"
        ],
        "notes": "",
        "id": "71c06dc06c2249de098fd1e169491885"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其二",
        "preface": "",
        "paragraphs": [
            "雀罗门巷昔趋荣，味似饧甜忽变辛。",
            "说与侯门休谢客，朝朝暮暮看人情。"
        ],
        "notes": "",
        "id": "7f657b6ae4b86c9507a469314575fe9c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其三",
        "preface": "",
        "paragraphs": [
            "王孙公子少年游，醉里樗蒲信采投。",
            "指点某庄还博直，明朝酒醒到家求。"
        ],
        "notes": "",
        "id": "376fe177fc8de00e13a3c31e45c2a085"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其四",
        "preface": "",
        "paragraphs": [
            "山人只合住山中，入得城来调不同。",
            "满面红尘无处避，手携白羽障西风。"
        ],
        "notes": "",
        "id": "b3af7eadb145b56d3a6aff7ed0d5fecd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其五",
        "preface": "",
        "paragraphs": [
            "紫陌寻春日日过，杨花无主奈春何。",
            "倾城压酒娇无力，醉里相扶踏踏歌。"
        ],
        "notes": "",
        "id": "0547d59d0c6a541f677841292e79fb82"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其六",
        "preface": "",
        "paragraphs": [
            "相班士女狭邪间，总把喧啾卖却闲。",
            "人寿几何春不再，典衣沽酒强追攀。"
        ],
        "notes": "",
        "id": "63a068c97e8cfce01991e330c31c6526"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其七",
        "preface": "",
        "paragraphs": [
            "春风日日柳年年，到老那知稼穑难。",
            "若见田家秋作苦，教人一饭不遑安。"
        ],
        "notes": "",
        "id": "1858452bab587f5ebb768de466bdf7fe"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其八",
        "preface": "",
        "paragraphs": [
            "芜城怀古最愁人，劫火烧残得此身。",
            "舞榭歌台何足道，秦宫汉苑尚流尘。"
        ],
        "notes": "",
        "id": "ae81a93fa12708b6cd83775560e56c97"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其九",
        "preface": "",
        "paragraphs": [
            "百人聚处小喧阗，析到秋毫似计然。",
            "见说天公还掠剩，鹄形怀宝度饥年。"
        ],
        "notes": "",
        "id": "a9f1738045375ccaf4c0bd92c8b5a13e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 城市 其一〇",
        "preface": "",
        "paragraphs": [
            "身游城市发将华，眼见人情似槿花。",
            "惟有梁间双燕子，不嫌贫巷主人家。"
        ],
        "notes": "",
        "id": "9ff7ca17392aef14956c1e8c76821cb1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其一",
        "preface": "",
        "paragraphs": [
            "春风有分到儿家，也插花枝表岁华。",
            "但得作嫔君子室，随宜粧遣不须奢。"
        ],
        "notes": "",
        "id": "5fe90f128183b73de845ca8c3f406d9e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其二",
        "preface": "",
        "paragraphs": [
            "洗尽铅华浄洁贫，嫁衣莫说为他人。",
            "绝怜父母穷相守，不为金多贱却身。"
        ],
        "notes": "",
        "id": "b80c3a4a14b9c914595fbe1018133599"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其三",
        "preface": "",
        "paragraphs": [
            "枯木无枝可作花，门前度尽七香车。",
            "四隣日日笙歌里，背立东风有几家。"
        ],
        "notes": "",
        "id": "bb92ce26abce0f70a24247742cc78000"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其四",
        "preface": "",
        "paragraphs": [
            "他家百两送于归，成匹鸳鸯作锦机。",
            "独守空闺愁不寐，一灯明灭补寒衣。"
        ],
        "notes": "",
        "id": "e2b8ca6aec6633386a51540c1530fbeb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其五",
        "preface": "",
        "paragraphs": [
            "灯下穿针影伴身，懒将心事诉诸亲。",
            "阿婆许嫁无消息，芍药花开又一春。"
        ],
        "notes": "",
        "id": "43aeb160bbecffba2942513c59f9f2a9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其六",
        "preface": "",
        "paragraphs": [
            "卓家人富颇轻财，犊鼻堪依不用媒。",
            "只似侬家贫亦好，枯桐那得凤凰来。"
        ],
        "notes": "",
        "id": "d9b2578bd6e5b903a651c10479620c5b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其七",
        "preface": "",
        "paragraphs": [
            "少年荡子有黄金，投赠明珰结两心。",
            "不得良媒终不肯，一春风雨洞房深。"
        ],
        "notes": "",
        "id": "ed569953356143bcab4c6da5ec8d7676"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其八",
        "preface": "",
        "paragraphs": [
            "伯鸾不作怅谁从，凤尾香衾翠谩重。",
            "静对菱花匀泪粉，不知膏沐若为容。"
        ],
        "notes": "",
        "id": "9137316a3baeb25c12b818965732c2b5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其九",
        "preface": "",
        "paragraphs": [
            "问天乞巧看铜仪，再拜双星恨不随。",
            "尘世未知天上事，隔河相望一年期。"
        ],
        "notes": "",
        "id": "4921532a834d7ee2076300e32c70d9f5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 贫女 其一〇",
        "preface": "",
        "paragraphs": [
            "纤手清闲理瑟工，高楼半在碧云中。",
            "行人岂是知音者，小立花阴待曲终。"
        ],
        "notes": "",
        "id": "70dbd81645c8a38e853d9b7d3c6b9ab4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其一",
        "preface": "",
        "paragraphs": [
            "三千门馆蹑珠宾，半百还家衣锦身。",
            "却是吏民私告语，十年前是卖薪人。"
        ],
        "notes": "",
        "id": "7a7fae38a548a0e5cdfd74cccaf86d2b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其二",
        "preface": "",
        "paragraphs": [
            "薪樗塞破野人居，此是糇粮卒岁储。",
            "客里黄金燃桂尽，厨无烟火欲何如。"
        ],
        "notes": "",
        "id": "6963b26db7ae3dc6f7b6db21280c6f0f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其三",
        "preface": "",
        "paragraphs": [
            "烂柯人去隔存亡，一局棋终怆故乡。",
            "想得山中绝烟火，松花松子当干粮。"
        ],
        "notes": "",
        "id": "62d8846cf58edc6288e5b4739ca91351"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其四",
        "preface": "",
        "paragraphs": [
            "破帽笼头发半华，樵歌一曲胜长嗟。",
            "鸡鸣裹饭登高去，日暮天寒未到家。"
        ],
        "notes": "",
        "id": "dbae74790aef901792831381fa2a071e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其五",
        "preface": "",
        "paragraphs": [
            "有薪可卖未须悲，满百青铜况有奇。",
            "十指束枯从秃尽，不堪棘刺罥人衣。"
        ],
        "notes": "",
        "id": "450c0b865066db91e8c8cc719c2e4df0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其六",
        "preface": "",
        "paragraphs": [
            "天寒气入鼻中辛，竹檐弯弯却恋身。",
            "卖得钱来回首望，蜡烟起处属何人。"
        ],
        "notes": "",
        "id": "c97125df56f1b3f3888378c953682003"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其七",
        "preface": "",
        "paragraphs": [
            "腰镰上到白云边，惆怅长松不尽年。",
            "近市山山皆有主，远山高峭步难前。"
        ],
        "notes": "",
        "id": "ed678b80c27daeca272b05ab57c813ba"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其八",
        "preface": "",
        "paragraphs": [
            "蒸梨炊黍付荆妻，指点青山涧水西。",
            "忽听丁丁云外斧，一声山鸟背人啼。"
        ],
        "notes": "",
        "id": "a347bdcc9b721b9b556ad22cc23678fa"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其九",
        "preface": "",
        "paragraphs": [
            "扪萝缘壁到山头，俯羡鸿飞尽自由。",
            "风雨萧萧黄叶滑，未行十步两三休。"
        ],
        "notes": "",
        "id": "b370f0f14c3ccd8cb96470527e84d370"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 负薪 其一〇",
        "preface": "",
        "paragraphs": [
            "黄昏樵采早回归，同伴相邀未有期。",
            "抱子老妻门口望，南山有虎悔何追。"
        ],
        "notes": "",
        "id": "1b9b2e53857408d7325542760704959f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其一",
        "preface": "",
        "paragraphs": [
            "闭口桐鱼勿复论，数间老屋枕云根。",
            "晓钟三板出山去，分付猕猴为守门。"
        ],
        "notes": "",
        "id": "5ec53ebc3b541c2472c8d278692d23db"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其二",
        "preface": "",
        "paragraphs": [
            "锡杖凌空去复还，片云缥缈伴身闲。",
            "春风错种醍醐草，引得牛来食雪山。"
        ],
        "notes": "",
        "id": "34b583f124b1493ac0f2e038f4555e3a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其三",
        "preface": "",
        "paragraphs": [
            "人居天地一樊笼，抚掌山家四壁空。",
            "不道今年空得尽，且无雀鼠到山中。"
        ],
        "notes": "",
        "id": "494065a93e558d26817351eead8dcabc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其四",
        "preface": "",
        "paragraphs": [
            "四祖门庭寂寞秋，牛头只是旧牛头。",
            "如何一旦风光别，花落花开百鸟愁。"
        ],
        "notes": "",
        "id": "5f0bddd6a95b0bde19fc7893b3feab1d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其五",
        "preface": "",
        "paragraphs": [
            "四卷楞伽几上安，而今老去懒能看。",
            "庭前桂树花开未，分别西风信鼻端。"
        ],
        "notes": "",
        "id": "1ffbd7559524baa6768e7f7868de522d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其六",
        "preface": "",
        "paragraphs": [
            "黄金栏护紫袈裟，禁苑恩深赐予奢。",
            "林下衲僧那有此，多年枯木对春华。"
        ],
        "notes": "",
        "id": "bd43927c3cfcb91ca5aef4e12ec3a951"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其七",
        "preface": "",
        "paragraphs": [
            "结草为庐万仞头，人间蚁穴自王侯。",
            "客来借问穷通理，不意僧中有许由。"
        ],
        "notes": "",
        "id": "2a86149b5e96cfb2e40a46fb137e2b1d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其八",
        "preface": "",
        "paragraphs": [
            "白莲有社一经过，会意由来不在多。",
            "满目庐山青未了，闻钟归去意云何。"
        ],
        "notes": "",
        "id": "38002bf66c28ed407b9d505d8c0ffbc5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其九",
        "preface": "",
        "paragraphs": [
            "我本三生兜率天，为差一念又尘缘。",
            "早知密意无多子，不著旁行贝叶边。"
        ],
        "notes": "",
        "id": "e4a745b030235de0d8c6a95edc5d71f5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 空门 其一〇",
        "preface": "",
        "paragraphs": [
            "灯灯相续古犹今，怪底门前立雪深。",
            "衣不得传关臂事，汝师轻发老婆心。"
        ],
        "notes": "",
        "id": "cb7a86af4a72176f6ba006a7d5e37238"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其一",
        "preface": "",
        "paragraphs": [
            "春到寒荄总向荣，药苗旋种亦初成。",
            "山翁幸自无谁识，可要山中宰相名。"
        ],
        "notes": "",
        "id": "aaac2af3df40089b64006d11d29437bb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其二",
        "preface": "",
        "paragraphs": [
            "空山薇蕨供清斋，世事悠悠不挂怀。",
            "梅溽得风醒午枕，竹阴转日上南阶。"
        ],
        "notes": "",
        "id": "18f1f1f8b0505a6d6308c2d8bd1781f9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其三",
        "preface": "",
        "paragraphs": [
            "白云缥缈野人家，丹事年来渐有涯。",
            "不与世人争岁月，却将椿菌勘南华。"
        ],
        "notes": "",
        "id": "8f7136430ce0cfd7177295873f11ad97"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其四",
        "preface": "",
        "paragraphs": [
            "宿雨初干一杖藜，欲呼渔艇访前溪。",
            "碧桃花落无寻处，惆怅人间日又西。"
        ],
        "notes": "",
        "id": "2cc6a3e7fce314aa3deb7f48b891b7b8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其五",
        "preface": "",
        "paragraphs": [
            "半屋云霞与鹿分，两株古木正当门。",
            "野花自落东流水，坐对青山酒一樽。"
        ],
        "notes": "",
        "id": "0bd70f35566131562a01aaad299662de"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其六",
        "preface": "",
        "paragraphs": [
            "好山当户四无隣，似是秦时采药人。",
            "千百年间天地里，不多不少一闲身。"
        ],
        "notes": "",
        "id": "198fe334fb84533c7ac249358ec4e235"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其七",
        "preface": "",
        "paragraphs": [
            "宿世仙家十二楼，误婴时网未深愁。",
            "浮丘辈行如相觅，骑却紫云归去休。"
        ],
        "notes": "",
        "id": "711302bdb270483d61a1f94cef2d7789"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其八",
        "preface": "",
        "paragraphs": [
            "种药千畦手自锄，年来渐喜识人疎。",
            "等闲旋点黄金卖，莫讶家无檐石储。"
        ],
        "notes": "",
        "id": "e2e092c1b0d84fe804dcfb8a7c488bf9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其九",
        "preface": "",
        "paragraphs": [
            "矮窗欹枕看朝荣，老觉迎逢礼数生。",
            "来往颇知麋鹿性，寒暄不会俗人情。"
        ],
        "notes": "",
        "id": "fa0305ada1735bcca9d89dcbef965ec2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 山居 其一〇",
        "preface": "",
        "paragraphs": [
            "拥树溪云迷近远，低簷山果乱红青。",
            "莫言身外都无事，早晚焚香看道经。"
        ],
        "notes": "",
        "id": "b289b2acaaa1656b9a59fcc4cef0840e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其一",
        "preface": "",
        "paragraphs": [
            "不踏长安十二门，鸬鹚飞处数家村。",
            "停桡试向滩头问，莫是严光末世孙。"
        ],
        "notes": "",
        "id": "6ba4196328dd454a91be3baff5f7f328"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其二",
        "preface": "",
        "paragraphs": [
            "一曲清漪濯晚霞，钓竿斜插白鸥沙。",
            "傍人借问居何处，四海五湖都是家。"
        ],
        "notes": "",
        "id": "4d7cafc52035dff9ac0312c66669411b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其三",
        "preface": "",
        "paragraphs": [
            "秋风淅淅猎菰蒲，如此江山其可孤。",
            "天与玻瓈三万顷，更添一半夕阳铺。"
        ],
        "notes": "",
        "id": "babb137f24e6d806fa95935203232e37"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其四",
        "preface": "",
        "paragraphs": [
            "长作丝纶短短牵，一池汉水尽南天。",
            "谁知有客量江面，不是渔郎两板船。"
        ],
        "notes": "",
        "id": "953f09bc38fcaad246d78d929ff2e735"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其五",
        "preface": "",
        "paragraphs": [
            "推起篷窗抱月眠，三三两两柳边船。",
            "不须听说文王事，孤负渔竿八十年。"
        ],
        "notes": "",
        "id": "9dd3e0cdebd2d4421de280dd0c6a2e3f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其六",
        "preface": "",
        "paragraphs": [
            "传呼扶柁晚风前，一阵惊鸿没远烟。",
            "不是吾侬栖泊处，却回别港避官船。"
        ],
        "notes": "",
        "id": "05a870f6bac2eba2c58ab1a2a9136416"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其七",
        "preface": "",
        "paragraphs": [
            "五湖烟里我知鱼，属玉舂锄一处居。",
            "欲到垂虹风作恶，几株官柳向人疎。"
        ],
        "notes": "",
        "id": "e20ab6c3b23bb7bf16b01224cafe3449"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其八",
        "preface": "",
        "paragraphs": [
            "秋声只在树中间，极浦斜阳更有山。",
            "卷却丝纶呼酒盏，鸥边聊得此身闲。"
        ],
        "notes": "",
        "id": "3210d9179e330c407a95bb434760aa0b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其九",
        "preface": "",
        "paragraphs": [
            "舟系蓬莱浅水傍，鳌头缩尽海生桑。",
            "百川日夜滔滔去，借问人间有底忙。"
        ],
        "notes": "",
        "id": "90d5cbbc2e88609cd05f42fc27dfdde8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和颜长官百咏 渔父 其一〇",
        "preface": "",
        "paragraphs": [
            "璧月沧波上下天，秋风摇落四无边。",
            "玉龙尽唤眠鸥起，两岸芦花不见船。"
        ],
        "notes": "",
        "id": "aad54ab9ebf243b817e23f0472ed64fc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "庚戌寿意一先生",
        "preface": "",
        "paragraphs": [
            "江涵秋色碧潭潭，饮马胡儿不敢南。",
            "宥密老臣功第一，缉熙天子岁登三。",
            "身扶紫极星辰正，手拆黄封雨露甘。",
            "见说年来淮尾涨，汉庭可要百曹参。"
        ],
        "notes": "",
        "id": "962d9ae116bea025e5c75aae7c63c07f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "反招隠",
        "preface": "",
        "paragraphs": [
            "木末径微微，谁敲白板扉。",
            "缓行松叶滑，小摘药苗稀。",
            "山色自今古，尘寰多是非。",
            "昂昂千岁鹤，便肯傍人飞。"
        ],
        "notes": "",
        "id": "15e2cbabda3145111ec215f3b1d3fe5e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "太极图",
        "preface": "",
        "paragraphs": [
            "动静无端画一圈，分明擘破又浑全。",
            "日光漏得先天意，钻入书窗个个圆。"
        ],
        "notes": "",
        "id": "c3731fb8a194f3053e00642776a27f47"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "观化",
        "preface": "",
        "paragraphs": [
            "看见青虫作蝶时，不知蝶是此身非。",
            "床头为有南华卷，午枕酣来忽梦飞。"
        ],
        "notes": "",
        "id": "484b9c7585dd395eefcebf44dfbed1dc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "蛬",
        "preface": "",
        "paragraphs": [
            "一蛬何唧唧，吟落儿童心。",
            "只在竹篱外，篝灯无处寻。"
        ],
        "notes": "",
        "id": "08466b1573deefb791511df6ac872989"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "春晚有感",
        "preface": "",
        "paragraphs": [
            "坐对吴山酒，闲同越客吟。",
            "月明人渡浅，花暗鸟啼深。",
            "往事空流水，还丹未化金。",
            "不堪春又晚，惆怅百年心。"
        ],
        "notes": "",
        "id": "fbd884cf594bc9c0ff5587ba6e2247f8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送僧苹洲游醉李",
        "preface": "",
        "paragraphs": [
            "师今游醉李，自刺钓舡篙。",
            "地说三吴胜，人夸二陆豪。",
            "草黄工女绩，波白课丁熬。",
            "近海寒应早，霜毛怯剃刀。"
        ],
        "notes": "",
        "id": "83ff8a84f5b4b5298360eeee182bd542"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "有叹",
        "preface": "",
        "paragraphs": [
            "与老本无期，相寻天一涯。",
            "履承双足茧，帽裹半头丝。",
            "路近行犹歇，乡遥梦岂知。",
            "酒酣增意气，忽忆少年时。"
        ],
        "notes": "",
        "id": "02ce68e444c10254f4d6f5d3eb1f8ca5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "自身归未得，却劝别人归。",
            "思妇心中事，征夫泪满衣。",
            "蜀天知近远，江树间稠稀。",
            "幸自安双翼，谁教不奋飞。"
        ],
        "notes": "",
        "id": "1018754f5ea6168d3fca3762d45b76e1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "老将",
        "preface": "",
        "paragraphs": [
            "不把雕刀卖，曾随夜斫营。",
            "老年犹善饭，壮日想能兵。",
            "上马身仍健，看鸿眼更明。",
            "战多人不信，枉指箭瘢呈。"
        ],
        "notes": "",
        "id": "d11f0c24aa5d82549e4d897966c8e747"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "登眺",
        "preface": "",
        "paragraphs": [
            "破帽任风吹，天知发已丝。",
            "大江流禹迹，老树见秦时。",
            "北际山如砺，南溟水似池。",
            "夜凉无梦到，久矣叹吾衰。"
        ],
        "notes": "",
        "id": "dde5a8cb89b1f5d2e7eb74b46059a6c7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "梨山庙",
        "preface": "",
        "paragraphs": [
            "无处著诗名，梨山万古青。",
            "人间留此像，天上作何星。",
            "祝史祠神醉，骚人谒梦醒。",
            "当时青紫楦，曾有许精灵。"
        ],
        "notes": "",
        "id": "c84123b342f6a34bf1e546d1440ef4a2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "留春春不住，春去落花随。",
            "枉自收残片，何堪缀旧枝。",
            "轮蹄前日约，蜂蝶一年期。",
            "代谢由来事，谁能作许悲。"
        ],
        "notes": "",
        "id": "d8ed2d8fb6193a315b185eeb630530d4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桃源官罢芸居以唐诗拙作赠别",
        "preface": "",
        "paragraphs": [
            "自作还相送，唐诗结伴来。",
            "归装携此重，笑口为君开。",
            "莲上巢难稳，桃边艇却回。",
            "空余吟卷在，沙鸟莫惊猜。"
        ],
        "notes": "",
        "id": "96ac75f092849929fa83ee697363c1a8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "堂上序周亲，相看又一春。",
            "吾年方觉老，童子俨成人。",
            "婪尾屠酥酒，从头鬰垒神。",
            "何须千岁上，即此是新陈。"
        ],
        "notes": "",
        "id": "8d7c1dc4f51c6fe75b7f30db590622fa"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "昭庆寺",
        "preface": "",
        "paragraphs": [
            "幽寻得胜趣，城市几人能。",
            "古柳深中磬，长廊尽处灯。",
            "画龙听说法，塑佛看斋僧。",
            "别寺经行遍，兹游昔未曾。"
        ],
        "notes": "",
        "id": "aaaec4098d0558d497748e7683d2f780"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "苕溪",
        "preface": "",
        "paragraphs": [
            "维舟古祠下，野饭就鱼羹。",
            "坐听篙人说，行逢牵路平。",
            "居民难问姓，溪鸭自呼名。",
            "天目无由到，沿洄更几程。"
        ],
        "notes": "",
        "id": "e8a7ed6e95a4ca9ab9394685b0d1678d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "雪中僧虚舟来",
        "preface": "",
        "paragraphs": [
            "雪中闻犬吠，清卧起来迟。",
            "开户千山白，逢僧一个缁。",
            "言从风絮里，忆得雨花时。",
            "寒舍无祗待，煎茶且说诗。"
        ],
        "notes": "",
        "id": "4e32c9469acc96850b635bec44e17cb8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "湖荡",
        "preface": "",
        "paragraphs": [
            "双桡入天影，野葑绿全交。",
            "鱼唼垂丝柳，鸥眠折叶茭。",
            "行人沿岸曲，落日挂林梢。",
            "归去严城隔，僧门尚可敲。"
        ],
        "notes": "",
        "id": "99f42d88928d4bc35352931b1306df1c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "六和塔",
        "preface": "",
        "paragraphs": [
            "三百有余年，潮头不敢颠。",
            "孤尖标白浪，层级上青天。",
            "铃隔山僧呗，灯通海客舡。",
            "老来登眺眼，不道步难前。"
        ],
        "notes": "",
        "id": "f75355c036301a8ad7bafe240403ad60"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题丘芳仲月林",
        "preface": "",
        "paragraphs": [
            "阿姊种婆娑，秋风奈若何。",
            "人间千树少，天上一枝多。",
            "安得仙槎客，携将玉斧柯。",
            "和根都斫却，还我旧山河。"
        ],
        "notes": "",
        "id": "434c2756e3cc5614f4d105db57d315c6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠日者",
        "preface": "",
        "paragraphs": [
            "乌兔走双丸，谁将手控抟。",
            "短长三万日，好丑百千般。",
            "数远谈何易，天高问却难。",
            "送君寻富贵，我命不中看。"
        ],
        "notes": "",
        "id": "5f55d44688eacd4abca7a582ce3b8ce8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "旅馆",
        "preface": "",
        "paragraphs": [
            "仆行方请息，旅馆复相招。",
            "小市三家聚，前村五里遥。",
            "茅柴侵熟饮，松叶带生烧。",
            "犹有斜阳在，行吟忽断桥。"
        ],
        "notes": "",
        "id": "cbf5a838ccad1e461bd45c2458a560b0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "严衢道中",
        "preface": "",
        "paragraphs": [
            "草白三丫路，苔青五里牌。",
            "长年车马客，几两利名鞋。",
            "斗籴随时贵，方言到处乖。",
            "近山樵有主，童稚拾松钗。"
        ],
        "notes": "",
        "id": "e1c4dee98e3d7299ca5d70e0a21532cd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "舟到梅雨暴涨",
        "preface": "",
        "paragraphs": [
            "夜月离于毕，篙师可奈何。",
            "帆穿风减半，江阔雨添多。",
            "侧岸无牵路，中流有旋涡。",
            "平生柂楼底，得在柳梢过。"
        ],
        "notes": "",
        "id": "508d465dcbca0e1ff3e3eebeeb1e5d23"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "莫信樵人说，秦时有树存。",
            "青天浮渤澥，白日走昆仑。",
            "为有愁千斛，时须酒一尊。",
            "提壶亦相劝，花下绿阴繁。"
        ],
        "notes": "",
        "id": "fb9e15bd6c92320cb4b0c4affb53bc4b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "闺合空相忆，那知客路艰。",
            "背人前去鸟，迎面远来山。",
            "夜泊孤灯悄，晨装片月弯。",
            "猿声不知处，杳杳白云间。"
        ],
        "notes": "",
        "id": "36e050c128e3bcc0979008ad44b0e5d7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送人之武昌",
        "preface": "",
        "paragraphs": [
            "秋风吹落叶，君作武昌游。",
            "只道从军乐，那知别路愁。",
            "寒暄楚岫色，日夜汉江流。",
            "大阃多珠履，无为弹蒯缑。"
        ],
        "notes": "",
        "id": "6bcd585fb45b8fabf4cf274b7755871d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "旧游",
        "preface": "",
        "paragraphs": [
            "两峰多少寺，分日去遨游。",
            "山翠横天目，湖光浴佛头。",
            "花朝骑马醉，月夜傍船讴。",
            "一被微官缚，重来不自由。"
        ],
        "notes": "",
        "id": "03848473b4e92d5fa06ebf0625cefdb3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "挽芸居",
        "preface": "",
        "paragraphs": [
            "不得来书久，那知是古人。",
            "近吟丞相喜，往事谏官嗔。",
            "身死留名在，堂空著影新。",
            "平生闻笛感，为此一沾巾。"
        ],
        "notes": "",
        "id": "2ed96e2e117c30937ffe30c8425fd49d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪寺",
        "preface": "",
        "paragraphs": [
            "背人沙鸟一行斜，唤客桐鱼几叠挝。",
            "误向山中参白足，不知头上著乌纱。",
            "煮茶烟暖浮新竹，洗钵泉香带落花。",
            "过夏功劳眠与食，谁能展卷看楞伽。"
        ],
        "notes": "",
        "id": "c53116ab6557ea5adf08f85ba6dd4d15"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "姚黄魏紫恼人看，罗袜成尘俛仰间。",
            "蜀魄声干花有血，湘灵泪尽竹无斑。",
            "年光冉冉趋双鬓，暮雨霏霏失四山。",
            "老里情怀天地窄，莫教一日酒杯闲。"
        ],
        "notes": "",
        "id": "73067e42acef152854985d1a76cda009"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "少年游",
        "preface": "",
        "paragraphs": [
            "紫陌寻芳爱马迟，一春能得几晴时。",
            "海棠露重衣全透，杨柳风微帽半欹。",
            "大白引浮银凿落，小红吹彻玉参差。",
            "人生行乐须年少，莫等星星满镜丝。"
        ],
        "notes": "",
        "id": "c924923dedec961e52d29de1fdbb51cc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "吴山表里水为池，百有余年壮帝畿。",
            "天目旧将双凤下，海门新拱六龙飞。",
            "胥涛白雪生秋思，太乙红云驻夕晖。",
            "江上沙鸥湖上舫，柳丝风里两依依。"
        ],
        "notes": "",
        "id": "f4d3b86982a9e10014a4f0156cb16148"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "用前韵谢野水郎君招饮",
        "preface": "",
        "paragraphs": [
            "为有台池无限娇，游人歌舞尚朝朝。",
            "清漪浴日开金面，晴哢调风衮绿腰。",
            "骚客五花唐殿马，主家七叶汉庭貂。",
            "丁宁红紫休开遍，约住春风待见邀。"
        ],
        "notes": "",
        "id": "b438e8820ab51ed83a4c18cd70401e1e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵桥亭禊事",
        "preface": "",
        "paragraphs": [
            "圯上还成集禊亭，杉松自古草仍新。",
            "彩虹卧饮流杯水，白鹭飞迎入座宾。",
            "俛仰已成今昔事，东西更看往来人。",
            "聚蚊金谷皆安在，若见吾徒合主臣。"
        ],
        "notes": "",
        "id": "b3ec1baa76c0f285455c3b33a7100829"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次庸斋先生韵赠黄隆中",
        "preface": "",
        "paragraphs": [
            "醒眼隆中阅逝川，茅茨为屋竹为椽。",
            "吟成梁父时当隠，炊熟邯郸客正眠。",
            "汉土一抔无处觅，白坟三尺有人怜。",
            "君归欲作千年计，只合躬耕一寸田。"
        ],
        "notes": "",
        "id": "9c78b3250499685d8c49654e6079e6f9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "听白云寺清师琴",
        "preface": "",
        "paragraphs": [
            "古寺沉沉昼日长，泠然清响发僧房。",
            "昭君别去颜如玉，苏武归来鬓已霜。",
            "山水无端言尔志，炭冰何事置吾肠。",
            "老来却爱虚簷外，雨滴梧桐一味凉。"
        ],
        "notes": "",
        "id": "bc7bd6ae06b978159d0d6782c81ea24d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送李敬则之升扬",
        "preface": "",
        "paragraphs": [
            "江北江南一叶舟，凭将往事问东流。",
            "锦帆月冷琼花夜，绮阁风高玉树秋。",
            "杜牧三生开笑口，刘郎五绝掉吟头。",
            "淮山眼见诗人惯，高筑诗坛汗漫游。"
        ],
        "notes": "",
        "id": "6734a942dfff7a03ab69dcac5f73d9ae"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵池上暮雨",
        "preface": "",
        "paragraphs": [
            "湿遍栏干欲倚休，手中团扇渐知秋。",
            "细声合作簷间溜，大点漂成水面沤。",
            "小小竹窗醒倦鹤，疎疎荷屋冷栖鸥。",
            "渔翁蓑笠随身在，立到黄昏钓未收。"
        ],
        "notes": "",
        "id": "fb27e75e5b917012fe8dde1ddaa27b43"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "书窗夏日",
        "preface": "",
        "paragraphs": [
            "南风伊轧语窗扉，团扇无功白日迟。",
            "长恨老来方学易，自从春去不吟诗。",
            "虫丝有力萦琴索，蛀粉无声点墨池。",
            "偶出门前行数步，石榴花过已多时。"
        ],
        "notes": "",
        "id": "d0f82142f83fd9d924e6fd2441fc76af"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠西蜀冯道士",
        "preface": "",
        "paragraphs": [
            "峨眉山月照清溪，中有方瞳一羽衣。",
            "拄杖经行天下半，丹砂乞与世人希。",
            "千年城郭空归鹤，万里山河自落晖。",
            "安得与君游汗漫，乘槎一问女星机。"
        ],
        "notes": "",
        "id": "45e29773575a53af62c7dd79a36a447e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵李黄州江淮伟观",
        "preface": "",
        "paragraphs": [
            "槛前卷箔见晴峰，夏口武昌西复东。",
            "三国六朝襟带地，孤城四水鼓鼙中。",
            "女墙夜送淮山月，老树秋生梦泽风。",
            "君作此堂心万里，应怜世上少英雄。"
        ],
        "notes": "",
        "id": "af8d4ec44a81c96b881607bb454c4624"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "示医卜逢松崖",
        "preface": "",
        "paragraphs": [
            "我生八月十五夜，清浅斜河浸月华。",
            "顾兔捣残千岁药，牵牛引动半天槎。",
            "自抛蓬海传方处，曾过成都卖卜家。",
            "今日相逢圆昨梦，一杯松下醉流霞。"
        ],
        "notes": "",
        "id": "ea213f9bbd91e9b5bb9b23e99283df7d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "陈令君增诚斋三三径为十二径次韵",
        "preface": "",
        "paragraphs": [
            "四家三径各风流，今古悠悠貉一丘。",
            "拍瓮新𥬠浮腊腻，绕堤老柳弄春柔。",
            "日边黄纸催人去，霞外青山听鹤留。",
            "若问西畴蓑笠事，合还陶令一孤舟。"
        ],
        "notes": "",
        "id": "5ce2d3a2547360fec17dab4dd90fe6a4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵野水花朝之集",
        "preface": "",
        "paragraphs": [
            "睡起名园百舌娇，一年春事说今朝。",
            "秋千庭院红三径，舴艋池塘绿半腰。",
            "苔色染青吟屐蜡，花风吹暖弊裘貂。",
            "主人自欠西湖债，管领风光是客邀。"
        ],
        "notes": "",
        "id": "1934491b7a609906047acb96934e1f59"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和秋房题半湖楼二首  其一",
        "preface": "",
        "paragraphs": [
            "天目飞来第几峰，峰前著屋贮虚空。",
            "湿云低亚钩栏角，缺月斜窥户牖中。",
            "一水东西添柳岸，两山南北欠樵风。",
            "住家欲作千年计，顷刻阴晴便不同。"
        ],
        "notes": "",
        "id": "4883f41615a8aadeddabcee90e56c4f0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和秋房题半湖楼二首  其二",
        "preface": "",
        "paragraphs": [
            "四明仙客此楼居，毕竟西湖压鉴湖。",
            "曾谓家童欺贺老，不如沙鹤认林逋。",
            "蒲根钓水知深浅，柳外行人乍有无。",
            "此景天公厌多取，只分一半与吾徒。"
        ],
        "notes": "",
        "id": "90fadf270bed936a3f46534d664422b1"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "栽松道者像",
        "preface": "",
        "paragraphs": [
            "手便筇杖冷，脚厌芒鞋紧。",
            "两袖吹松风，东冈复西岭。"
        ],
        "notes": "",
        "id": "9b9698f2654e05a6c24dde168c0370a6"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "吴歌",
        "preface": "",
        "paragraphs": [
            "鴈影江潭底，秋声浦溆间。",
            "吴儿歌一曲，月子几回弯。"
        ],
        "notes": "",
        "id": "f1fa287a8b2c40bf9a5b8cecfb17c945"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "草虫便面",
        "preface": "",
        "paragraphs": [
            "蝶舞蜂歌倦，蜻蜓看未休。",
            "谁知织妇意，方夏已思秋。"
        ],
        "notes": "",
        "id": "4230a6ead7df11dc2c2c757c6990eecf"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "意行桥",
        "preface": "",
        "paragraphs": [
            "我行且奚适，兴尽忽自返。",
            "倒影射清漪，回光在桥板。"
        ],
        "notes": "",
        "id": "914018b818fa3866cb8cb00d07fa2b42"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "尘外",
        "preface": "",
        "paragraphs": [
            "尘飞不到处，山色入芒屦。",
            "乘兴一长吟，回头已忘句。"
        ],
        "notes": "",
        "id": "82ff60f181e063ac6c74ef725fc06aca"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "鸿",
        "preface": "",
        "paragraphs": [
            "鸿飞九天上，人在平地望。",
            "尘土与青云，其间能几丈。"
        ],
        "notes": "",
        "id": "c31ed77146a55d8099b566d80a9c3d3f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "听雪",
        "preface": "",
        "paragraphs": [
            "瓦沟初瑟瑟，隠几坐虚白。",
            "良久却无声，门前深几尺。"
        ],
        "notes": "",
        "id": "a716273f25a4fe48faf3e790d0f0a879"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "东菑",
        "preface": "",
        "paragraphs": [
            "东菑足时雨，离离半青黄。",
            "田家不待获，小摘炊新香。"
        ],
        "notes": "",
        "id": "68c05c719ba8d998b9367a79a1b2e35a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "画舫",
        "preface": "",
        "paragraphs": [
            "画舫茭中出，青山树上斜。",
            "浪醒孤客酒，尘盖万人家。"
        ],
        "notes": "",
        "id": "cd9ade50271e85c39aa2f3b0bba22fc0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪村  其一",
        "preface": "",
        "paragraphs": [
            "榉柳正当官道，渔舟偏系柴门。",
            "今年春水深浅，看取层层岸痕。"
        ],
        "notes": "",
        "id": "58392ba47f8a51a303f57f5fceeeff73"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪村  其二",
        "preface": "",
        "paragraphs": [
            "雨洗山光绿浄，波涵天影清空。",
            "草际自浮鹅鸭，柳阴分坐儿童。"
        ],
        "notes": "",
        "id": "d4b4b2c14d1701bc4b9cc5a59b5a41e9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "渔翁",
        "preface": "",
        "paragraphs": [
            "渔翁家在何许，惯宿芦花不归。",
            "昨夜江村欲雪，百钱买得蓑衣。"
        ],
        "notes": "",
        "id": "abb3e0b5cf7ff979b177abaee06e3edd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "金陵王气水东流，流到东淮古岸头。",
            "夜半一声天上曲，锦帆天子下扬州。"
        ],
        "notes": "",
        "id": "853b795a1f366fbb80e48c2b379fd36a"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "儿女穿针夜向分，楼头月落尚𬬻薰。",
            "凭谁为觅机边石，留取支床卧白云。"
        ],
        "notes": "",
        "id": "980eb244477b1c58b1f7106f6b3e9533"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "帝青八万四千里，更著修眉一两尖。",
            "古往今来愁得尽，不教我辈送愁添。"
        ],
        "notes": "",
        "id": "5c5e718b5ea196456b988bf2776fa62e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题李秋堂盟鸥集",
        "preface": "",
        "paragraphs": [
            "相逢已恨十年迟，买酒吴山一夜诗。",
            "明日送春仍送客，柳花风飏鬓丝丝。"
        ],
        "notes": "",
        "id": "b5b8b37b812bf2063947a83462890d97"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "航海",
        "preface": "",
        "paragraphs": [
            "地角与天倪，茫茫何处期。",
            "星回析木次，日挂扶桑枝。",
            "沉石寻孤屿，浮针辨四维。",
            "飘然一桴意，持此欲安之。"
        ],
        "notes": "",
        "id": "a776eadb903235a216aaffd53cc96a8b"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桥西",
        "preface": "",
        "paragraphs": [
            "云澹风微日未低，瘦藤扶到小桥西。",
            "林花过雨相争发，谷鸟无人自在啼。"
        ],
        "notes": "",
        "id": "ff28e2d93edf465db3717e3719fe043e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "淮客",
        "preface": "",
        "paragraphs": [
            "长淮万里秋风客，独上高楼望秋色。",
            "说与南人未必听，神州只在阑干北。"
        ],
        "notes": "",
        "id": "d9a01b4d89ed2499e782d221a3c483f0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "调宜州冷官不赴",
        "preface": "",
        "paragraphs": [
            "瘴海南边路浅深，客愁不待岭猿吟。",
            "无人唤得涪翁起，分我桄榔橄榄阴。"
        ],
        "notes": "",
        "id": "3ecd40bdd8c22a89ec5bb3af1b288a51"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其一",
        "preface": "",
        "paragraphs": [
            "山入湖光碧四围，棋枰零落葑田稀。",
            "蒲芽短短鸳鸯冷，惟有渔师几网归。"
        ],
        "notes": "",
        "id": "c9185fa274b5aee7ff3d0eac50affd88"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其二",
        "preface": "",
        "paragraphs": [
            "朝霏作雨连天湿，春气熏人到骨香。",
            "四望水亭无正面，有花多处背湖光。"
        ],
        "notes": "",
        "id": "e6b41da0099e7ca38d2d2d00b9e0e3d9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其三",
        "preface": "",
        "paragraphs": [
            "海棠阴下小徘徊，屐齿深深一径苔。",
            "忽听铜钲花外近，园丁说是主人来。"
        ],
        "notes": "",
        "id": "adb99e963c59accb690f85165a0e47ff"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其四",
        "preface": "",
        "paragraphs": [
            "老眼看花兴未厌，不知头上雨廉纤。",
            "流鶑浪语春风恨，谁拗花枝插帽簷。"
        ],
        "notes": "",
        "id": "a46475aa404fcff29c7f9597a13073f7"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "辛亥二月望祭斋宫因游甘园  其五",
        "preface": "",
        "paragraphs": [
            "公事相妨一半春，今朝才得自由身。",
            "眼中领畧能多少，细雨斜风便妬人。"
        ],
        "notes": "",
        "id": "9fb97f1ced9f1c5b412253c329e4c111"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "晚眺",
        "preface": "",
        "paragraphs": [
            "鸟飞欲尽暮烟横，一笛西风万里晴。",
            "山外有山青不见，微云映出却分明。"
        ],
        "notes": "",
        "id": "f7ac04ccbd80250e5851a8f0eef43029"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次意一先生仙霞壁间韵",
        "preface": "",
        "paragraphs": [
            "回首仙源隔彩霞，丛祠攫肉有饥鸦。",
            "贞元朝士重来晚，不见桃花见菜花。"
        ],
        "notes": "",
        "id": "59432c151b938afe294e6c73a1cbcbd9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "宜春台",
        "preface": "",
        "paragraphs": [
            "定王米换长安土，北望长安日几回。",
            "更有筑台归未得，凭高却望定王台。"
        ],
        "notes": "",
        "id": "dea563280c224d5b2a9471c24cff84a0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "行路难赠萧坦翁",
        "preface": "",
        "paragraphs": [
            "行路难，居不易，旋买生柴煮一字。",
            "三千风月不直一杯水，何用狂吟动天地。",
            "君不见陆天随，忍穷读书白眼屠沽儿。",
            "又不见孟东野，载少于车车是借。",
            "丈夫吐气摩星斗，六印黄金真唾手。",
            "莫吟诗，诗能穷人君不知。",
            "古人坐诗穷到骨，今人方笑古人痴。",
            "又闻夜半舟移壑，却叹东门黄犬华亭鹤。",
            "人生短长无百年，富贵未必如贱贫。",
            "富贵贱贫何足据，出门总是亡羊路。",
            "居不易，行又难，况是长安十二门。",
            "相逢一笑岂易得，莫惜床头沽酒钱。"
        ],
        "notes": "",
        "id": "ac779fa5df4e55b8866e9dcbb4dada15"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "送李秋堂赴京口酒人",
        "preface": "",
        "paragraphs": [
            "客怀正頼春相与，苦欲留春天不许。",
            "送君一舸下南徐，落花起舞流鶑语。",
            "鲛人浴出扶桑茧，天女染作红云段。",
            "君从何处得锦机，借与人间为样看。",
            "青杏园深暖漏长，柳绵如雪扑酒缸。",
            "吴姬道字未端正，当垆学唱新番腔。",
            "貔貅百万张颐仰，都将铁瓮盛春酿。",
            "有客高谈四座倾，主人合序诸侯上。",
            "日边此别各南北，君颐始髭我衰白。",
            "何以赠之折柳条，千丝万丝心摇摇。"
        ],
        "notes": "",
        "id": "547f7812add91858690ef9411d67e542"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "读黄玉溪汤婆传",
        "preface": "",
        "paragraphs": [
            "君不见汤家阿泉骊山阴，出入宫掖承恩深。",
            "只流妃子脂粉气，不暖少陵如铁衾。",
            "又不见汤家阿池紫塞上，沉香雾拥将军帐。",
            "天寒十指堕弓刀，底用空言如挟纩。",
            "何如韩时老汤婆，冬则饮汤惟腹皤。",
            "形模混沌妇女笑，闭塞其兑藏天和。",
            "老生门前十日雪，两脚冻皴眠不得。",
            "断无蛮素构心兵，頼有婆兮相暖热。",
            "夫人竹氏青玲珑，炎炎几时奈秋风。",
            "婆耻居下常热中，毋弃憔悴以御冬。",
            "得黄太史五字诗，厥孙传之尤滑稽。",
            "霜风萧萧岁年晚，吾喜汤婆有完传。"
        ],
        "notes": "",
        "id": "306ba7c8508eabb96fac419e80de9639"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "挽周伯弜",
        "preface": "",
        "paragraphs": [
            "今日忽不乐，散行湖水滨。",
            "有怀天下士，遽作梦中人。",
            "醉语惊天地，狂歌哭鬼神。",
            "九原如可赎，那不百其身。"
        ],
        "notes": "",
        "id": "07e1ad0a5ee9b7b8ff43e3fc5623f2f9"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "赠续芸",
        "preface": "",
        "paragraphs": [
            "谁谓芸居死，余香解返魂。",
            "六丁将不去，孤子续犹存。",
            "科斗三生债，蟫鱼再世冤。",
            "向来诗作祟，挥涕对人言。"
        ],
        "notes": "",
        "id": "016e1e9d03c687b62be0cb74d89fb0e3"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "沧浪风月",
        "preface": "",
        "paragraphs": [
            "我登沧浪亭，复歌沧浪曲。",
            "歌竟复长歌，杳杳山水绿。",
            "天风吹散发，山月照濯足。",
            "为谢独醒人，渔家酒初熟。"
        ],
        "notes": "",
        "id": "fb862217b8d49f37faefe3deae848294"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "有怀鹫山次僧芳庭韵",
        "preface": "",
        "paragraphs": [
            "一塔与云齐，寻僧路不迷。",
            "小舟沙鸟外，疎磬夕阳西。",
            "古树含云亚，春桥覆水低。",
            "鹫峰飞不去，夜夜子规啼。"
        ],
        "notes": "",
        "id": "d836c09996960516254be2bd1bcf3ddd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "临水送将归，春风折赠时。",
            "而今三丈树，元是手中枝。"
        ],
        "notes": "",
        "id": "cfa3131e5eb573ffac8964885bfdfc38"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "鸥",
        "preface": "",
        "paragraphs": [
            "采鱼秋江上，鸥鸟来相随。",
            "荡桨忽惊起，云天碧四垂。"
        ],
        "notes": "",
        "id": "1e5278ed9fecb00ee34c54ec76c4e166"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "天竺分韵得芳字",
        "preface": "",
        "paragraphs": [
            "缥渺白云乡，天风吹晓凉。",
            "人寻水源至，路入树阴长。",
            "昼静闻晴哢，春余拾涧芳。",
            "余心忽有得，欲语又还忘。"
        ],
        "notes": "",
        "id": "69771d10cfd198b577ba383114d1cf8d"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "千年白蝙蝠，来往扑人衣。",
            "洞黑鬼相语，天寒僧未归。",
            "岩温生石乳，烟起作林霏。",
            "城里遥看处，唯应一翠微。"
        ],
        "notes": "",
        "id": "fdefe4d6623a23f57629bd6ccb6db5cb"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "松泽西亭",
        "preface": "",
        "paragraphs": [
            "高人太多事，寒夜本无鱼。",
            "船子今何许，泾流只似初。",
            "白苹秋浩荡，黄叶晚萧疎。",
            "更有斯亭在，乾坤一草庐。"
        ],
        "notes": "",
        "id": "4ba6b30bd2956d238fbd9e94033243a4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "桐江舟夜",
        "preface": "",
        "paragraphs": [
            "荡桨入虚碧，星河俱动摇。",
            "前村渔火近，别浦雁声遥。",
            "对景知明月，回头得暗潮。",
            "桐庐在何许，江路夜迢迢。"
        ],
        "notes": "",
        "id": "9c0fa263500b0e65f9bbe61293745b5c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "十暑",
        "preface": "",
        "paragraphs": [
            "十暑江湖客，尘缁白苎衫。",
            "人沿沙岛路，风卷海门帆。",
            "带雨厨烟重，通潮井脉咸。",
            "家书言不尽，重拆又重缄。"
        ],
        "notes": "",
        "id": "fe01504c2f0c19aad576212f891ab9f2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "西湖别业",
        "preface": "",
        "paragraphs": [
            "寥寥湖上趣，大似水云僧。",
            "故国经年梦，寒窗独夜灯。",
            "鞭声争辇道，月色淡觚棱。",
            "一觉平明睡，都人却未能。"
        ],
        "notes": "",
        "id": "0ee60b5e0d984aef69a6e85da92b520c"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "雨过青青草，湖边信马蹄。",
            "夕阳沙路远，春水板桥低。",
            "柳暗渔人屋，花香燕子泥。",
            "摩挲酒家壁，留著醉时题。"
        ],
        "notes": "",
        "id": "a1ace539ef0e927b9f30a3bcee62f11e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "秋风欺病客，力气复何如。",
            "发短丝无数，衣宽带有余。",
            "见人慵作礼，闻鴈强裁书。",
            "门外生秋草，呼童不要除。"
        ],
        "notes": "",
        "id": "691a3c09b9116f67091109fd5c7690c5"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "再拜阆风帅干宝谟郎中",
        "preface": "",
        "paragraphs": [
            "家世蜀青城，抟扶几万程。",
            "神游应八表，骨炼已三生。",
            "举酒呼麟脯，吹笙答凤鸣。",
            "欲将余马绁，蜷局不堪行。"
        ],
        "notes": "",
        "id": "de38e7ca8b56737e0e5283b9b4d811b8"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "刺桐",
        "preface": "",
        "paragraphs": [
            "刺桐依客舍，晴绿上窗纱。",
            "昨夜还飞叶，来时未作花。",
            "鸦寒惊月色，人老惜年华。",
            "今度逢摇落，归心一倍加。"
        ],
        "notes": "",
        "id": "46f930518614200199ab7f7b8e0b1f2e"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "饧面留寒不肯浓，一年春事看成空。",
            "人歌人哭清明日，花落花开昨夜风。",
            "薄薄絮泥行燕子，深深茭荡出凫翁。",
            "西泠桥上多车马，有底狂驰百岁中。"
        ],
        "notes": "",
        "id": "058893f4e382ae683a436b6c3f045842"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "新秋杂兴",
        "preface": "",
        "paragraphs": [
            "晚烟起处是孤村，漠漠郊原白道分。",
            "菰叶池塘疎雨过，豆花篱落夕阳曛。",
            "远山空阔围天在，邻杵丁东带鴈闻。",
            "独自寻诗风满袖，不知身入白鸥群。"
        ],
        "notes": "",
        "id": "fe84499141327467acadee31fbbf011f"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "和政和颜令君韵",
        "preface": "",
        "paragraphs": [
            "恰百年余得县名，从前官长是谁清。",
            "鱼鲑市小通蛮远，鸡犬村深见吏生。",
            "过客莫嗔厨传冷，家人方喜俸钱轻。",
            "却愁明日朝天去，不得黄䌷饱五更。"
        ],
        "notes": "",
        "id": "bdf10fd72783177de302a78c82256ee4"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "寿尚书意一先生",
        "preface": "",
        "paragraphs": [
            "天上麒麟地上行，当年孔释送徐卿。",
            "重来司马儿童喜，初见欧阳老婢惊。",
            "黄道日开经幄霁，紫垣星近履絇明。",
            "本朝宝䇲千千岁，惟读书人共太平。"
        ],
        "notes": "",
        "id": "4609de97e95677ed5ed4066ba9d7d6e2"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "闲观",
        "preface": "",
        "paragraphs": [
            "闲观造化余，静极悦自性。",
            "胡蝶忽飞来，吾心已无竞。"
        ],
        "notes": "",
        "id": "44789bca509196cc220e6450d2463778"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "幽寻",
        "preface": "",
        "paragraphs": [
            "幽寻兴不浅，归路故迟迟。",
            "猿断空山答，人行片月随。"
        ],
        "notes": "",
        "id": "7d3be54f8987f93e51706f8d3ba55aca"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "白猿弄清泚，秋入山骨冷。",
            "老僧怯凭栏，忽失袈裟影。"
        ],
        "notes": "",
        "id": "b014a8d238c9e64144300eaaaf34c910"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "溪桥",
        "preface": "",
        "paragraphs": [
            "云归洞府痴龙睡，日澹山椒倦翼还。",
            "桥上行人桥下水，如今日夜不曾闲。"
        ],
        "notes": "",
        "id": "c3328d7441197d66ce4de3d988ec70d0"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "见野祭者",
        "preface": "",
        "paragraphs": [
            "饧粥初香未赐烟，百金难买过湖船。",
            "南屏山下何年骨，犹向人间觅纸钱。"
        ],
        "notes": "",
        "id": "1b1ae41c75b12c0f1dd149fba6eb8082"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "疎山矮师叔道场",
        "preface": "",
        "paragraphs": [
            "白云深处水茫茫，四百年余古道场。",
            "我来不见矮师叔，手种树身今许长。"
        ],
        "notes": "",
        "id": "eb3b9a85458cd30449036746e5a3f0cc"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "行都春事诗",
        "preface": "",
        "paragraphs": [
            "紫陌无泥雨后天，绿阴多处正秋千。",
            "土风未必知农事，也听村夫说种田。"
        ],
        "notes": "",
        "id": "ac3cc7d10406195ea99ccbe62926e151"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "张子中牡丹图",
        "preface": "",
        "paragraphs": [
            "写来犹是挟春娇，想见当年魏与姚。",
            "花外小车看未了，杜鹃声里洛阳桥。"
        ],
        "notes": "",
        "id": "c66a61deecccda4bbd0e610df14756bd"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵胡仲方因杨伯子见寄  其一",
        "preface": "",
        "paragraphs": [
            "此去庐陵定几程，向来筇杖未经行。",
            "悬知征棹云边集，大有吟情雪里生。"
        ],
        "notes": "",
        "id": "40ffbdee1f4072b3d34d0fd49357d625"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "次韵胡仲方因杨伯子见寄  其二",
        "preface": "",
        "paragraphs": [
            "楚渡食萍应甚美，舜祠吹玉直能清。",
            "二君即日青冥上，唯我青山带雨耕。"
        ],
        "notes": "",
        "id": "e4674b2f4d1ea026520df2bbeeea5971"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "题飞来峰",
        "preface": "",
        "paragraphs": [
            "元是西天住，飞来莫去休。",
            "未凭仙佛国，好似帝王州。",
            "彼树亦如寄，吾生应更浮。",
            "白猿呼不应，松露滴猕猴。"
        ],
        "notes": "",
        "id": "0b553f840c18c86dba69c8e3db4ead23"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "钱塘江",
        "preface": "",
        "paragraphs": [
            "极浦无高树，苍茫只远空。",
            "潮来江水黑，日出海门红。",
            "两岸东西浙，千帆来去风。",
            "中原山色外，残梦逐归鸿。"
        ],
        "notes": "",
        "id": "f17f2f36456bd04242e410d28d73a890"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "宋五嫂鱼羹",
        "preface": "",
        "paragraphs": [
            "柳下白头钓叟，不知生长何年。",
            "前度君王游幸，卖鱼收得金钱。"
        ],
        "notes": "",
        "id": "46f1f6a98c068e7c391ce4fbd340d0af"
    },
    {
        "author": "朱继芳",
        "dynasty": "宋",
        "type": "诗",
        "rhythmic": "",
        "title": "灵芝寺",
        "preface": "",
        "paragraphs": [
            "黄金匝地小桥通，四面清平纳远空。",
            "云气长扶天子座，日光浮动梵王宫。",
            "残碑几字莓苔雨，清磬一声杨柳风。",
            "沙鸟不知行乐事，背人飞过夕阳东。"
        ],
        "notes": "",
        "id": "acdea9835b4309ad0c5c0f3b3c1a3ab2"
    }
]