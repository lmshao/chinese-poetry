[
    {
        "author": "张宣明",
        "dynasty": "唐",
        "type": "诗",
        "rhythmic": "",
        "title": "山行见孤松成咏",
        "preface": "",
        "paragraphs": [
            "孤松郁山椒，肃爽凌清霄。",
            "既挺千丈干，亦生百尺条。",
            "青青恒一色，落落非一朝。",
            "大厦今已构，惜哉无人招。",
            "寒霜十二月，枝叶独不凋。"
        ],
        "notes": "",
        "id": "750a3f02b3150e33354e964cce9f7fad"
    },
    {
        "author": "张宣明",
        "dynasty": "唐",
        "type": "诗",
        "rhythmic": "",
        "title": "使至三姓咽面",
        "preface": "",
        "paragraphs": [
            "昔闻班家子，笔砚忽然投。",
            "一朝抚长劒，万里入荒陬。",
            "岂不服艰险，只思清国讐。",
            "山川去何岁，霜露几逢秋。",
            "玉塞已遐廓，铁关方阻修。",
            "东都日窅窅，西海此悠悠。",
            "卒使功名建，长封万里侯。"
        ],
        "notes": "",
        "id": "de602686749b1bb84540cd63bb834cad"
    }
]