[
    {
        "author": "郑少微",
        "dynasty": "宋",
        "type": "词",
        "rhythmic": "思越人・朝天子",
        "title": "",
        "preface": "",
        "paragraphs": [
            "欲把长绳系日难。",
            "纷纷从此见花残。",
            "休将世事兼身事，须看人间比梦间。",
            "红烛继，艳歌阑。",
            "等闲留客却成欢。",
            "劝君更尽一杯酒，赢得浮生半日闲。"
        ],
        "notes": "",
        "id": "367cd4a56270d20c2da34524bca05548"
    },
    {
        "author": "郑少微",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "谁折南枝傍小丛。",
            "佳人丰色与梅同。",
            "有花无叶真潇洒，不问胭脂借淡红。",
            "应未许，嫁春风。",
            "天教雪月伴玲珑。",
            "池塘疏影伤幽独，何似横斜酒盏中。"
        ],
        "notes": "",
        "id": "7f054a24459d2eaf0dc5ecad8cfb3225"
    }
]