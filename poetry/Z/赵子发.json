[
    {
        "author": "赵子发",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "人有纫兰佩，云无出岫心。",
            "扁舟来入碧涛深。",
            "坐见楚咻、儿女变齐音。",
            "但醉双瓶玉，从渠六印金。",
            "此时何处可幽寻。",
            "风定津头、白日照平林。"
        ],
        "notes": "",
        "id": "eae7777b6608bc6707345032215d3c82"
    },
    {
        "author": "赵子发",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "天末疑无路，波翻欲御风。",
            "此身忽在玉壶中。",
            "醉倒不知、南北与西东。",
            "猎猎遥鸣草，飕飕静打篷。",
            "与君回棹碧云浓。",
            "不是思归、只为酒船空。"
        ],
        "notes": "",
        "id": "cda3c8748b3a7eecf2cb7d37bf904d19"
    },
    {
        "author": "赵子发",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "晓山日薄半春阴。",
            "烟暖柳拖金。",
            "满眼新晴，歌声妆影，悠荡碧云心。",
            "闲庭客散人归去，疏雨湿罗襟。",
            "楼阁濛濛，断虹明处，十里暮云深。"
        ],
        "notes": "",
        "id": "8cfc4870a768bb4d8f15f02040da4a48"
    },
    {
        "author": "赵子发",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "日长高柳一蝉声。",
            "翡翠帘深宝簟清。",
            "梦远春云不散情。",
            "晓风轻。",
            "玉楝花飞宿雨晴。"
        ],
        "notes": "",
        "id": "c8bfe3b6d058ff9325382a01e603bc3c"
    },
    {
        "author": "赵子发",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "数点雨声惊残暑。",
            "帘外秋光容与。",
            "重换熏炉炷。",
            "渐低罗幕香成雾。",
            "今夜夜凉情几许。",
            "莫向屏山取取。",
            "却笑阳台女。",
            "楚人空□高唐赋。"
        ],
        "notes": "",
        "id": "fc5c71e7d0fb0b23af1927104cbf6d1c"
    },
    {
        "author": "赵子发",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "新梦断，久立暗伤春。",
            "柳下月如花下月，今年人忆去年人。",
            "往事梦中身。"
        ],
        "notes": "",
        "id": "417b3a50fd65f41335fa1daf96cc5c3f"
    },
    {
        "author": "赵子发",
        "dynasty": "宋",
        "type": "词",
        "rhythmic": "杨柳枝",
        "title": "",
        "preface": "",
        "paragraphs": [
            "淅淅西风生暮寒。",
            "绣衣单。",
            "碧梧叶落藕花残。",
            "恨前欢。",
            "月镂虚棂烟逗竹，梦千山。",
            "玉箫清夜忆孤鸾。",
            "镇长闲。"
        ],
        "notes": "",
        "id": "a2121d3e692137bbf6b61e9d4d7becb6"
    },
    {
        "author": "赵子发",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "芳菲已有东风露。",
            "寒著轻罗未去。",
            "午夜鸾车鹤驭。",
            "散入千莲步。",
            "粉香度曲嬉游女。",
            "草草相逢无据。",
            "肠断泪零无数。",
            "洒作花梢雨。"
        ],
        "notes": "",
        "id": "8cc75d71f397e2b9604c48d7728df366"
    },
    {
        "author": "赵子发",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "荒山明月，下有云来去。",
            "深夜纤毫静可数。",
            "问古今底事，留此空光，修月户、犹是当年玉斧。",
            "思君持羽扇，来伴微吟，水佩风环饮松露。",
            "待勾漏丹成，约与轻飞，人间世、不知归处。",
            "更长啸、馀声振林溪，见乱红惊飞，半岩花雨。"
        ],
        "notes": "",
        "id": "0cef0bd9439fc7eb8c370d44e5c26265"
    },
    {
        "author": "赵子发",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "疏荫摇摇趁岸移。",
            "惊鸥点点过帆飞。",
            "船分水打嫩沙回。",
            "断梦不知人去处，卷帘还有燕来时。",
            "日斜风紧转湾西。"
        ],
        "notes": "",
        "id": "6ebe404134c27b16489bac5424c97255"
    },
    {
        "author": "赵子发",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "约素小腰身。",
            "不奈伤春。",
            "疏梅影下晚妆新。",
            "袅袅娉娉何样似，一缕轻云。",
            "歌巧动朱唇。",
            "字字娇嗔。",
            "桃花深处一通津。",
            "怅望瑶台清夜月，还送归轮。"
        ],
        "notes": "",
        "id": "b8b69aaaef9b25858b15cb9d65855afe"
    },
    {
        "author": "赵子发",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "野岸孤舟，断桥明月穿流水。",
            "雁声嘹呖。",
            "双落行人泪。",
            "去岁吾家，曾插黄花醉。",
            "今那是。",
            "杖藜西指。",
            "看即成千里。"
        ],
        "notes": "",
        "id": "d4da79b50524549df584c7aae5a911cc"
    },
    {
        "author": "赵子发",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "闲庭草色侵阶绿。",
            "琐窗午梦人如玉。",
            "抛枕出罗帏。",
            "风吹金缕衣。",
            "怨春风雨恶。",
            "二月桃花落。",
            "雨后纵多晴。",
            "花休春不成。"
        ],
        "notes": "",
        "id": "af6cd1d62c0118a4aa9655e65c2538dc"
    },
    {
        "author": "赵子发",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "飞云流水来无信。",
            "花发年年恨。",
            "小桃如脸柳如眉。",
            "记得那人模样、旧家时。",
            "楼高映步拖金缕。",
            "香湿黄昏雨。",
            "如今不见欲凭书。",
            "门外水平波暖、一双鱼。"
        ],
        "notes": "",
        "id": "b09a3f8069ea00b0a0695e8f7a20f5c7"
    },
    {
        "author": "赵子发",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "春蚕昨夜眠方起，闲了罗机。",
            "共采柔枝。",
            "桑柘阴阴三月时。",
            "背人佯笑移金钏，惆怅花期。",
            "故故留迟。",
            "独自归来雨满衣。"
        ],
        "notes": "",
        "id": "7c42c18c542beb372896b8c1b0304309"
    },
    {
        "author": "赵子发",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "马蹄踏月响空山。",
            "梅生烟壑寒。",
            "水妃去后泪痕乾。",
            "天风吹佩兰。",
            "纫香久，怕花残。",
            "与君聊据鞍。",
            "一枝欲寄北人看。",
            "如今行路难。"
        ],
        "notes": "",
        "id": "378623b96ff2d1eddc94eeb716c05631"
    },
    {
        "author": "赵子发",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "约略应飞白玉盘。",
            "明楼渐放满轮寒。",
            "天垂万丈清光外，人在三秋爽气间。",
            "闻叶吹，想风鬟。",
            "浮空仿佛女乘鸾。",
            "此时不合人间有，尽入嵩山静夜看。"
        ],
        "notes": "",
        "id": "7045cc49459260207e0005394fbd7b7e"
    }
]