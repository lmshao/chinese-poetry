[
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "过太平州拜李端叔遗像",
        "preface": "",
        "paragraphs": [
            "东来已数月，弛担已渺茫。",
            "犹喜灾患身，获登先生堂。",
            "肃衣拜遗像，依然双颊光。",
            "宛若侍坐侧，妙语发天藏。",
            "厄穷出天意，人理难度量。",
            "所幸言不朽，与世为文章。",
            "赍此复何恨，私淑良不忘。",
            "小郎出见我，问知雏凤凰。",
            "他年起门户，尘滓濯秋阳。",
            "世事几变灭，人生真黄粱。",
            "置之不足道，感慨涕泪滂。",
            "我行方有程，坟山空相望。"
        ],
        "notes": "",
        "id": "6be2d32ba2b5f69a0e5e0b7642d00e40"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "观汪丞相所藏崔白画罗汉",
        "preface": "",
        "paragraphs": [
            "山堂漠漠开晓烟，何许大士当四筵。",
            "坐忘默识形骸外，持钵植杖风露前。",
            "老龙欲奋屡回首，於菟甚驯非畏鞭。",
            "小儿已解辨人我，抱头怖走成痴颠。",
            "岂知畏爱果何物，手里舍利空烛天。",
            "嗟余耳目更浅陋，喜欢获遇希有缘。",
            "神明泰定始一笑，摩挲粉墨心茫然。",
            "平生崔白画常见，邂逅入眼多弃捐。",
            "莫言人物斗奇崛，醉里落笔神助焉。",
            "汪公昔入魏帅幕，叹息巨壁围神仙。",
            "归寻十疋好东绢，恰有名手能摹传。",
            "提携万里到岭表，尤物自得高人怜。",
            "迩来劫火坏诸有，陪都正苦纷戈鋋。",
            "无力挽河为吹洗，披图感极泪如泉。"
        ],
        "notes": "",
        "id": "96cd000b0acc27d0f356c3dfe6c5f8e9"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "湘山留别",
        "preface": "",
        "paragraphs": [
            "寓久浑忘客，临行似别家。",
            "途穷身更怯，秋老鬓先华。",
            "生计黄茅合，归期碧海赊。",
            "湘山今夜雨，留我意无涯。"
        ],
        "notes": "",
        "id": "5d503a563e40f3752ee0c97eb7e96895"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "跋浯溪造极图",
        "preface": "",
        "paragraphs": [
            "浯溪未到已登临，笔力能穷造化心。",
            "我是零陵新逐客，披图一一可追寻。"
        ],
        "notes": "",
        "id": "9ddfb19ec3ce909d699296907b327075"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "跋湘西清绝图",
        "preface": "",
        "paragraphs": [
            "与山分浅正伤神，蜡屐明朝陌上尘。",
            "谁写湘西清绝景，巧移林壑慰行人。"
        ],
        "notes": "",
        "id": "c0e9a312173a0fb679abebe3cae33e0a"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "超然亭",
        "preface": "",
        "paragraphs": [
            "超然亭上鬓毛斑，浩荡秋风小立闲。",
            "岂为诗情堪过海，只缘脚力要寻山。",
            "峭峰断续天容缺，高垒萦纡地势悭。",
            "回首不堪东北望，桂林万里是秦关。"
        ],
        "notes": "",
        "id": "ae6b77d17f478bbb9b1cebd66f8ccb45"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "濯缨亭",
        "preface": "",
        "paragraphs": [
            "澄练正萦槛，高屏近拥门。",
            "偏宜云惨澹，更好月黄昏。"
        ],
        "notes": "",
        "id": "d40cf5b81429bcba9f87710e796048d2"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "雷州苏公楼",
        "preface": "",
        "paragraphs": [
            "二苏翰墨仙，谪坠百蛮里。",
            "弟兄对床眠，此意孤一世。"
        ],
        "notes": "",
        "id": "21a72255941bf0b6140813038435c3a2"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "寇莱公庙  其一",
        "preface": "",
        "paragraphs": [
            "莱公英特姿，谭笑安社稷。",
            "流离死穷荒，志士气益塞。"
        ],
        "notes": "",
        "id": "d44d73c999909c7b01d9cd7c49ce34b2"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "寇莱公庙  其二",
        "preface": "",
        "paragraphs": [
            "死谪怜忠愍，生还喜子由。",
            "荒祠连旧宅，几见海云秋。"
        ],
        "notes": "",
        "id": "3ab64defd641a4e01fc4a888b2908bd5"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "留别王六公",
        "preface": "",
        "paragraphs": [
            "六公八十尚占星，授法东坡今大成。",
            "此岁得归言不食，几时当雨信如盟。",
            "误人功业忍更问，老我林泉如可营。",
            "他日疑谋谁为决，无由重到访君平。"
        ],
        "notes": "",
        "id": "a07e57ed598669f05b53dfd554f25acc"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "渡海",
        "preface": "",
        "paragraphs": [
            "朝宗于海固愿也，一苇杭之如勇何。",
            "著浅惊呼过又喜，此生是等事尝多。"
        ],
        "notes": "",
        "id": "361326835927c370ee0d9db27bb834b0"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "北归渡海",
        "preface": "",
        "paragraphs": [
            "去日惊涛远拍天，飞廉几覆逐臣船。",
            "归舟陡顿能安稳，便觉君恩更焕然。"
        ],
        "notes": "",
        "id": "571d2f103d2234f86ab5e01a4ebf7960"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "留别许廷惠",
        "preface": "",
        "paragraphs": [
            "架空作屋才容膝，中有道人能湛然。",
            "门外红尘虽扰扰，枕边清梦自翩翩。",
            "君如海燕时须到，我似江鸥日又迁。",
            "回首石桥桥上月，与谁同赏第三年。"
        ],
        "notes": "",
        "id": "17accb6a4ffc2f89e7b8c3e4b46e7c79"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "谢许君瑶",
        "preface": "",
        "paragraphs": [
            "东坡遗物来归我，两手摩挲思不穷。",
            "举取吾家阿堵物，愧无青玉案酬公。"
        ],
        "notes": "",
        "id": "9da8c7abcb2e53851fd77d408b3e8cb9"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "全州尹氏观",
        "preface": "",
        "paragraphs": [
            "当门悬泉一线白，绕屋稻田千亩青。",
            "未论茯苓能解垢，且教月色满空庭。"
        ],
        "notes": "",
        "id": "9fd26b37b5004148821119f2282aaca7"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "法轮寺",
        "preface": "",
        "paragraphs": [
            "路转崎岖岭，水藏委曲田。",
            "茂林深似海，古刹湛如渊。",
            "岣嵝未可到，禹碑真谩传。",
            "西林归恐暮，欲去又茫然。"
        ],
        "notes": "",
        "id": "2b35d8e08c074b4042b5d8e7d3324bc5"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "胜业寺",
        "preface": "",
        "paragraphs": [
            "故宫余禹迹，胜地属僧家。",
            "古庙松阴合，幽亭竹影斜。",
            "岭云吟外澹，山鸟定中哗。",
            "谴逐成轻别，空怀客路赊。"
        ],
        "notes": "",
        "id": "39d13539f6458ddea9c6c9deb496ce55"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "炼丹垂老心犹健，怀橘当年事已非。"
        ],
        "notes": "",
        "id": "e3ea7423ee23329b7bedde1384e382df"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "石桥步月公居后，橘井烹茶我在先。"
        ],
        "notes": "",
        "id": "edbe5e3923e55cbac92fb4ba695de7b7"
    },
    {
        "author": "折彦质",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "待公辅佐中兴了，乞取袈裟送暮身。"
        ],
        "notes": "",
        "id": "284b937a5a9a8c4a48196ab953f1fa6e"
    }
]