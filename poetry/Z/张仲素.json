[
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "仙娥今下嫁，骄子自同和。",
            "劒戟归田尽，牛羊绕塞多。"
        ],
        "notes": "",
        "id": "f7ff7777b29c5e3a4c0facd0ae8ca90c"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜曲",
        "preface": "",
        "paragraphs": [
            "丁丁漏水夜何长，漫漫轻云露月光。",
            "秋壁暗虫通夕响，寒衣未寄莫飞霜。"
        ],
        "notes": "",
        "id": "667d86a3e87b85b44e2e9a5ffa36f1de"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲二首 一",
        "preface": "",
        "paragraphs": [
            "家寄征江岸，征人几岁游。",
            "不知潮水信，每日到沙头。"
        ],
        "notes": "",
        "id": "317176e19f61c5808628a7bf449a78d4"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲二首 二",
        "preface": "",
        "paragraphs": [
            "乘晓南湖去，参差叠浪横。",
            "前洲在何处？雾里鴈嘤嘤。"
        ],
        "notes": "",
        "id": "376c332df979ff175b1f0ca33802df62"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 一",
        "preface": "",
        "paragraphs": [
            "烟柳飞轻絮，风榆落小钱。",
            "蒙蒙百花里，罗绮竞秋千。"
        ],
        "notes": "",
        "id": "32c2933442e012df8ebaa211125eb257"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 二",
        "preface": "",
        "paragraphs": [
            "骋望登香阁，争高下砌台。",
            "林间踏青去，席上意钱来。"
        ],
        "notes": "",
        "id": "b461e70f830e34fe8f0c633eb458fbab"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 春游曲三首 三",
        "preface": "",
        "paragraphs": [
            "行乐三春节，林花百和香。",
            "当年重意气，先占鬬鸡场。"
        ],
        "notes": "",
        "id": "231848388b6271153506e02cde65edbe"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 圣明乐 一",
        "preface": "",
        "paragraphs": [
            "玉帛殊方至，歌钟比屋闻。",
            "华夷今一贯，同贺圣明君。"
        ],
        "notes": "",
        "id": "9d39e7730111d4b412eeb46197eef495"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 圣明乐 二",
        "preface": "",
        "paragraphs": [
            "九陌祥烟合，千春瑞月明。",
            "宫花将苑柳，先发凤皇城。"
        ],
        "notes": "",
        "id": "220bd9667f31ddd0bedaef7045dc5cd0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 太平乐",
        "preface": "",
        "paragraphs": [
            "圣德超千古，皇威静四方。",
            "苍生今息战，无事觉时长。"
        ],
        "notes": "",
        "id": "a46578b6991d0b895895496e42ff6b20"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 一",
        "preface": "",
        "paragraphs": [
            "网户交如绮，纱窗薄似烟。",
            "乐吹天上曲，人是月中仙。"
        ],
        "notes": "",
        "id": "517c2e06cb304d4873d2e26b0ec8471f"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 二",
        "preface": "",
        "paragraphs": [
            "翠匣开寒镜，珠钗挂步摇。",
            "妆成秖畏晓，更漏促春宵。"
        ],
        "notes": "",
        "id": "cb97eb717d66973174761c1b7beb3c4a"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 三",
        "preface": "",
        "paragraphs": [
            "江果瑶池实，金盘露井冰。",
            "甘泉将避暑，台殿晓光凝。"
        ],
        "notes": "",
        "id": "f1460efa790484948a76dac9a4ef6bd3"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 四",
        "preface": "",
        "paragraphs": [
            "月彩浮鸾殿，砧声隔凤楼。",
            "笙歌临水槛，红烛乍迎秋。"
        ],
        "notes": "",
        "id": "f79dc15c9b1a3d7701ac54f05b0d84e1"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 五",
        "preface": "",
        "paragraphs": [
            "奇树留寒翠，神池结夕波。",
            "黄山一夜雪，渭水雁声多。"
        ],
        "notes": "",
        "id": "948e7d9ccf19728b973251a935f0bc34"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "缑山鹤",
        "preface": "",
        "paragraphs": [
            "羽客骖仙鹤，将飞驻碧山。",
            "映松残雪在，度岭片云还。",
            "清唳因风远，高姿对水闲。",
            "笙歌忆天上，城郭叹人间。",
            "几变霜毛洁，方殊藻质斑。",
            "迢迢烟路逸，奋翮讵能攀。"
        ],
        "notes": "",
        "id": "fb72e6f0d98c1b65a076acb4ee1a7c83"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "夜闻洛滨吹笙",
        "preface": "",
        "paragraphs": [
            "王子千年后，笙音五夜闻。",
            "逶迤绕清洛，断续下仙云。",
            "泄泄飘难定，啾啾曲未分。",
            "松风助幽律，波月动轻文。",
            "凤管听何远，鸾声若在群。",
            "暗空思羽盖，余气自氛氲。"
        ],
        "notes": "",
        "id": "e93ae043c66d654182af72c0ba54bc76"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "上元日听太清宫步虚",
        "preface": "",
        "paragraphs": [
            "仙客开金箓，元辰会玉京。",
            "灵歌宾紫府，雅韵出层城。",
            "磬杂音徐彻，风飘响更清。",
            "纡余空外尽，断续听中生。",
            "舞鹤纷将集，流云住未行。",
            "谁知九陌上，尘俗仰遗声。"
        ],
        "notes": "",
        "id": "1a0b525a5ddecaa39a73e1d64ca7d75e"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "玉绳低建章",
        "preface": "",
        "paragraphs": [
            "迢迢玉绳下，芒彩正阑干。",
            "稍复临𫛛鹊，方疑近露寒。",
            "微明连粉堞，的皪映仙盘。",
            "横接河流照，低将夜色残。",
            "天榆随影没，宫树与光攒。",
            "遐想西垣客，长吟欲罢难。"
        ],
        "notes": "",
        "id": "84a4ef3f9bd4be7a3bb0125f7658e766"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "寒云轻重色",
        "preface": "",
        "paragraphs": [
            "佳期当可许，托思望云端。",
            "鳞影朝犹落，繁阴暮自寒。",
            "因风方袅袅，间石已漫漫。",
            "隐映看鸿度，霏微觉树攒。",
            "凝空多似黛，引素乍如纨。",
            "每向愁中览，含毫欲状难。"
        ],
        "notes": "",
        "id": "b0aee56c9630df3968539a8ca71b2cb0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "圣明乐",
        "preface": "",
        "paragraphs": [
            "九陌祥烟合，千春瑞月明。",
            "宫花将苑柳，先发凤皇城。"
        ],
        "notes": "",
        "id": "220bd9667f31ddd0bedaef7045dc5cd0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "献寿词",
        "preface": "",
        "paragraphs": [
            "玉帛殊方至，歌钟比屋闻。",
            "华夷今一贯，同贺圣朝君。"
        ],
        "notes": "",
        "id": "9d39e7730111d4b412eeb46197eef495"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 一",
        "preface": "",
        "paragraphs": [
            "网户交如绮，纱窗薄似烟。",
            "乐吹天上曲，人是月中仙。"
        ],
        "notes": "",
        "id": "517c2e06cb304d4873d2e26b0ec8471f"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 二",
        "preface": "",
        "paragraphs": [
            "翠匣开寒镜，珠钗挂步摇。",
            "妆成祗畏晓，更漏促春宵。"
        ],
        "notes": "",
        "id": "cb97eb717d66973174761c1b7beb3c4a"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 三",
        "preface": "",
        "paragraphs": [
            "红果瑶池实，金盘露井冰。",
            "甘泉将避暑，台殿晓光凝。"
        ],
        "notes": "",
        "id": "33225c56053a710c193659a4037809c7"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 四",
        "preface": "",
        "paragraphs": [
            "月采浮鸾殿，砧声隔凤楼。",
            "笙歌临水槛，红烛乍迎秋。"
        ],
        "notes": "",
        "id": "c403a3a63d2a829cea4b6855015f3db1"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "宫中乐五首 五",
        "preface": "",
        "paragraphs": [
            "奇树留寒翠，神池结夕波。",
            "黄山一夜雪，渭水泻声多。"
        ],
        "notes": "",
        "id": "948e7d9ccf19728b973251a935f0bc34"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 一",
        "preface": "",
        "paragraphs": [
            "烟柳飞轻絮，风榆落小钱。",
            "蒙蒙百花里，罗绮竞秋千。"
        ],
        "notes": "",
        "id": "32c2933442e012df8ebaa211125eb257"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 二",
        "preface": "",
        "paragraphs": [
            "骋望登香阁，争高下砌台。",
            "林间踏青去，席上寄牋来。"
        ],
        "notes": "",
        "id": "b461e70f830e34fe8f0c633eb458fbab"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春游曲三首 三",
        "preface": "",
        "paragraphs": [
            "行乐三春节，林花百和香。",
            "当年重意气，先占鬬鸡场。"
        ],
        "notes": "",
        "id": "231848388b6271153506e02cde65edbe"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "袅袅城边柳，青青陌上桑。",
            "提笼忘采叶，昨夜梦渔阳。"
        ],
        "notes": "",
        "id": "88d10f695b9eac90c35adc841051a71f"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春江曲二首 一",
        "preface": "",
        "paragraphs": [
            "家寄征河岸，征人几岁游。",
            "不如潮水信，每日到沙头。"
        ],
        "notes": "",
        "id": "319fbd40148c816a853adf0361b58f36"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "春江曲二首 二",
        "preface": "",
        "paragraphs": [
            "乘晓南湖去，参差叠浪横。",
            "前洲在何处，霜里鴈嘤嘤。"
        ],
        "notes": "",
        "id": "376c332df979ff175b1f0ca33802df62"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "太平词",
        "preface": "",
        "paragraphs": [
            "圣德超千古，皇威静四方。",
            "苍生今息战，无事觉时良。"
        ],
        "notes": "",
        "id": "a46578b6991d0b895895496e42ff6b20"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "陇上行",
        "preface": "",
        "paragraphs": [
            "行到黄云陇，唯闻羌戍鼙。",
            "不如山下水，犹得任东西。"
        ],
        "notes": "",
        "id": "2a776457c6757fb7f554a38df67c045f"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "思君恩",
        "preface": "",
        "paragraphs": [
            "紫禁香如雾，青天月似霜。",
            "云韶何处奏，祗是在朝阳。"
        ],
        "notes": "",
        "id": "bc044ea563350e4d5705f3c37aa91695"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "仙娥今下嫁，骄子自同和。",
            "劒戟归田尽，牛羊绕塞多。"
        ],
        "notes": "",
        "id": "f7ff7777b29c5e3a4c0facd0ae8ca90c"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋夜曲",
        "preface": "",
        "paragraphs": [
            "丁丁漏水夜何长，漫漫轻云露月光。",
            "秋逼暗虫通夕响，征衣未寄莫飞霜。"
        ],
        "notes": "",
        "id": "667d86a3e87b85b44e2e9a5ffa36f1de"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思赠远",
        "preface": "",
        "paragraphs": [
            "博山沉燎绝余香，兰烬金檠怨夜长。",
            "为问青青河畔草，几回经雨复经霜。"
        ],
        "notes": "",
        "id": "d04c49469097f06e4a3da69fd91eb5f3"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "卷斾生风喜气新，早持龙节静边尘。",
            "汉家天子图麟阁，身是当今第一人。"
        ],
        "notes": "",
        "id": "8ecab2bb2bd85fcb84baa08a281588e2"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 一",
        "preface": "",
        "paragraphs": [
            "三戍渔阳再渡辽，骍弓在臂劒横腰。",
            "匈奴似若知名姓，休傍阴山更射雕。"
        ],
        "notes": "",
        "id": "4fe4bf0d4c3c0c8d6e1811eab2e455f0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 二",
        "preface": "",
        "paragraphs": [
            "猎马千行鴈几双，燕然山下碧油幢。",
            "传声漠北单于破，火照旌旗夜受降。"
        ],
        "notes": "",
        "id": "8cd0a27c6e5e07a68650ed2af3179fa8"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 三",
        "preface": "",
        "paragraphs": [
            "朔雪飘飘开鴈门，平沙历乱卷蓬根。",
            "功名耻计擒生数，直斩楼兰报国恩。"
        ],
        "notes": "",
        "id": "607a2bc345550f010b69251792885de6"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 四",
        "preface": "",
        "paragraphs": [
            "陇水潺湲陇树秋，征人到此泪双流。",
            "乡关万里无因见，西戍河源早晚休。"
        ],
        "notes": "",
        "id": "78b1eafbc6062a17c33bf8528390f3e0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "塞下曲五首 五",
        "preface": "",
        "paragraphs": [
            "阴碛茫茫塞草肥，桔槔烽上暮云飞。",
            "交河北望天连海，苏武曾将汉节归。"
        ],
        "notes": "",
        "id": "4bb8c4bb5163dcf27ab896772fb0da21"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思二首 一",
        "preface": "",
        "paragraphs": [
            "碧窗斜日蔼深晖，愁听寒螀泪湿衣。",
            "梦里分明见关塞，不知何路向金微。"
        ],
        "notes": "",
        "id": "820de497974b0714016edc6d386b9a73"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "秋思二首 二",
        "preface": "",
        "paragraphs": [
            "秋天一夜静无云，断续鸿声到晓闻。",
            "欲寄征衣问消息，居延城外又移军。"
        ],
        "notes": "",
        "id": "227d3edf46ca90904219080f1e510432"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "汉苑行二首",
        "preface": "",
        "paragraphs": [
            "回鴈高飞太液池，新花低发上林枝。",
            "年光到处皆堪赏，春色人间总不知。"
        ],
        "notes": "",
        "id": "8a4dac4e5f999af7f324ad7bf38f4851"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "汉苑行二首 二",
        "preface": "",
        "paragraphs": [
            "春风淡荡景悠悠，莺啭高枝燕入楼。",
            "千步回廊闻凤吹，珠帘处处上银钩。"
        ],
        "notes": "",
        "id": "4f0e87c1ca0f3134a122657c86613f7d"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "天马辞二首 一",
        "preface": "",
        "paragraphs": [
            "天马初从渥水来，郊歌曾唱得龙媒。",
            "不知玉塞沙中路，苜蓿残花几处开。"
        ],
        "notes": "",
        "id": "0f068bf561e9e400db3a998fa79349dc"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "天马辞二首 二",
        "preface": "",
        "paragraphs": [
            "躞蹀宛驹齿未齐，𪭢金喷玉向风嘶。",
            "来时欲尽金河道，猎猎轻风在碧蹄。"
        ],
        "notes": "",
        "id": "f9a06bc53f2692e3de633e6b42294af4"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 一",
        "preface": "",
        "paragraphs": [
            "楼上残灯伴晓霜，独眠人起合欢床。",
            "相思一夜情多少，地角天涯不是长。"
        ],
        "notes": "",
        "id": "47a2cf5c0d79b729b5e5194b7a24e1c0"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 二",
        "preface": "",
        "paragraphs": [
            "北邙松栢锁愁烟，燕子楼人思悄然。",
            "自埋劒履歌尘散，红袖香消已十年。"
        ],
        "notes": "",
        "id": "4f4957f83e95f5378fc1a1fd4e6a92da"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "燕子楼诗三首 三",
        "preface": "",
        "paragraphs": [
            "适看鸿鴈岳阳回，又覩玄禽逼社来。",
            "瑶瑟玉箫无意绪，任从蛛网任从灰。"
        ],
        "notes": "",
        "id": "3ee2288314ba974a2ff826c903f62242"
    },
    {
        "author": "张仲素",
        "dynasty": "唐",
        "type": "诗",
        "rhythmic": "",
        "title": "催妆诗",
        "preface": "",
        "paragraphs": [
            "舜耕余草木，禹凿旧山川。",
            "（见《说郛》卷三二高怿《群居解颐》、卷六五宋无和子《善谑集》、《古今说海》本陆游《避暑漫抄》引《解颐》）。"
        ],
        "notes": "",
        "id": "f34ee37f6132ce09f133c2d02c890faa"
    }
]