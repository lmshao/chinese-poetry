[
    {
        "author": "周郔",
        "dynasty": "宋",
        "type": "诗",
        "rhythmic": "",
        "title": "三高亭怀范石湖",
        "preface": "",
        "paragraphs": [
            "莼脆鲈肥酒细倾，浩歌悲壮欲谁听。",
            "沈迷簿领头将白，弹压江山眼自青。",
            "鱼跃紫鳞冲苇岸，鸥翻白雪下沙汀。",
            "西风散发危亭上，醉倚丰碑照日星。"
        ],
        "notes": "",
        "id": "8242ea8bc302ae5464504295fd88f483"
    },
    {
        "author": "周郔",
        "dynasty": "宋",
        "type": "诗",
        "rhythmic": "",
        "title": "丁酉经由三高亭再和",
        "preface": "",
        "paragraphs": [
            "吴江未到意先倾，杳杳渔歌醉里听。",
            "霜晚人家千橘熟，秋晴江上数峰青。",
            "鱼缘香饵吞残钓，鹤趁归帆下远汀。",
            "大艑何时眼中见，乘槎拟欲问台星。"
        ],
        "notes": "",
        "id": "5c6d7cef9bf07dcbe236fe1be7ec4628"
    }
]