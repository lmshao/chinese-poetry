[
    {
        "author": "郑辕",
        "dynasty": "唐",
        "type": "诗",
        "rhythmic": "",
        "title": "游枋口（幷序） 蒙泉",
        "preface": "",
        "paragraphs": [
            "丹洞吐细泉，宛转苍苔里。",
            "凝碧时含光，流泄复如此。",
            "谁知山下泉，来洗幽人耳。"
        ],
        "notes": "",
        "id": "c175ade5fae307a4d558d6fab6a13754"
    },
    {
        "author": "郑辕",
        "dynasty": "唐",
        "type": "诗",
        "rhythmic": "",
        "title": "游枋口（幷序） 薜荔壁",
        "preface": "",
        "paragraphs": [
            "薜荔生空山，幽姿媚苔壁。",
            "根封石燕泥，花似乳窦滴。",
            "灵均没已久，荣落谁人惜。"
        ],
        "notes": "",
        "id": "1c3b6b9b6898b49563a7c696f9d575f1"
    },
    {
        "author": "郑辕",
        "dynasty": "唐",
        "type": "诗",
        "rhythmic": "",
        "title": "游枋口（幷序） 石笋高",
        "preface": "",
        "paragraphs": [
            "竦干青山下，卓立白云际。",
            "濯似春筠茎，奇如夏峰势。",
            "赏者空往来，亭亭几千里。",
            "（见乾隆二十四年刊萧应植纂《济源县志》卷十六）（〖1〗《县志》跋云：「郑辕以下三人，《旧志》列于明时，今改正。",
            "《全唐诗》旁搜博采，有郑辕，余无考。",
            "」〖2〗清孙星衍《寰宇访碑录》卷四著录河南济源唐代石刻有「监察御史郑辕诗，正书，无年月。",
            "」）。"
        ],
        "notes": "",
        "id": "8d2815192c5fa031a0ce16a2fd9e775e"
    }
]