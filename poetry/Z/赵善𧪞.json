[
    {
        "author": "赵善𧪞",
        "dynasty": "宋",
        "type": "诗",
        "rhythmic": "",
        "title": "浯溪",
        "preface": "",
        "paragraphs": [
            "两载真成漫浪游，丰碑重拂倍含羞。",
            "空怜民力疲刍粟，滥厕时贤动冕旒。",
            "病骨讵堪胜重寄，归舟喜不负清流。",
            "家山屈指朝朝□，□老休劳念□□。"
        ],
        "notes": "",
        "id": "fcccb6a11053b3f6afa44d91d4242b7f"
    },
    {
        "author": "赵善𧪞",
        "dynasty": "宋",
        "type": "诗",
        "rhythmic": "",
        "title": "宝华岩",
        "preface": "",
        "paragraphs": [
            "宝色晴光合，浮岚薄翠微。",
            "天开今觉路，洞锁古神扉。",
            "淡拂山僧帽，闲随野客衣。",
            "日斜凉吹起，林壑更依依。"
        ],
        "notes": "",
        "id": "df4146d36b80b472bc3164abc11975ed"
    }
]