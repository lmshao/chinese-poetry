[
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "寒食访僧",
        "preface": "",
        "paragraphs": [
            "客舍愁经百五春，雨余溪寺绿无尘。",
            "金花开处秋千鼓，粉颊谁家鬭草人。",
            "水上碧桃流片段，梁间新燕语逡巡。",
            "高僧不饮客携酒，来劝先朝放逐臣。"
        ],
        "notes": "",
        "id": "3e956037266757cdf48e1640570227e1"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "郢城新亭",
        "preface": "",
        "paragraphs": [
            "每到新亭即厌归，野香经雨长松围。",
            "四簷山色消繁暑，一局棋声下翠微。",
            "冰片角巾簪涧月，锦文拳石砌苔矶。",
            "近来学得笼中鹘，回避流鶑笑不飞。"
        ],
        "notes": "",
        "id": "5a0d328ecbc28c248d585e8c95f8411b"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "寒食日经秀上人房",
        "preface": "",
        "paragraphs": [
            "花时懒看花，来访野僧家。",
            "劳师击新火，劝我雨前茶。"
        ],
        "notes": "",
        "id": "121f2d38852f4a845dc1bc8e8935a02e"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "过信阳军白雪驿",
        "preface": "",
        "paragraphs": [
            "得罪先朝出粉围，五原功业有谁知。",
            "年余放逐无人识，白雪关头一望时。"
        ],
        "notes": "",
        "id": "5d7b2d86f592bd31eca24f5af738d065"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "送曹纬刘鼎二秀才",
        "preface": "",
        "paragraphs": [
            "旦夕春风老，离心共黯然。",
            "小舟闻笛夜，微雨养花天。",
            "手笔人皆有，曹刘世所贤。",
            "郴侯重才子，从此看鶑迁。"
        ],
        "notes": "",
        "id": "2bd3f45fb138d627c2262b3ba949c987"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "送枝江秦长官罢秩",
        "preface": "",
        "paragraphs": [
            "众论才名外，亲人似古人。",
            "官嫌容易达，家爱等闲贫。",
            "解印诗权在，移风泽国春。",
            "政声交不得，惭见数乡民。"
        ],
        "notes": "",
        "id": "c1e1e3a8ae65356b491d162cc57a2409"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "温泉",
        "preface": "",
        "paragraphs": [
            "潺湲如燎岭云阴，玉石鱼龙换古今。",
            "只见开元无事久，不知贞观用功深。",
            "笼无解语衣无雪，堆有黄沙粟有金。",
            "惆怅群邪负恩泽，始知夷甫少经心。"
        ],
        "notes": "",
        "id": "88cfd6d9d526862daad7bfac06c8dbf9"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "读江总传",
        "preface": "",
        "paragraphs": [
            "行人慵过景阳宫，宫畔离离禾黍风。",
            "庭玉有花空怨白，井莲无步莫愁红。",
            "吟诗功业才虽大，亡国君臣道最同。",
            "争忍暮年归故里，纶竿回避钓鱼翁。"
        ],
        "notes": "",
        "id": "245ad51d9ca8a59f37cdbce01e6dd364"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "爽约",
        "preface": "",
        "paragraphs": [
            "吟遶虚廊更向阑，绣窗灯影背栏干。",
            "燕栖鶑宿无人语，一夜萧萧细雨寒。"
        ],
        "notes": "",
        "id": "07626b162310ceb8e961c6ebca50fd0c"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "题松滋东禅院",
        "preface": "",
        "paragraphs": [
            "百花深处小危楼，千步苍苔到叶舟。",
            "一夜楚江寒食雨，离人白尽未归头。"
        ],
        "notes": "",
        "id": "bbee70214e34247d72de9b87b82540b7"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "双笋石",
        "preface": "",
        "paragraphs": [
            "流水惊前事，清风似昔时。",
            "重吟金谷咏，如见岘山碑。"
        ],
        "notes": "",
        "id": "52b4cdc5119895ecfa539918c66e064e"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "香木槽",
        "preface": "",
        "paragraphs": [
            "沉檀香植在天涯，贱等荆衡水面槎。",
            "何必为槽饲鸡犬，不如煨烬向豪家。"
        ],
        "notes": "",
        "id": "f499ca6f7b6d14a204c1c251575930cb"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "题缑氏山王子晋祠",
        "preface": "",
        "paragraphs": [
            "秋阴漠漠秋云轻，缑氏山头月正明。",
            "帝子西飞仙驭远，不知何处作吹笙。"
        ],
        "notes": "",
        "id": "73df9f52c0d84cec6a6353660680e365"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "绝句三首  其一",
        "preface": "",
        "paragraphs": [
            "亭亭画舸系寒潭，直到行人酒半酣。",
            "不管烟波与风雨，载将离恨过江南。"
        ],
        "notes": "",
        "id": "46e1dbb610dd305a781f94aa484a1864"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "绝句三首  其二",
        "preface": "",
        "paragraphs": [
            "一夜西风旅雁秋，背身调镞索征裘。",
            "关山落尽黄榆叶，驻马谁家唱石州。"
        ],
        "notes": "",
        "id": "7f9da69d5661cdc6cefe4447cd71759e"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "绝句三首  其三",
        "preface": "",
        "paragraphs": [
            "江云薄薄日斜晖，江馆萧条独掩扉。",
            "梁燕不在人事改，雨中犹作一双飞。"
        ],
        "notes": "",
        "id": "f21f12586b27cc4c0927f231d0687917"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "水暖凫医行哺子，溪深桃李卧开花。"
        ],
        "notes": "",
        "id": "6f350ccbd0fdbb9e804d50c46b9e9afa"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "百草千花路，华风细雨天。"
        ],
        "notes": "",
        "id": "cf04023a699832d78286815139c0a825"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "过关已跃樗蒲马，误喘犹惊顾兔屏。"
        ],
        "notes": "",
        "id": "496b24b56b230749ae59a206289234b9"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "星沉会节歌钟早，天半上阳烟树微。"
        ],
        "notes": "",
        "id": "ab784cb9f60d56c6e93cefac83040d59"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "越绝晓残蝴蝶梦，单于秋引画龙声。"
        ],
        "notes": "",
        "id": "fb86b003b4bf5ca5a85c27be016aef04"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "杜曲花光浓似酒，灞陵春色老于人。"
        ],
        "notes": "",
        "id": "a0fe68113344beab75340efc0dd61c6e"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "满帆西日催行客，一夜东风落楚梅。"
        ],
        "notes": "",
        "id": "c4c2ab238437b0eeeec3dab77fa738ba"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "失意惯中迁客酒，多年不见侍臣花。"
        ],
        "notes": "",
        "id": "4b1fc0e3792ed449184e72b4224f1766"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "旧井霜封仙界橘，双溪晴落海边鸥。"
        ],
        "notes": "",
        "id": "e67ae6fb1270339d5982c569e4f2261d"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "人辞碧落春风晚，花老朱陵古渡头。"
        ],
        "notes": "",
        "id": "616ce20a78680c2237c533c667881ae2"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "承露气清驹送日，觚棱人静鸟呼风。"
        ],
        "notes": "",
        "id": "47226407f60cc489b0d558119ea86c80"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "鬓间相似雪，峰外寂寒烟。"
        ],
        "notes": "",
        "id": "7e811b587a286145f9194639a75710ba"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "眼界入去中。"
        ],
        "notes": "",
        "id": "2bba3282927c1dffeda25d7266ecc5ff"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "久欠游山债。"
        ],
        "notes": "",
        "id": "5f735072607bd36f311b2850e822c1cc"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "偷分暇日工。"
        ],
        "notes": "",
        "id": "f2da782206686671ddac868ac321b8e3"
    },
    {
        "author": "郑文宝",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "登临虽未立。"
        ],
        "notes": "",
        "id": "fee6d5776ca05c1c9026446d12049979"
    }
]