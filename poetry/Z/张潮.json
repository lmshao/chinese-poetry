[
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "杂曲歌辞 长干行",
        "preface": "",
        "paragraphs": [
            "壻贫如珠玉，壻富如埃尘。",
            "贫时不忘旧，富贵多宠新。",
            "妾本富家女，与君为偶匹。",
            "惠好一何深，中门不曾出。",
            "妾有绣衣裳，葳蕤金缕光。",
            "念君贫且贱，易此从远方。",
            "远方三千里，发去悔不已。",
            "日暮情更来，空望去时水。",
            "孟夏麦始秀，江上多南风。",
            "商贾归欲尽，君今尚巴东。",
            "巴东有巫山，窈窕神女颜。",
            "常恐游此山，果然不知还。"
        ],
        "notes": "",
        "id": "22ce8bfb2ee2f379f1ceee3c4d9f5827"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "江风行",
        "preface": "",
        "paragraphs": [
            "壻贫如珠玉，壻富如埃尘。",
            "贫时不忘旧，富日多宠新。",
            "妾本富家女，与君为偶匹。",
            "惠好一何深，中门不曾出。",
            "妾有绣衣裳，葳蕤金缕光。",
            "念君贫且贱，易此从远方。",
            "远方三千里，思君心未已。",
            "日暮情更来，空望去时水。",
            "孟夏麦始秀，江上多南风。",
            "商贾归欲尽，君今尚巴东。",
            "巴东有巫山，窈窕神女颜。",
            "常恐游此方，果然不知还。"
        ],
        "notes": "",
        "id": "22ce8bfb2ee2f379f1ceee3c4d9f5827"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "襄阳行",
        "preface": "",
        "paragraphs": [
            "玉盘转明珠，君心无定准。",
            "昨见襄阳客，剩说襄阳好无尽。",
            "襄汉水，岘山垂，汉水东流风北吹。",
            "只言一世长娇宠，那悟今朝见别离。",
            "君渡清羗渚，知人独不语。",
            "妾见鸟栖林，忆君相思深。",
            "莫作云间鸿，离声顾俦侣。",
            "尚如匣中劒，分形会同处。",
            "是君妇，识君情，怨君恨君为此行。",
            "下床一宿不可保，况乃万里襄阳城。",
            "襄阳传近大堤北，君到襄阳莫回惑。",
            "大堤诸女儿，怜钱不怜德。"
        ],
        "notes": "",
        "id": "4c3548894f8b3a8b53272fe41136d66f"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "采莲词",
        "preface": "",
        "paragraphs": [
            "朝出沙头日正红，晚来云起半江中。",
            "赖逢邻女曾相识，并著莲舟不畏风。"
        ],
        "notes": "",
        "id": "06a3094b3ccc908c97565d226ac65786"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "江南行",
        "preface": "",
        "paragraphs": [
            "茨菰叶烂别西湾，莲子花开犹未还。",
            "妾梦不离江水上，人传郎在凤凰山。"
        ],
        "notes": "",
        "id": "5741d515a86265fc8ff509c7fec1e80f"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "长干行",
        "preface": "",
        "paragraphs": [
            "忆昔深闺里，烟尘不曾识。",
            "嫁与长干人，沙头候风色。",
            "五月南风兴，思君下巴陵。",
            "八月西风起，想君发[扬]子。",
            "去来悲如何，见少离别多。",
            "湘潭几日到，妾梦越风波。",
            "昨夜狂风度，吹折江头树。",
            "淼淼暗无边，行人在何处。",
            "北客真三公，朱衣满江中。",
            "薄暮来投宿，数朝不肯东。",
            "好乘浮云骢，佳期兰渚东。",
            "鸳鸯绿浦上，翡翠锦屏中。",
            "自怜十五余，颜色桃花红。",
            "那作商人妇，愁水复愁风。"
        ],
        "notes": "",
        "id": "dd3c818a82fc24db8698d221882649a3"
    },
    {
        "author": "张潮",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "寒林苞晚橘，风絮露垂杨。"
        ],
        "notes": "",
        "id": "2434f10f2a010fec536b4aa1e5101b08"
    }
]