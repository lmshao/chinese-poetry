[
    {
        "author": "赵汝蓥",
        "dynasty": "宋",
        "type": "诗",
        "rhythmic": "",
        "title": "金陵作",
        "preface": "",
        "paragraphs": [
            "龙虎帝王宅，凤凰僊子台。",
            "六朝遗事冷，八月夜潮回。",
            "陇雁秋仍到，江花晚自开。",
            "凭高一樽酒，何代独无才。"
        ],
        "notes": "",
        "id": "bdc573f17ce16cc48cc318b934bcfb7b"
    },
    {
        "author": "赵汝蓥",
        "dynasty": "宋",
        "type": "诗",
        "rhythmic": "",
        "title": "题龙君祠",
        "preface": "",
        "paragraphs": [
            "万顷鲸波内，岿然一石山。",
            "江神擎贝阙，湘女露云鬟。",
            "客棹苍茫外，祇园紫翠间。",
            "我来嗟索寞，登眺却忘还。"
        ],
        "notes": "",
        "id": "f18ae18e4ebe8ab4e118449d74a1bd92"
    }
]