[
    {
        "author": "张坚",
        "dynasty": "宋",
        "type": "诗",
        "rhythmic": "",
        "title": "将之豫章别葆光先生",
        "preface": "",
        "paragraphs": [
            "西山唤我陪轻举，上馆留君养大还。",
            "莫起世间离别念，他年相见两童颜。"
        ],
        "notes": "",
        "id": "c28be8605bd0fb1953d626b54034d2bc"
    },
    {
        "author": "张坚",
        "dynasty": "宋",
        "type": "诗",
        "rhythmic": "",
        "title": "鹤庙松",
        "preface": "",
        "paragraphs": [
            "谁种飞仙百丈梯，风摧雨折昔人非。",
            "凭谁寄语杨员外，留取孙枝待令威。"
        ],
        "notes": "",
        "id": "aa166a8405fd40eeb523c553839f5c36"
    },
    {
        "author": "张坚",
        "dynasty": "宋",
        "type": "诗",
        "rhythmic": "",
        "title": "茅山雨中",
        "preface": "",
        "paragraphs": [
            "踈踈雾雨閟朝晴，不那浮云先自生。",
            "传语洞灵休勒驾，而今逋客已归耕。"
        ],
        "notes": "",
        "id": "afcd1966f03475b43b63b82697602124"
    }
]