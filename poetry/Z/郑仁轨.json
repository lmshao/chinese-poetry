[
    {
        "author": "郑仁轨",
        "dynasty": "唐",
        "type": "诗",
        "rhythmic": "",
        "title": "五言奉日侍宴望海应诏",
        "preface": "",
        "paragraphs": [
            "御龙称曩载，仙驾纪前皇。",
            "直谓穷游览，非为务省方。",
            "大君弘覆焘，禁暴抚遐荒。",
            "观兵临碣石，极目眺扶桑。",
            "周区廓灵府，接汉委归塘。",
            "淼淼经纶阔，悠悠控注长。",
            "标空□绝岛，跨日起飞梁。",
            "银阙浮朝气，金台映晚光。",
            "荡秽符神略，安流表会昌。",
            "徒欣奉奇观，倾蠡讵可量？",
            "（《翰林学士集》）（按：此诗原署「左宗卫率府长史弘文馆直学士臣郑仁轨上」。",
            "张步云《唐代逸诗辑存》收入。",
            "）。"
        ],
        "notes": "",
        "id": "b11b9f8d514717aaba9c7eaedffc0d2b"
    }
]