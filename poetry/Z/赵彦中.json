[
    {
        "author": "赵彦中",
        "dynasty": "宋",
        "type": "诗",
        "rhythmic": "",
        "title": "挽崔舍人  其一",
        "preface": "",
        "paragraphs": [
            "直上青霄早，秋翎插健雕。",
            "心源九云梦，笔阵几嫖姚。",
            "视草含英凤，封章落贵貂。",
            "身前茂陵稿，及谒汉皇朝。"
        ],
        "notes": "",
        "id": "3b093cbfbb7f8946f1ef60a4858f2ac1"
    },
    {
        "author": "赵彦中",
        "dynasty": "宋",
        "type": "诗",
        "rhythmic": "",
        "title": "挽崔舍人  其二",
        "preface": "",
        "paragraphs": [
            "仙院分宵直，书庭接翼翔。",
            "情忘海夫臭，语借令君香。",
            "壮发犹藏葆，生刍已奠觞。",
            "修文平日事，地下亦为郎。"
        ],
        "notes": "",
        "id": "059361d9e6772f65584ca463627394ea"
    }
]