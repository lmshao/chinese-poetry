[
    {
        "author": "赵孟僖",
        "dynasty": "宋",
        "type": "诗",
        "rhythmic": "",
        "title": "庆侍郎  其一",
        "preface": "",
        "paragraphs": [
            "不恋持荷侍玉皇，再从均燕似山堂。",
            "世间何物侔清节，照水梅花傲雪霜。"
        ],
        "notes": "",
        "id": "3a3af4a0559dd5e10890d5c888201093"
    },
    {
        "author": "赵孟僖",
        "dynasty": "宋",
        "type": "诗",
        "rhythmic": "",
        "title": "庆侍郎  其二",
        "preface": "",
        "paragraphs": [
            "去年腊月正兹时，曾逐宾尘献寿诗。",
            "今岁威仪多胜旧，子孙显达福累□。"
        ],
        "notes": "",
        "id": "aa1a33f1cc849f012a2d1824b49ca52c"
    },
    {
        "author": "赵孟僖",
        "dynasty": "宋",
        "type": "诗",
        "rhythmic": "",
        "title": "庆侍郎  其三",
        "preface": "",
        "paragraphs": [
            "幸逢八秩庆生申，搦管濡毫洒翰新。",
            "十字顶头添个丿，八千岁寿迈庄椿。"
        ],
        "notes": "",
        "id": "73a89161a21ce20b097cd14bccaf723b"
    },
    {
        "author": "赵孟僖",
        "dynasty": "宋",
        "type": "诗",
        "rhythmic": "",
        "title": "庆侍郎  其四",
        "preface": "",
        "paragraphs": [
            "渭川此际载非熊，紫诏行颁玉殿东。",
            "正好促装趋北阙，元正端的拜三公。"
        ],
        "notes": "",
        "id": "b3ba9408fc506a05e4e5141051755573"
    }
]