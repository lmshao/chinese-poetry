[
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "清风十韵",
        "preface": "",
        "paragraphs": [
            "何处来苹末，萧骚尽四邻。",
            "金茎吹晓露，玉宇动轻尘。",
            "易水离歌阕，齐纨怨思新。",
            "泛兰迷旧泽，落帽会佳辰。",
            "篱菊飘香远，庭桐坠叶频。",
            "帆开五湖客，槎去九霄人。",
            "曲沼铺纹簟，平芜偃绿茵。",
            "鸿飞资羽翮，鹰击助精神。",
            "仙驭归堪待，琴松韵更真。",
            "披襟同楚树，千古自相亲。"
        ],
        "notes": "",
        "id": "11c3a80b734886c1007f34b8b618b477"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "戊申年七夕五绝  其一",
        "preface": "",
        "paragraphs": [
            "斜汉西倾桂魄新，停梭今夕度天津。",
            "世间纵有支机石，谁是成都卖卜人。"
        ],
        "notes": "",
        "id": "02aff666e018e43c335642b0e9e2c329"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "戊申年七夕五绝  其二",
        "preface": "",
        "paragraphs": [
            "红蕖烂熳碧池香，罗绮三千侍汉皇。",
            "阿母暂来成底事，茂陵宫桂已苍苍。"
        ],
        "notes": "",
        "id": "5eeea141cd83839e04fa6f0d3c33f7ea"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "戊申年七夕五绝  其三",
        "preface": "",
        "paragraphs": [
            "香阶宝砌静无尘，遥指星河再拜人。",
            "若把离情今夕说，世间生死最伤神。"
        ],
        "notes": "",
        "id": "d75d4f9cacd9bc2b0962d6989d5fa7e1"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "戊申年七夕五绝  其四",
        "preface": "",
        "paragraphs": [
            "北斗城高禁漏多，汉家宫殿奏笙歌。",
            "漫教青鸟传消息，金简长生得也么。"
        ],
        "notes": "",
        "id": "1fbcd76ca5dff34cf22901ad61cea709"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "戊申年七夕五绝  其五",
        "preface": "",
        "paragraphs": [
            "珠箔风轻月似钩，还看锦绣结高楼。",
            "堪伤乞巧年年事，未识君王已白头。"
        ],
        "notes": "",
        "id": "d9b5611eda6a626cf10ec1fb9a9fc5cb"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "郑州联句",
        "preface": "",
        "paragraphs": [
            "函关秋霁雁初回，六里商于晓色开。",
            "四皓有灵应笑我，谪官方始入山来。"
        ],
        "notes": "",
        "id": "c835055850c3b6c7f352ebd052567cdd"
    },
    {
        "author": "张秉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "叠石自然成鴈塔，贮泓依旧作龙塘。"
        ],
        "notes": "",
        "id": "6e96654f15afbd64ad79a597665e631b"
    }
]