[
    {
        "author": "张白",
        "dynasty": "唐",
        "type": "诗",
        "rhythmic": "",
        "title": "武陵春色",
        "preface": "",
        "paragraphs": [
            "武陵春色好，十二酒家楼。",
            "大醉方回首，逢人不举头。",
            "是非都不采，名利混然休。",
            "戴个星冠子，浮沈逐世流。"
        ],
        "notes": "",
        "id": "5eaf5a074129b3d1b40bebc44619773a"
    },
    {
        "author": "张白",
        "dynasty": "唐",
        "type": "诗",
        "rhythmic": "",
        "title": "赠酒店崔氏",
        "preface": "",
        "paragraphs": [
            "武陵城里崔家酒，地上应无天上有。",
            "南游道士饮一斗，卧向白云深洞口。"
        ],
        "notes": "",
        "id": "23b64ffca29337fc689cbba5be35011e"
    },
    {
        "author": "张白",
        "dynasty": "唐",
        "type": "诗",
        "rhythmic": "",
        "title": "哭陆先生",
        "preface": "",
        "paragraphs": [
            "六亲恸哭还复苏，我笑先生泪个无。",
            "脱履定归天上去，空坟留入武陵图。"
        ],
        "notes": "",
        "id": "66dd19eadb468e4c467094cc6e71c90b"
    }
]