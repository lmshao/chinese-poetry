[
    {
        "author": "张栋",
        "dynasty": "宋",
        "type": "诗",
        "rhythmic": "",
        "title": "次太守郑安恭探梅过西湖韵  其一",
        "preface": "",
        "paragraphs": [
            "亭亭冰质照溪明，异常异常如闻环佩声。",
            "初讶玉妃游月地，但无他仗引霓旌。",
            "使君再约慇懃赏，天意从教烂漫晴。",
            "诗律清严谁敢犯，七言今始见长城。"
        ],
        "notes": "",
        "id": "694f2b290d1e187c6b37136b98a9ff2d"
    },
    {
        "author": "张栋",
        "dynasty": "宋",
        "type": "诗",
        "rhythmic": "",
        "title": "次太守郑安恭探梅过西湖韵  其二",
        "preface": "",
        "paragraphs": [
            "金方正位凿平湖，物景堪将入画图。",
            "两岸雨垂杨柳重，一汀沙立鹭鸶孤。",
            "泓澄良夜摇明月，潋滟高秋蘸碧芦。",
            "寓目潇湘徒有约，残阳归去独踌躇。"
        ],
        "notes": "",
        "id": "b6adefdf45080aad54bd04be7ea48e96"
    },
    {
        "author": "张栋",
        "dynasty": "宋",
        "type": "诗",
        "rhythmic": "",
        "title": "寄崔嘉彦",
        "preface": "",
        "paragraphs": [
            "厌踏千山折，欣逢屋数椽。",
            "衣冠存古制，松雪对华巅。",
            "自漉瓮中酒，仍烹涧底泉。",
            "桃源疑此是，不必问神仙。"
        ],
        "notes": "",
        "id": "eb3d930079089605017d9f13735145ac"
    }
]