[
    {
        "author": "庄绰",
        "dynasty": "宋",
        "type": "诗",
        "rhythmic": "",
        "title": "题长洲张氏舍壁",
        "preface": "",
        "paragraphs": [
            "昔年随牒佐边侯，愁望长安向戍楼。",
            "今日衰颓来泽国，又看烽火照长洲。"
        ],
        "notes": "",
        "id": "fe2d90a9c3b2b687c36971fa4a131350"
    },
    {
        "author": "庄绰",
        "dynasty": "宋",
        "type": "诗",
        "rhythmic": "",
        "title": "和吴正仲观李廷珪墨",
        "preface": "",
        "paragraphs": [
            "頼召陈玄典籍传，肯教边腹擅便便。",
            "竟夸削木真余事，却笑磨人得永年。",
            "三友不居毛颖后，五车仍在褚生前。",
            "祇愁公子从医说，火煅生分不直钱。"
        ],
        "notes": "",
        "id": "a2914c4a8ed952996dd224972ead4b82"
    },
    {
        "author": "庄绰",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂",
        "preface": "",
        "paragraphs": [
            "力辞富贵回天上，不事楼台起宅中。",
            "问道但怀重舍盖，对优宁兴独延崇。",
            "精神宛似初平蔡，信宿那应久在东。",
            "帝念中兴思旧德，未容高枕北窗风。"
        ],
        "notes": "",
        "id": "f418af7f53a3502e3e3acdc96658dcda"
    }
]