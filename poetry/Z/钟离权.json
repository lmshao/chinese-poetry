[
    {
        "author": "钟离权",
        "dynasty": "唐",
        "type": "诗",
        "rhythmic": "",
        "title": "题长安酒肆壁三绝句 一",
        "preface": "",
        "paragraphs": [
            "坐卧常携酒一壶，不教双眼识皇都。",
            "乾坤许大无名姓，疎散人中一丈夫。"
        ],
        "notes": "",
        "id": "2007d11821181dc703674cb63c6ef4fb"
    },
    {
        "author": "钟离权",
        "dynasty": "唐",
        "type": "诗",
        "rhythmic": "",
        "title": "题长安酒肆壁三绝句 二",
        "preface": "",
        "paragraphs": [
            "得道高僧不易逢，几时归去愿相从。",
            "自言住处连沧海，别是蓬莱第一峰。"
        ],
        "notes": "",
        "id": "c125b2cf10491ebea8422e3882ae20dd"
    },
    {
        "author": "钟离权",
        "dynasty": "唐",
        "type": "诗",
        "rhythmic": "",
        "title": "题长安酒肆壁三绝句 三",
        "preface": "",
        "paragraphs": [
            "莫厌追欢笑语频，寻思离乱好伤神。",
            "闲来屈指从头数，得见清平有几人。"
        ],
        "notes": "",
        "id": "e4ca8a8e7a64474037878a436b13d780"
    },
    {
        "author": "钟离权",
        "dynasty": "唐",
        "type": "诗",
        "rhythmic": "",
        "title": "赠吕洞宾",
        "preface": "",
        "paragraphs": [
            "知君幸有英灵骨，所以教君心恍惚。",
            "含元殿上水晶宫，分明指出神仙窟。",
            "大丈夫，遇真诀，须要执持心猛烈。",
            "五行匹配自刀圭，执取龟蛇颠倒诀。",
            "三尸神，须打彻，进退天机明六甲。",
            "知此三要万神归，来驾火龙离九阙。",
            "九九道至成真日，三界四府朝元节。",
            "气翱翔兮神烜赫，蓬莱便是吾家宅。",
            "群仙会饮天乐喧，双童引入升玄客。",
            "道心不退故传君，立誓约言亲洒血。",
            "逢人兮莫乱说，遇友兮不须诀。",
            "莫怪频发此言辞，轻慢必有阴司折。",
            "执手相别意如何，今日为君重作歌。",
            "说尽千般玄妙理，未必君心信也么。",
            "子后分明说与汝，保惜吾言上大罗。"
        ],
        "notes": "",
        "id": "65b9934546c2a66794136c3a88c6a4d0"
    },
    {
        "author": "钟离权",
        "dynasty": "唐",
        "type": "诗",
        "rhythmic": "",
        "title": "诗寄太原学士（题元祐七年九月九日书。为宋人依托）（颍川庄绰跋云：「昔维扬有何仙姑者，世以为谪仙，能与真灵接。一日，钟离过之，使治黄素，乃书此诗。吕公亦跋其后，令俟王学士至而授之。后数日，王古敏仲自贰卿出守会稽，至维扬访姑，即以与之。王秘不以示人。」）",
        "preface": "",
        "paragraphs": [
            "风灯泡沫两相悲，未肯遗荣自保持。",
            "颔下藏珠当猛取，身中有道更求谁？",
            "才高雅称神仙骨，智照灵如大宝龟。",
            "一半青山无买处，与君携手话希夷。",
            "（《云麓漫钞》卷二）。"
        ],
        "notes": "",
        "id": "7044da0e98bd947b30e307d97a7a487f"
    }
]