[
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "赤松观",
        "preface": "",
        "paragraphs": [
            "入门苍翠合，地暖不知冬。",
            "羊化屋头石，鹤归山下松。",
            "溪清云影动，碑老藓痕封。",
            "帝者师何在，清游未许从。"
        ],
        "notes": "",
        "id": "508a17c0251468f7e85cf704f8759506"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "双溪寺用张令韵",
        "preface": "",
        "paragraphs": [
            "重来寻野兴，淡月半松林。",
            "一寺俨如昨，双溪清到今。",
            "乱余僧改貌，秋老客惊心。",
            "自觉身如寄，山林滋味深。"
        ],
        "notes": "",
        "id": "6951d5fd141dd6ff553fa91019263d14"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "露滴甘泉事已休，欲穷多景漫登楼。",
            "云收北固千帆雨，雁带南淮万里秋。",
            "夜色和愁迷古渡，天风吹恨到神州。",
            "青山尚在英雄老，休说兴亡忆旧游。"
        ],
        "notes": "",
        "id": "2f89bd98dc7d577762d5425bbeb6ae1f"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "岳王坟",
        "preface": "",
        "paragraphs": [
            "来吊英雄骨尚香，一抔黄土当封疆。",
            "自从驻跸来吴会，谁更提兵入洛阳。",
            "殡阁有灯秋树暗，隧碑无字雨苔荒。",
            "寒鸦不识当时事，犹恋栖霞噪晓霜。"
        ],
        "notes": "",
        "id": "5cfc4ebb35a772112955ad016712fe62"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "中秋西桥饮酒和卢申之韵",
        "preface": "",
        "paragraphs": [
            "翠苹风起落残红，秋月正圆秋气中。",
            "但怪肩吾轮桂长，未容文举酒樽空。",
            "帆归南浦潮回北，人散西桥斗转东。",
            "乌鹊高飞惊远目，误疑天际有来鸿。"
        ],
        "notes": "",
        "id": "e5e54130dd2114032ef64a7d8e3b9713"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "冬夜偕徐敬室自白石归",
        "preface": "",
        "paragraphs": [
            "落叶溪边卸小舠，似游赤壁步临皋。",
            "溪声忽静霜将下，山意生寒月正高。",
            "举世梦酣庄氏蝶，此时心在屈平骚。",
            "梅花雅有幽期旧，特地吹香满客袍。"
        ],
        "notes": "",
        "id": "648817625393d0ef66c1406ffc5bbb34"
    },
    {
        "author": "赵肃远",
        "dynasty": "宋",
        "type": "诗",
        "rhythmic": "",
        "title": "杨妃菊",
        "preface": "",
        "paragraphs": [
            "元是马嵬山下魄，脱胎今复对西风。",
            "当时若使三郎见，又自东篱召入宫。"
        ],
        "notes": "",
        "id": "2e1981b44bcc90ee8405b5aa1ed203f9"
    }
]