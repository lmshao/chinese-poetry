[
    {
        "author": "张成可",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "薰风池阁，八叶蓂初展。",
            "紫府当年侍香案。",
            "见蟠桃频着子，偷荐瑶觞，贪醉寐，谪向人间未满。",
            "青禽传近信，催赴仙班，怪我尘缘未能断。",
            "爱吴中山色好，抹日批风，蓑共笠，纵有金章不换。",
            "待驾鹤遨访蓬壶，问海水从来，几番增减。"
        ],
        "notes": "",
        "id": "52d64adea76cf34ae8ed6fbfaed61702"
    }
]