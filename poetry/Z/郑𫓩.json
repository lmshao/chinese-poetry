[
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "邯郸侠少年",
        "preface": "",
        "paragraphs": [
            "夜渡浊河津，衣中劒满身。",
            "兵符劫晋鄙，匕首刺秦人。",
            "执事非无胆，高堂念有亲。",
            "昨缘秦苦赵，来往大梁频。"
        ],
        "notes": "",
        "id": "b329758554bdc3d16fea33aa7b405092"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "玉阶怨",
        "preface": "",
        "paragraphs": [
            "昔日同飞燕，今朝似伯劳。",
            "情深争掷果，宠罢怨残桃。",
            "别殿春心断，长门夜树高。",
            "虽能不自悔，谁见旧衣褒。"
        ],
        "notes": "",
        "id": "15a49de10fbcac5a2c76e87d10e3c426"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "南国承欢日，东方候晓时。",
            "那能妒褒姒，祗爱笑唐儿。",
            "宝叶随云髻，珠丝锻履綦。",
            "不知飞燕意，何事苦相疑。"
        ],
        "notes": "",
        "id": "8bfffa88cebc8519f363d425b18f1047"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "入塞曲",
        "preface": "",
        "paragraphs": [
            "留滞边庭久，归思岁月赊。",
            "黄云同入塞，白首独还家。",
            "宛马随秦草，胡人问汉花。",
            "还伤李都尉，独自没黄沙。"
        ],
        "notes": "",
        "id": "1f47d192b7f78dd14e80f82339187374"
    }
]