[
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "邯郸侠少年",
        "preface": "",
        "paragraphs": [
            "夜渡浊河津，衣中劒满身。",
            "兵符劫晋鄙，匕首刺秦人。",
            "执事非无胆，高堂念有亲。",
            "昨缘秦苦赵，来往大梁频。"
        ],
        "notes": "",
        "id": "5a63b551304851ae54a6526af53ce7f2"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "玉阶怨",
        "preface": "",
        "paragraphs": [
            "昔日同飞燕，今朝似伯劳。",
            "情深争掷果，宠罢怨残桃。",
            "别殿春心断，长门夜树高。",
            "虽能不自悔，谁见旧衣褒。"
        ],
        "notes": "",
        "id": "e7c0aca7ad1df3c1542f29c6cda1294e"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "南国承欢日，东方候晓时。",
            "那能妒褒姒，祗爱笑唐儿。",
            "宝叶随云髻，珠丝锻履綦。",
            "不知飞燕意，何事苦相疑。"
        ],
        "notes": "",
        "id": "9f4593a0afc672ca2ba2725b8d22e04f"
    },
    {
        "author": "郑𫓩",
        "dynasty": "唐",
        "type": "诗",
        "rhythmic": "",
        "title": "入塞曲",
        "preface": "",
        "paragraphs": [
            "留滞边庭久，归思岁月赊。",
            "黄云同入塞，白首独还家。",
            "宛马随秦草，胡人问汉花。",
            "还伤李都尉，独自没黄沙。"
        ],
        "notes": "",
        "id": "4bc05387e78e24c00444344b22e76c62"
    }
]