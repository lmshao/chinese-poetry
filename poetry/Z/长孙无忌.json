[
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "新曲二首 一",
        "preface": "",
        "paragraphs": [
            "阿侬家住朝歌下，早传名。",
            "结伴来游淇水上，旧长情。",
            "玉珮金钿随步远，云罗雾縠逐风轻。",
            "转目机心悬自许，何须更待听琴声。"
        ],
        "notes": "",
        "id": "3c51b5551a3541757eb1457ef32f9866"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "新曲二首 二",
        "preface": "",
        "paragraphs": [
            "回雪凌波游洛浦，遇陈王。",
            "婉约娉婷工语笑，侍兰房。",
            "芙蓉绮帐还开揜，翡翠珠被烂齐光。",
            "长愿今宵奉颜色，不爱吹箫逐凤皇。"
        ],
        "notes": "",
        "id": "725a4c6a9f8d84062078976fdafc8740"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "灞桥待李将军",
        "preface": "",
        "paragraphs": [
            "飒飒风叶下，遥遥烟景曛。",
            "霸陵无醉尉，谁滞李将军。"
        ],
        "notes": "",
        "id": "b3a36587a1d9259487292057303f31be"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "与欧阳询互嘲 一",
        "preface": "",
        "paragraphs": [
            "耸膊成山字，埋肩不出头。",
            "谁家麟角上，画此一猕猴。"
        ],
        "notes": "",
        "id": "b60689a4da2932dfce0a99cfcb48a5b8"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "与欧阳询互嘲 二",
        "preface": "",
        "paragraphs": [
            "索头连背暖，漫裆畏肚寒。",
            "只因心浑浑，所以面团团。"
        ],
        "notes": "",
        "id": "0b1cb6eeb244924122520cb67e61966f"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "五言[仪鸾殿]早秋侍宴应诏",
        "preface": "",
        "paragraphs": [
            "金飙扇徂暑，玉露下层台。",
            "接绶芳筵合，临池紫殿开。",
            "日斜林影去，风度荷香来。",
            "既承百吴味酒，愿上万年杯。",
            "（《翰林学士集》）（按：此诗原署：「司空赵国公臣长孙无忌上。",
            "」）。"
        ],
        "notes": "",
        "id": "bde00d4f51153da633d9dc7b481f8043"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "五言春日侍宴望海应诏",
        "preface": "",
        "paragraphs": [
            "灵夔振穷发，淑景丽青阳。",
            "千乘隐雷转，万骑俨腾骧。",
            "目极三山崄，流睇百川长。",
            "仙湖遥蔼蔼，蜃气远苍苍。",
            "下物深逾广，引浊清讵伤。",
            "带雾含天碧，浮霞映日光。",
            "楼台自接影，云岛间相望。",
            "春波飞碣石，晓浪拂扶桑。",
            "喧声骋游□，旅浴恣翾翔。",
            "群鸥心久狎，如何□稻粱？",
            "（同前）。"
        ],
        "notes": "",
        "id": "cad034e08f28c6b8bc1499dea8960dfa"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "五言奉和行经破薛举战地应诏",
        "preface": "",
        "paragraphs": [
            "天步昔未平，陇上驻神兵。",
            "戈回曦御转，弓满桂轮明。",
            "屏尘安地轴，卷雾静干扃。",
            "往振雷霆气，今垂雨露情。",
            "高垣起新邑，长杨布故营。",
            "山川澄素景，林薄动秋声。",
            "风野征翼𫘝，霜渚寒流清。",
            "朝烟澹云䍐，夕吹绕霓旌。",
            "鸣銮出雁塞，叠鼓入龙城。",
            "方陪东觐礼，奉璧侍云亭。",
            "（同前）。"
        ],
        "notes": "",
        "id": "9d6ab4268249a88ea31d29c54c121545"
    },
    {
        "author": "长孙无忌",
        "dynasty": "唐",
        "type": "诗",
        "rhythmic": "",
        "title": "五言侍宴延庆殿同赋别题得寒桂丛应诏",
        "preface": "",
        "paragraphs": [
            "根连八树里，枝拂九华端。",
            "风急小山外，叶下大江干。",
            "霜中花转馥，露上色逾丹。",
            "自负凌{夊/羊}性，岩幽待岁寒。",
            "（同前）（按：以上三首皆署「司徒赵国公臣长孙无忌上」。",
            "以上四首，张步云《唐代逸诗辑存》收入。",
            "）。"
        ],
        "notes": "",
        "id": "612b3fde3071ca0c7abf95d4086cf51e"
    }
]