[
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "方叔寓龙兴仁王佛舍与公定道辅仲宝携酒肴纳凉联句十六韵",
        "preface": "",
        "paragraphs": [
            "宿雨且初霁，微凉吹广庭。",
            "嘉宾忽相遇，午梦惊扣扃。",
            "长松森翠影，修竹参青冥。",
            "飘云度空急，残日穿林明。",
            "幽墙隔江浦，远屿定风舲。",
            "城市厌烦暑，山樊念伶俜。",
            "角巾代公绂，草具逾侯鲭。",
            "园实摘的皪，厨酝斟晶荧。",
            "烹鲜缩颈大，海错著器腥。",
            "笑谈得真乐，采撷逢幽馨。",
            "云阴剥初霁，夕岚收远青。",
            "窗卧忆元亮，诗成怀景升。",
            "日须河朔饮，当解高阳酲。",
            "烦襟顿忘释，嘉咏不少停。",
            "𬮱阇发严鼓，穹碧垂繁星。",
            "一笑跨鞍去，奚论楚人醒。"
        ],
        "notes": "",
        "id": "cc084bf078f498e87ce4d1c8dc2fbdda"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "同官李仲益赠张思仲家歌人团茶因题其封",
        "preface": "",
        "paragraphs": [
            "色映宫姝粉，香传汉殿春。",
            "团团明月魄，却赠月中人。"
        ],
        "notes": "",
        "id": "4d7035e2550f91d488d7334c9256e4a1"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "次韵陈履常汝阴久雪赈饥",
        "preface": "",
        "paragraphs": [
            "坎𡒄中年坐废人，老来貂鼎视埃尘。",
            "铁霜带面惟忧国，机穽当前不为身。",
            "发廪已康诸县命，蠲逋一洗几年贫。",
            "归来又扫宽民奏，惭愧毫端尔许春。"
        ],
        "notes": "",
        "id": "091cc5f15a95d8e015a912a50405f32e"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "初到长安",
        "preface": "",
        "paragraphs": [
            "来往长安未定居，暂将僧舍当吾庐。",
            "空中说法凭铃语，枕上朝饥听木鱼。",
            "因果分明休问佛，行藏自信罢占书。",
            "眼前一物真堪羡，百尺长杨水满渠。"
        ],
        "notes": "",
        "id": "52f6fed32f2f7aaad577cf94de8ff515"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "次韵晁以道嘲陈叔易得官入京",
        "preface": "",
        "paragraphs": [
            "闻道诸公置齿牙，买鞯卖展趁年华。",
            "太平起隠无遗策，空尽嵩山处士家。"
        ],
        "notes": "",
        "id": "78ce63df3eda81ad522bb49af85e1c5c"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "跋太白醉草",
        "preface": "",
        "paragraphs": [
            "虽自九天分派，不与万李同林。",
            "步处雷惊电绕，空余翰墨窥寻。"
        ],
        "notes": "",
        "id": "7582be5af3cf9c7d9a3862a56baf1c1c"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "秋",
        "preface": "",
        "paragraphs": [
            "白藕作花风已秋，不堪残睡更回头。",
            "晚云带雨归飞急，去作西窗一夜愁。"
        ],
        "notes": "",
        "id": "a656c37be73f19575e39581bd86f2607"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "被责三十年蒙恩召还行在方驻跸钱塘书呈子常侍郎",
        "preface": "",
        "paragraphs": [
            "三十余年一梦同，向来朝士尽沈空。",
            "如今白首趋行阙，不是当年长乐钟。"
        ],
        "notes": "",
        "id": "c9b5d2b065a53dcfc2030a5b102fa2c2"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "赠陈处士",
        "preface": "",
        "paragraphs": [
            "疏慵任过少年时，名利难交远近知。",
            "一洞落花春病酒，满楼明月夜吟诗。",
            "展编海曲菰蒲叶，杖剪嵩阳楖栗枝。",
            "却话东林拟重去，伴僧闲逸白莲池。"
        ],
        "notes": "",
        "id": "9f7ac122038d2e0f55b91967237a8680"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "江楼闲望",
        "preface": "",
        "paragraphs": [
            "红尘无处不諠哗，独上江楼四望赊。",
            "泥水僧归林下寺，待船人立渡头沙。",
            "云藏岛外啼猿树，竹锁桥边卖酒家。",
            "吟罢凭栏心更逸，海风吹断暮天霞。"
        ],
        "notes": "",
        "id": "7b6244f777aaa72ce11e7881b0071e38"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "冬日居山",
        "preface": "",
        "paragraphs": [
            "乱山深处过严凝，僻静门邻物外僧。",
            "送客踏穿松径雪，煮茶敲破石池冰。",
            "朝垂帘幙寒慵卷，夜锁楼台静懒登。",
            "只待春来归上国，杖藜吟出白云层。"
        ],
        "notes": "",
        "id": "62557a44d79151aa3a84227372cc17a0"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "我识之无常缩舌，君能竞病且低头。"
        ],
        "notes": "",
        "id": "a725f654bf816d99e72fc0ac94d8f3a6"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "酒成碧后方堪饮，花到白来元自香。"
        ],
        "notes": "",
        "id": "c5e95311f6b3c95d1a7cd599f6455629"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "卧听簷雨作宫商。"
        ],
        "notes": "",
        "id": "3d09fcfac12b5761384b91c3f108b86c"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "紫蟹黄橙知有思，天教出向夜凉时。"
        ],
        "notes": "",
        "id": "307b68561aa85bf6ee2d85a1b837a829"
    },
    {
        "author": "赵令畤",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "群峰竞秀尖。"
        ],
        "notes": "",
        "id": "dd2bd45ea63758763476223f5eb6b722"
    },
    {
        "author": "赵令畤",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "翠袖卷纱红映肉，无风玉骨生寒。",
            "可堪新晓雨初残。",
            "颦眉谁恼著，粉泪滴阑干。",
            "闻道谪仙歌妙语，新妆再发愁颜。",
            "雾帘云幕荐金盘。",
            "笔间长借句，直莫放春还。"
        ],
        "notes": "",
        "id": "0ab5fba80c40c78192f74ab05ded4ca9"
    },
    {
        "author": "赵令畤",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "枝上粉香吹欲尽，依前庭院春风。",
            "更谁同绕摘芳丛。",
            "漏残金兽冷，信断锦屏空。",
            "看结灯花愁不睡，酒阑无梦相逢。",
            "凄凉长判一生中。",
            "不如云外月，永夜在房栊。"
        ],
        "notes": "",
        "id": "a639ad4f2128c79970d886350990df68"
    },
    {
        "author": "赵令畤",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "楼上萦帘弱絮，墙头凝月低花。",
            "年年春事关心事，肠断欲栖鸦。",
            "舞镜鸾衾翠减，啼珠凤蜡红斜。",
            "重门不锁相思梦，随意绕天涯。"
        ],
        "notes": "",
        "id": "7df8855103101c7d06c9176a36e84832"
    },
    {
        "author": "赵令畤",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "宿雨洗空台榭莹。",
            "下尽珠帘寒未定。",
            "花开花落几番晴，春欲竟。",
            "愁未醒。",
            "池面杏花红透影。",
            "一纸短书言不尽。",
            "明月清风还记省。",
            "玉楼香断又天香，闲展兴。",
            "临好景。",
            "心似乱萍何处整。"
        ],
        "notes": "",
        "id": "b6418142d5250bbdb30268f467c22aad"
    },
    {
        "author": "赵令畤",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "脸薄难藏泪，眉长易觉愁。"
        ],
        "notes": "",
        "id": "a3c91632b720bb03dea675ee35f11cb8"
    },
    {
        "author": "赵令畤",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "急雨涨溪浑，小树带山秋色。",
            "轻棹暮天归路，袅芙蓉烟白。",
            "酒醒香冷梦回时，虫声正凄绝。",
            "只觉小窗风月，与昨宵都别。"
        ],
        "notes": "",
        "id": "4e62c443b875abd2e49c31015c597f3f"
    },
    {
        "author": "赵令畤",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "雨霁风高天气清。",
            "玉盘浮出海，转空明。",
            "小窗帘影冷如冰。",
            "愁不寐，独自傍阶行。",
            "情似浪头轻。",
            "一番销欲尽，一番生。",
            "无言惆怅到参横。",
            "人欲起，鹎鵊几声鸣。"
        ],
        "notes": "",
        "id": "0010b76a7d51f33984399ac314ab3193"
    },
    {
        "author": "赵令畤",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "楼上风和玉漏迟。",
            "秋千庭院静，百花飞。",
            "午窗才起暖金卮。",
            "匀面了，阑畔看春池。",
            "何事苦颦眉。",
            "碧云春信断，尽来时。",
            "鸳鸯游戏镇相随。",
            "云雾敛，新月挂天西。"
        ],
        "notes": "",
        "id": "596379dcc58cbffbde0468f61078b7e3"
    },
    {
        "author": "赵令畤",
        "dynasty": "宋",
        "type": "词",
        "rhythmic": "思远人",
        "title": "",
        "preface": "",
        "paragraphs": [
            "素玉朝来有好怀。",
            "一枝梅粉照人开。",
            "晴云欲向杯中起，春色先从脸上来。",
            "深院落，小楼台。",
            "玉盘香篆看徘徊。",
            "须知月色撩人恨，数夜春寒不下阶。"
        ],
        "notes": "",
        "id": "203bbb7886e69221f2cff12cc3b02af5"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "少日怀山老住山。",
            "一官休务得身闲。",
            "几年食息白云间。",
            "似我乐来真是少，见人忙处不相关。",
            "养真高静出尘寰。"
        ],
        "notes": "",
        "id": "9cd72de505f27eaf8c70dd1941ed0274"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "水满池塘花满枝。",
            "乱香深里语黄鹂。",
            "东风轻软弄帘帏。",
            "日正长时春梦短，燕交飞处柳烟低。",
            "玉窗红子斗棋时。"
        ],
        "notes": "",
        "id": "499183d7a88e0d484d319a1fac671951"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "一朵梦云惊晓鸦。",
            "数枝春雨带梨花。",
            "坐来残月冷窗纱。",
            "钗凤谩曾留得半，枕山犹是枕时斜。",
            "对花今日奈天涯。"
        ],
        "notes": "",
        "id": "ce308166103e132e669d17440eeef97a"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "槐柳春馀绿涨天。",
            "酒旗高插夕阳边。",
            "谁家墙里笑秋千。",
            "往事不堪楼上看，新愁多向曲中传。",
            "此情销得是何年。"
        ],
        "notes": "",
        "id": "5c6c1aa5975bd006f3846cbb4251416f"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "风急花飞昼掩门。",
            "一帘残雨滴黄昏。",
            "便无离恨也销魂。",
            "翠被任熏终不暖，玉杯慵举几番温。",
            "个般情事与谁论。"
        ],
        "notes": "",
        "id": "ee1c44af74a43866a99ebd782645f1be"
    },
    {
        "author": "赵令畤",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "稳小弓鞋三寸罗。",
            "歌唇清韵一樱多。",
            "灯前秀艳总横波。",
            "指下鸣泉清杳渺，掌中回旋小婆娑。",
            "明朝归路奈情何。"
        ],
        "notes": "",
        "id": "c044590a7576493676df2ea04d3ed47b"
    },
    {
        "author": "赵令畤",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "春风依旧。",
            "著意随堤柳。",
            "搓得蛾儿黄欲就。",
            "天气清明时候。",
            "去年紫陌青门。",
            "今霄雨魄云魂。",
            "断送一生憔悴，只销几个黄昏。"
        ],
        "notes": "",
        "id": "876ea1e2316e6ac2ca10cf4d91e72113"
    },
    {
        "author": "赵令畤",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "玉枕生凉，金缸传晓，败叶飞破清秋。",
            "雨馀翻浪，渺渺阻行舟。",
            "暂系汀洲侧畔，风夜起、荻叶添愁。",
            "银屏远，龙香渐尽，还是梦扬州。",
            "更筹。",
            "何太永，当年情事，今日堪酬。",
            "最苦恨红楼，笑我飘浮。",
            "为寄相思细字，教字字、愁蹙眉头。",
            "凄凉久，渔人唱晓，随月过横沟。"
        ],
        "notes": "",
        "id": "ad78f612017be154bc47c415bdc8a684"
    },
    {
        "author": "赵令畤",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春风试手先梅蕊。",
            "頩姿冷艳明沙水。",
            "不受众芳知。",
            "端须月与期。",
            "清香闲自远。",
            "先向钗头见。",
            "雪后燕瑶池。",
            "人间第一枝。"
        ],
        "notes": "",
        "id": "ccb477613da4c5811cba9c2a862997f1"
    },
    {
        "author": "赵令畤",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "长淮渺渺寒烟白。",
            "凭阑人是霜台客。",
            "诗句妙春豪。",
            "风云不啻高。",
            "樽前人已老。",
            "馀恨连芳草。",
            "一曲酒醒时。",
            "梧桐月欲低。"
        ],
        "notes": "",
        "id": "994069f9efab579124ca5315561ed9a5"
    },
    {
        "author": "赵令畤",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "轻鸥欲下春塘浴。",
            "双双飞破春烟绿。",
            "两岸野蔷薇。",
            "翠笼薰绣衣。",
            "凭船闲弄水。",
            "中有相思意。",
            "忆得去年时。",
            "水边初别离。"
        ],
        "notes": "",
        "id": "70d255e73db5032f8a5131952ec05fd2"
    },
    {
        "author": "赵令畤",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "画船稳泛春波渺。",
            "夕雨寒声小。",
            "紫烟深处数峰横。",
            "惊起一滩鸥鹭、照川明。",
            "西楼今夜归期误。",
            "恨入阑干暮。",
            "可堪春事满春怀。",
            "不似珠帘新燕、早归来。"
        ],
        "notes": "",
        "id": "bd394ed779fabafff571e4a0a39f0959"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "卷絮风头寒欲尽。",
            "坠粉飘香，日日红成阵。",
            "新酒又添残酒困。",
            "今春不减前春恨。",
            "蝶去莺飞无处问。",
            "隔水高楼，望断双鱼信。",
            "恼乱横波秋一寸。",
            "斜阳只与黄昏近。"
        ],
        "notes": "",
        "id": "1a616ce117507c414b488b0d3cae66d4"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "欲减罗衣寒未去。",
            "不卷珠帘，人在深深处。",
            "红杏枝头花几许。",
            "啼痕止恨清明雨。",
            "尽日沈烟香一缕。",
            "宿酒醒迟，恼破春情绪。",
            "飞燕又将归信误。",
            "小屏风上西江路。"
        ],
        "notes": "",
        "id": "8a8c009d12a9279f741bcf05df92d201"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "镜破人离何处问。",
            "路隔银河，岁会知犹近。",
            "只道新来消瘦损。",
            "玉容不见空传信。",
            "弃掷前欢俱未忍。",
            "岂料盟言，陡顿无凭准。",
            "地久天长终有尽，绵绵不似无穷恨。"
        ],
        "notes": "",
        "id": "b7ceb509ce401cf7383c3fb0dfdf3e49"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "梦觉高唐云雨散。",
            "十二巫峰，隔断相思眼。",
            "不为旁人移步懒。",
            "为郎憔悴羞郎见。",
            "青翼不来孤凤怨。",
            "露失桃源，再会终无便。",
            "旧恨新愁无计遣。",
            "情深何似情俱浅。"
        ],
        "notes": "",
        "id": "d6788ca3004bcea80d1b00bc064a7def"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "尺素重重封锦字。",
            "未尽幽闺，别后心中事。",
            "佩玉采丝文竹器。",
            "愿君一见知深意。",
            "环玉长圆丝万系。",
            "竹上斓斑，总是相思泪。",
            "物会见郎人永弃。",
            "心驰魂去神千里。"
        ],
        "notes": "",
        "id": "026977ceba3b7a0b1bd348919dec14e7"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "别后相思心目乱。",
            "不谓芳音，忽寄南来雁。",
            "却写花笺和泪卷。",
            "细书方寸教伊看。",
            "独寐良宵无计遣。",
            "梦里依稀，暂若寻常见。",
            "幽会未终魂已断。",
            "半衾如暖人犹远。"
        ],
        "notes": "",
        "id": "b414737d578facd002cc47989f0784c3"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "碧沼鸳鸯交颈舞。",
            "正恁双栖，又遣分飞去。",
            "洒翰赠言终不许。",
            "援琴请尽奴衷素。",
            "曲未成声先怨慕。",
            "忍泪凝情，强作霓裳序。",
            "弹到离愁凄咽处。",
            "弦肠俱断梨花雨。"
        ],
        "notes": "",
        "id": "3bfacd666534e756198e61d740b221c4"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "一梦行云还暂阻。",
            "尽把深诚，缀作新诗句。",
            "幸有青鸾堪密付。",
            "良宵从此无虚度。",
            "两意相欢朝又暮。",
            "争奈郎鞭，暂指长安路。",
            "最是动人愁怨处。",
            "离情盈抱终无语。"
        ],
        "notes": "",
        "id": "25b49bb752d479a5af35f09127a7ede6"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "数夕孤眠如度岁。",
            "将谓今生，会合终无计。",
            "正是断肠凝望际。",
            "云心捧得嫦娥至。",
            "玉困花柔羞抆泪。",
            "端丽妖娆，不与前时比。",
            "人去月斜疑梦寐。",
            "衣香犹在妆留臂。"
        ],
        "notes": "",
        "id": "f0e1ab0808f43e8c068eecb62fff6519"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "屈指幽期惟恐误。",
            "恰到春宵，明月当三五。",
            "红影压墙花密处。",
            "花阴便是桃源路。",
            "不谓兰诚金石固。",
            "敛袂怡声，恣把多才数。",
            "惆怅空回谁共语。",
            "只应化作朝云去。"
        ],
        "notes": "",
        "id": "155074a1df33af002d392fe8cdd1c363"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "庭院黄昏春雨霁。",
            "一缕深心，百种成牵系。",
            "青翼蓦然来报喜。",
            "鱼笺微谕相容意。",
            "待月西厢人不寐。",
            "帘影摇光，朱户犹慵闭。",
            "花动拂墙红萼坠。",
            "分明疑是情人至。"
        ],
        "notes": "",
        "id": "cf7bde30765fa343e09a57926bec4ceb"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "懊恼娇痴情未惯。",
            "不道看看，役得人肠断。",
            "万语千言都不管。",
            "兰房跬步如天远。",
            "废寝忘餐思想遍。",
            "赖有青鸾，不必凭鱼雁。",
            "密写香笺论缱绻。",
            "春词一纸芳心乱。"
        ],
        "notes": "",
        "id": "4051d91749b6bbcb0677fbc93211357e"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "锦额重帘深几许。",
            "绣履弯弯，未省离朱户。",
            "强出娇羞都不语。",
            "绛绡频掩酥胸素。",
            "黛浅愁红妆淡伫。",
            "怨绝情凝，不肯聊回顾。",
            "媚脸未匀新泪污。",
            "梅英犹带春朝露。"
        ],
        "notes": "",
        "id": "f575e01f7e516d8c74b9ff521d6e2caa"
    },
    {
        "author": "赵令畤",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "丽质仙娥生月殿。",
            "谪向人间，未免凡情乱。",
            "宋玉墙东流美盼。",
            "乱花深处曾相见。",
            "密意浓欢方有便。",
            "不奈浮名，旋遣轻分散。",
            "最恨多才情太浅。",
            "等闲不念离人怨。"
        ],
        "notes": "",
        "id": "d1385f44b77422ad0929006f9bc66036"
    },
    {
        "author": "赵令畤",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "人世一场大梦，我生魔了十年。",
            "明窗千古探遗编。",
            "不救饥寒一点。",
            "更被维摩老子，不教此处容言。",
            "炉薰清炷坐安禅。",
            "物物头头显现。"
        ],
        "notes": "",
        "id": "cf0124b83948d5f266f83dd20a0c6ac1"
    },
    {
        "author": "赵令畤",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "麝发雕炉小袖笼。",
            "天教我被此时同。",
            "橼经雪重香方满，菊到秋深色自浓。",
            "船槛内，月明中。",
            "插花归去莫匆匆。",
            "人生更在艰难内，胜事年来不易逢。"
        ],
        "notes": "",
        "id": "bfa14b19e8df4bd566c6f6c7d4df309c"
    },
    {
        "author": "赵令畤",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "可是相逢意便深。",
            "为郎巧笑不须金。",
            "门前一尺春风髻，窗内三更夜雨衾。",
            "情渺渺，信沈沈。",
            "青莺无路寄芳音。",
            "山城钟鼓愁难听，不解襄王梦里寻。"
        ],
        "notes": "",
        "id": "9fc900c80d847c2e218f7676cd315249"
    }
]