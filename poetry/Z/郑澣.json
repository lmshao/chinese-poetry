[
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "至道无名，至人长生。",
            "爰观绘事，以挹真形。",
            "方口渥丹，浓眉刷青。",
            "松姿本秀，鹤质自轻。",
            "道德神仙，内蕴心灵。",
            "红肌丝发，外彰华精。",
            "色如含芳，貌若和光。",
            "胚浑造化，含吐阴阳。",
            "吾闻安期，隐见不常。",
            "或在世间，或游上苍。",
            "猗欤真人，得非后身。",
            "写此仙骨，久而不磷。",
            "皎皎明眸，了然如新。",
            "蔼蔼童颜，的然如春。",
            "金石可并，丹青不冺。",
            "通天台上，有见常人。",
            "俗士观瞻，方悟幽尘。",
            "君子图之，敬兮如神。"
        ],
        "notes": "",
        "id": "46f6bc2562b8015831ff42ed200b5ebf"
    },
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "和李德裕游汉州房公湖二首 一",
        "preface": "",
        "paragraphs": [
            "太尉留琴地，时移重可寻。",
            "徽弦一掩抑，风月助登临。",
            "荣驻青油骑，高张白雪音。",
            "秖言酬唱美，良史记王箴。"
        ],
        "notes": "",
        "id": "28fb3da2835ed6798b1c079a76f83f41"
    },
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "和李德裕游汉州房公湖二首 二",
        "preface": "",
        "paragraphs": [
            "静对烟波夕，犹思栋宇青。",
            "卧龙空有处，驯鸟独忘情。",
            "顾步襟期远，参差物象横。",
            "自宜雕乐石，爽气际青城。"
        ],
        "notes": "",
        "id": "829102769b55a7e73a27fa34f2c09de5"
    },
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "中书相公任兵部侍郎日后阁植四松逾数年澣忝此官因献拙什",
        "preface": "",
        "paragraphs": [
            "丞相当时植，幽襟对此开。",
            "人知舟檝器，天假栋梁材。",
            "错落龙鳞出，䙰褷鹤翅回。",
            "重阴罗武库，细响静山台。",
            "得地公堂里，移根涧水隈。",
            "吴臣梦寐远，秦岳岁年摧。",
            "转觉飞缨缪，何因继组来。",
            "几寻珠履迹，愿比角弓培。",
            "栢悦犹依社，星高久照台。",
            "后凋应共操，无复问良媒。"
        ],
        "notes": "",
        "id": "c754a6461bacb3012ac7259130611a28"
    },
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "和李德裕房公旧竹亭闻琴",
        "preface": "",
        "paragraphs": [
            "石室寒飙惊，孙枝雅器裁。",
            "坐来山水操，玄断吊遗埃。"
        ],
        "notes": "",
        "id": "af929683249738d538c0cf1a462023d3"
    },
    {
        "author": "郑澣",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "但虑彩色污，无虞臂胛肥。"
        ],
        "notes": "",
        "id": "0b759375be999eeb2dbbd37f94345b18"
    }
]