[
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "寄故人",
        "preface": "",
        "paragraphs": [
            "淡淡春风花落时，不堪愁望更相思。",
            "无金可买长门赋，有恨空吟团扇诗。"
        ],
        "notes": "",
        "id": "7c230ed4a2a394138091bdd5c48800b3"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "上成都在事",
        "preface": "",
        "paragraphs": [
            "昨日卖衣裳，今日卖衣裳。",
            "衣裳浑卖尽，羞见嫁时箱。",
            "有卖愁仍缓，无时心转伤。"
        ],
        "notes": "",
        "id": "9ab40b67285ef88f648f50a38cdb0e2d"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "春思二首 一",
        "preface": "",
        "paragraphs": [
            "门前梅柳烂春辉，闭妾深闺绣舞衣。",
            "双燕不知肠欲断，衔泥故故傍人飞。"
        ],
        "notes": "",
        "id": "571bbf432da1f95ca5ab2966e142d349"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "春思二首 二",
        "preface": "",
        "paragraphs": [
            "井上梧桐是妾移，夜来花发最高枝。",
            "若教不向深闺种，春过门前争得知。"
        ],
        "notes": "",
        "id": "d40d6effe95ed41e78969e124db7e1a7"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "西江行",
        "preface": "",
        "paragraphs": [
            "日下西塞山，南来洞庭客。",
            "晴空白鸟度，万里秋光碧。"
        ],
        "notes": "",
        "id": "566239d4ba08f17a0536a6b0067a7045"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "赠所思",
        "preface": "",
        "paragraphs": [
            "与君咫尺长离别，遣妾容华为谁说。",
            "夕望层城眼欲穿，晓临明镜肠堪绝。"
        ],
        "notes": "",
        "id": "d47e1e19839778c09d107a31b23fc566"
    },
    {
        "author": "张窈窕",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满院花飞人不到，含情欲语燕双双。"
        ],
        "notes": "",
        "id": "af67af0f03cbd5a492a168bcc2163746"
    }
]