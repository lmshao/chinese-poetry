[
    {
        "author": "张宋卿",
        "dynasty": "宋",
        "type": "诗",
        "rhythmic": "",
        "title": "忆罗浮寄曾元功二首  其一",
        "preface": "",
        "paragraphs": [
            "当年南涧弄泉流，妄起功名分外求。",
            "群玉峰头今倦立，却烦清梦到罗浮。"
        ],
        "notes": "",
        "id": "d1f7dee1202067511e50ce7183d99073"
    },
    {
        "author": "张宋卿",
        "dynasty": "宋",
        "type": "诗",
        "rhythmic": "",
        "title": "忆罗浮寄曾元功二首  其二",
        "preface": "",
        "paragraphs": [
            "春树江云我所思，平生臭味不差池。",
            "如何驿使行千里，不把梅花寄一枝。"
        ],
        "notes": "",
        "id": "da543e97fcc81b2e2fcd475335d82038"
    },
    {
        "author": "张宋卿",
        "dynasty": "宋",
        "type": "诗",
        "rhythmic": "",
        "title": "天汉桥",
        "preface": "",
        "paragraphs": [
            "一派银河木杪飞，碧云飞处彩虹垂。",
            "免教灵鹊长填石，来看天孙出嫁时。"
        ],
        "notes": "",
        "id": "47903cb8accc7f2fc58117246bb89812"
    }
]