[
    {
        "author": "张嗣古",
        "dynasty": "宋",
        "type": "诗",
        "rhythmic": "",
        "title": "雪谷潭",
        "preface": "",
        "paragraphs": [
            "崎岖鸟道开烟萝，长松偃蹇声荡摩。",
            "白龙怒吼挂绝壁，苍兕离立迎清波。",
            "枯筇拄破青苔色，雷雨收功神歛迹。",
            "穷源不得空归来，掬雪抟珠三太息。"
        ],
        "notes": "",
        "id": "b08e1440a77c573fa9994b61c18c7dbe"
    },
    {
        "author": "张嗣古",
        "dynasty": "宋",
        "type": "诗",
        "rhythmic": "",
        "title": "登妙高亭",
        "preface": "",
        "paragraphs": [
            "雨余山石洗孱颜，卧虎蹲羊各自闲。",
            "杖屦贪穿秋色好，不知衣惹藓痕斑。"
        ],
        "notes": "",
        "id": "efd037745ad17c011fbcb46cbc64ad6c"
    }
]