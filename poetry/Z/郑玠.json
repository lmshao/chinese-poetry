[
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "潮阳东山",
        "preface": "",
        "paragraphs": [
            "暮天凉雨急霏霏，十二巫峰高复低。",
            "醉魂不受风飘断，只恐行云自湿衣。"
        ],
        "notes": "",
        "id": "4aad151e6ad389d895f19c4c1e720dd0"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "初至罗浮",
        "preface": "",
        "paragraphs": [
            "长说罗浮欲到难，清游今作字民官。",
            "分明蓬岛三山色，占得飞云六月寒。",
            "宝轴几函青贝叶，玉兰无限碧琅玕。",
            "此来更拟询遗事，记与灵踪石上看。"
        ],
        "notes": "",
        "id": "1814dbc10cc0a9e685b231f59d7f1dc8"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "葛仙行祠",
        "preface": "",
        "paragraphs": [
            "身为俗吏趋行部，手𦶟名香祝有年。",
            "五色雀飞应荐祉，七星松古自通仙。"
        ],
        "notes": "",
        "id": "c93e502443fb051f4ff11655408c2efb"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "丹灶",
        "preface": "",
        "paragraphs": [
            "灵迹曾传葛稚川，至今丹灶尚依然。",
            "谁云碧海三山岛，别是朱明一洞天。",
            "龙出玉京成往事，鹤来华表是何年。",
            "尘埃勿叹空回首，到得仙山亦有缘。"
        ],
        "notes": "",
        "id": "8697f82b65ea9f6e64e9e8d81b7648a0"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "观源洞",
        "preface": "",
        "paragraphs": [
            "麻姑峰头黄鹤归，稚川灶上丹霞栖。",
            "寒猿啸木山月白，正是仙人朝斗时。",
            "壶天景象何灵杳，松门石径茸芳草。",
            "落花满院香沈沈，缘似刘郎应解到。",
            "碧溪数声连暮钟，梦回已觉松窗晓。"
        ],
        "notes": "",
        "id": "11e19660983ee68b76922b6580cac390"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "白云庵",
        "preface": "",
        "paragraphs": [
            "罗浮山头老松树，中夜长吟送风雨。",
            "病夫幽独枕书眠，静听松声默无语。",
            "壁间画像对书灯，耿耿残油下饥鼠。",
            "梦觉跏趺不成寐，要伴禅和听二鼓。"
        ],
        "notes": "",
        "id": "e220adbd94a466445e68fb830da10746"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "寄逍遥子",
        "preface": "",
        "paragraphs": [
            "自从夫子仙山去，闻说山中分外清。",
            "半夜洞天松月白，野猿吟和读书声。"
        ],
        "notes": "",
        "id": "30ffa4981833d177e3ccf6f29c46f9c2"
    },
    {
        "author": "郑玠",
        "dynasty": "宋",
        "type": "诗",
        "rhythmic": "",
        "title": "过城南梅庵追忆湖守宋使君叔晦",
        "preface": "",
        "paragraphs": [
            "重过梅庵不记春，花残树老绿阴成。",
            "开元宰相肠应断，楚国骚人魄尚清。",
            "古屋参差疏影动，水池深浅宿枝横。",
            "主人祗在云深处，弄月吟风取次行。"
        ],
        "notes": "",
        "id": "fc0d99cc8fd1cfeefd44227fd1766f86"
    }
]