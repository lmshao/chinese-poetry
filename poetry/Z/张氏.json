[
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "莫讶泪频滴，都缘心未灰。"
        ],
        "notes": "",
        "id": "de54c76f9cdf99aa8e72656bcfe04890"
    },
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "满目烟含芳草绿，倚兰露泣海棠红。"
        ],
        "notes": "",
        "id": "3be47f4e6d66601f89832988df418960"
    },
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "尊前独垂泪，应为未灰心。"
        ],
        "notes": "",
        "id": "a724e0445bddffd96d66885b12fc30d3"
    },
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "寄陈秋塘",
        "preface": "",
        "paragraphs": [
            "五湖风雪分头去，千里淮山信脚行。",
            "涉世真成妄男子，谈诗长忆老先生。",
            "塘边瓜茹须频灌，郭外田畴粗可耕。",
            "莫倚瘦筇吟白发，浪传新句入都城。"
        ],
        "notes": "",
        "id": "523d4c45279921cb4c4047fe34c564c3"
    },
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "罗幕泥金窣地垂，夜香烧尽二更时。",
            "不知帘外溶溶月，上到梅花第几枝。"
        ],
        "notes": "",
        "id": "0c72f2d038ea80ea32f4604a47bde168"
    },
    {
        "author": "张氏",
        "dynasty": "宋",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "云鬓慵梳睡不忺，倚阑听燕语虚簷。",
            "春愁自是无重数，生怕东风揭绣帘。"
        ],
        "notes": "",
        "id": "6af7bce8ce6ac0d84fb9ca8149eeeee0"
    },
    {
        "author": "张氏",
        "dynasty": "唐",
        "type": "诗",
        "rhythmic": "",
        "title": "寄夫 一",
        "preface": "",
        "paragraphs": [
            "久无音信到罗帏，路远迢迢遣问谁。",
            "闻君折得东堂桂，折罢那能不暂归。"
        ],
        "notes": "",
        "id": "5ea9146c5cfe82e691b89f228c41b122"
    },
    {
        "author": "张氏",
        "dynasty": "唐",
        "type": "诗",
        "rhythmic": "",
        "title": "寄夫 二",
        "preface": "",
        "paragraphs": [
            "驿使今朝过五湖，殷勤为我报狂夫。",
            "从来夸有龙泉劒，试割相思得断无。"
        ],
        "notes": "",
        "id": "72e136997c8bc0ab6fc9bab5c47f94bc"
    }
]