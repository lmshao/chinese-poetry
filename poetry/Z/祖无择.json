[
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "书高辛氏庙",
        "preface": "",
        "paragraphs": [
            "平昔叙星辰，元功祀事分。",
            "因人列官纪，行道亚皇坟。",
            "高躅追颛顼，徽声压放勋。",
            "淳风今不竞，帝典世无闻。",
            "陵古森乔木，祠新际远氛。",
            "樵苏当季运，血食属明君。",
            "旧壤资庥荫，遗黎荐苾芬。",
            "春秋奏箫鼓，疑是六英文。"
        ],
        "notes": "",
        "id": "6ca879e26fd198689ce1bdcd0be9cba5"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "依韵和登州推官张同年之梁山",
        "preface": "",
        "paragraphs": [
            "峻极干苍苍，班移自混茫。",
            "势临坤轴断，根入海涛僵。",
            "屹立逾千仞，孤标冠四荒。",
            "兴云山近泰，出日谷连旸。",
            "绝坟于斯胜，烦襟到此凉。",
            "山经终寂寂，祀典谩煌煌。",
            "岩黑骊龙睡，烟清来凤翔。",
            "藏书陋群玉，中瑟小空桑。",
            "禹载无遗迹，秦碑有旧章。",
            "乘舆曾直上，鞭石宛居傍。",
            "在昔初迁鼎，当时异省方。",
            "纵心师诞妄，恃力逞强梁。",
            "儒学微言绝，神仙怪说彰。",
            "锡符尊德水，留识著吾浆。",
            "岂念思王度，惟期至帝乡。",
            "斋男何杳杳，秋祝自琅琅。",
            "讵得三山药，翻同一国狂。",
            "八神宁尔福，二世果斯亡。",
            "始祸闻陈涉，遗书见子长。",
            "龙兴成大定，虎噬免交攘。",
            "往事真涂炭，寒心剧刺芒。",
            "自从兹灭国，谁复此祠阳。",
            "冤毒疑沦髓，凋残竞沐疮。",
            "鉴宜观夏后，道合慕陶唐。",
            "圣世逾三代，明君掩百王。",
            "朝廷隆盛礼，简册耀休光。",
            "运契千龄统，歌喧六达庄。",
            "古今称治理，夷夏共瞻望。",
            "洪化周无外，群生洽太康。",
            "东民休望幸，端拱德芬芳。"
        ],
        "notes": "",
        "id": "6a7b2ab77188ae067f500284d65ca4bf"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "暮秋江上逢端州朱使君诗以申饯",
        "preface": "",
        "paragraphs": [
            "奕叶清棻远，夫君素履恢。",
            "人皆推世德，我亦爱卿材。",
            "新命一麾守，长途万里来。",
            "画船江雨暗，红斾海风开。",
            "服岭先声浃，编甿美化该。",
            "此行真邂逅，几日共沿洄。",
            "去矣瞻仙棹，依然对酒杯。",
            "前程如见忆，为寄早春梅。"
        ],
        "notes": "",
        "id": "03ff1570b2749a7ca46d4b86476ad047"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "落星寺",
        "preface": "",
        "paragraphs": [
            "金碧共玲珑，楼台浩渺中。",
            "雨花僧讲盛，星石寺基雄。",
            "岩岫庐峰对，波澜蠡泽通。",
            "微红看海日，远绿认江枫。",
            "鸥鸟机心息，潮音梵唱同。",
            "人间群玉府，物外广寒宫。",
            "云衲烝多坏，尘襟到自空。",
            "扁舟五湖客，长此伴支公。"
        ],
        "notes": "",
        "id": "1551d6b7047e471a1c906c0d705df89f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "绝𪩘千寻势，飞泉万叠痕。",
            "寒光涵玉岫，灵派析璇源。",
            "峭壁河流立，苍崖井浪翻。",
            "猿悲经树急，龙骇落潭浑。",
            "气爽诸峰秀，声和众籁喧。",
            "功成身退日，期此灌中园。"
        ],
        "notes": "",
        "id": "f85e4d4724c79f1d684594981a27e4bc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "游真阳石室",
        "preface": "",
        "paragraphs": [
            "昔读到难篇，乃闻真阳室。",
            "亦尝惟斯人，称道或浮实。",
            "邈在数千里，莫觌烟霞质。",
            "青山有独往，吾志久已必。",
            "如何骖俗驾，尚此纡朝绂。",
            "谬分南顾忧，惟刑在钦恤。",
            "孤宦虽云远，胜践其敢失。",
            "行行访云岩，草树披蒙密。",
            "呀然一穴开，势欲吞朝日。",
            "岚光屏障展，乳溜龙蛇屈。",
            "溪流自清泚，松韵何萧瑟。",
            "酌酒饮游客，谓言此可述。",
            "周生诚不诬，所纪穷纤悉。",
            "惜哉非吾土，无由寄蓬荜。",
            "平生丘壑心，与道共湮鬰。",
            "难进而易退，终当守儒术。"
        ],
        "notes": "",
        "id": "8bd0295145f12ad2c85863bfd7154f57"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "景臣同年郏兄作亭于公居之池上予登而名之曰梦草且赋诗以志焉",
        "preface": "",
        "paragraphs": [
            "新构俯涟漪，名标谢客诗。",
            "窗明溪雨过，槛静竹风吹。",
            "贺厦应容燕，巢莲亦许龟。",
            "何人倦漂泊，此地好追随。",
            "兀兀乘篮舆，厌厌倒接䍠。",
            "秋芳正堪赏，樽酒莫过时。"
        ],
        "notes": "",
        "id": "44a99f5b89ee30a9a27848132ea63198"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题仰山二十韵",
        "preface": "",
        "paragraphs": [
            "维南斗牛下，万仞耸崔嵬。",
            "日上光先占，江盘势却回。",
            "一方蒙雨露，几处对楼台。",
            "不逐秦鞭去，曾经禹载来。",
            "云生峰惨澹，冰泮谷喧豗。",
            "险外烟岚变，深中洞府开。",
            "岩花春灼烁，溪鸟暖毰毸。",
            "飞瀑含清籁，乖龙走疾雷。",
            "平川萧庙閟，半腹邓坛摧。",
            "精蕴瑶瑰宝，灵钟杞梓材。",
            "僧轩宜薜荔，樵径怯莓苔。",
            "旁睨龙州橘，前瞻庾岭梅。",
            "仙经饶地肺，赋笔让天台。",
            "神物多灵贶，农田少旱灾。",
            "隠君须独行，吟咏亦难才。",
            "何客能依止，伊予语敢哉。",
            "一麾成系滞，四友阻游陪。",
            "未脱红尘累，徒嗟白发催。",
            "梦频生枕席，赏每倒尊罍。",
            "预恐瓜时代，图归作醉媒。"
        ],
        "notes": "",
        "id": "54d28b97d767a5392b3bacc4443a9d8b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "途次金陵逢同年沈五判官",
        "preface": "",
        "paragraphs": [
            "数载天涯别，年来不定居。",
            "扁舟忽相值，孤抱信何如。",
            "公干犹多病，孝先仍嫩书。",
            "人生从坎𡒄，客意且踌躇。",
            "淡薄市桥酒，鲜肥江岸鱼。",
            "可来同饮食，勿笑此萧疎。"
        ],
        "notes": "",
        "id": "cd7b046bb5f0c4891f781e30f47e154b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "和御制赏花钓鱼",
        "preface": "",
        "paragraphs": [
            "禁籞春深御幄开，鸣鞘晓出五云来。",
            "花含瑞色三危露，酒湛晴光万寿杯。",
            "香饵得鱼波滉漾，仙音仪凤日徘徊。",
            "微臣叨窃逢辰幸，持橐甘泉此从陪。"
        ],
        "notes": "",
        "id": "f28a3916a87c1310f800e1cf6cba666c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "九日陪旧参政蔡侍郎宴颍州西湖",
        "preface": "",
        "paragraphs": [
            "秋晚西湖胜槩多，台轩来此驻鸣珂。",
            "沙鸥散去惊丝竹，烟柳低垂间绮罗。",
            "乱掷金钱和露菊，狂摇钿扇倚风荷。",
            "下僚幸接曹尊末，率尔翻成击箸歌。"
        ],
        "notes": "",
        "id": "eaef432d6bff742b517d78ec1e142195"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "读王元之后集题于卷末",
        "preface": "",
        "paragraphs": [
            "提笔几回书诰命，剖符长是守方州。",
            "未能抗表分司去，终老为郎谪宦休。",
            "歌舞嬾呼寒食节，醉吟孤坐月波楼。",
            "文章独步成何事，空有离骚寄隠忧。"
        ],
        "notes": "",
        "id": "8296e70eaa890dddf0210b0cba17e658"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄献阙下一二知己",
        "preface": "",
        "paragraphs": [
            "公道当朝绝比伦，因凭暖笔变孤根。",
            "才冲霰雪游梁苑，便逐风雷化禹门。",
            "南郡已甘抛绛帐，东州何幸佐朱旛。",
            "心怀象魏身江海，两地悠悠欲断魂。"
        ],
        "notes": "",
        "id": "e3b4d5e3587d569a3e8c89cbb280cc3c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "历城郡治凝波亭",
        "preface": "",
        "paragraphs": [
            "耽耽层构俯清涟，山色波光晓共鲜。",
            "形胜增雄齐十二，风流素盛客三千。",
            "铺舒柳影眠鸥渚，欺厌莲香载妓船。",
            "公退每来须度日，尘缨未濯媿潺湲。"
        ],
        "notes": "",
        "id": "e2753299faffad1be37d202b270beb56"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "留题泰山孙复先生新居",
        "preface": "",
        "paragraphs": [
            "筑室新成日观前，乱云重叠称高眠。",
            "人逢扪虱惊旁若，众望乘驹咏贲然。",
            "名理静谈谁捉麈，古书闲校自磨铅。",
            "行闻天子东巡狩，羽葆亲临此礼贤。"
        ],
        "notes": "",
        "id": "08d497352a355529c98eb2db814e154f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "试笔",
        "preface": "",
        "paragraphs": [
            "济南通守欲几年，最课无成媿古贤。",
            "却为簿书抛笔砚，每思樵钓负林泉。",
            "浮名自信虽徒尔，薄俸相拘且勉旃。",
            "已共妻孥约生计，会须搔首赋归田。"
        ],
        "notes": "",
        "id": "0e7e1ea95d4b0562a8fe3c42d9b05f5f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "监丞萧君见贻嘉句仍惠芳醪强率鄙词辄继高韵聊资逌尔深媿斐然",
        "preface": "",
        "paragraphs": [
            "迟日和风婉娩春，感时情思浩无津。",
            "烦君远寄中山酒，顾我方为洛社人。",
            "濡笔便思题素扇，当尊难借吐芳茵。",
            "已钦才妙兼怀惠，相过文场愿捧轮。"
        ],
        "notes": "",
        "id": "c10173589babddb7824703020200ab00"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄泰山孙复",
        "preface": "",
        "paragraphs": [
            "先生心与白云闲，五十秋风髩不斑。",
            "自有清名满天下，更无尘迹到人间。",
            "朱铅乐外非攸好，贪懦闻风合厚颜。",
            "不待高吟见招隠，见收余俸买青山。"
        ],
        "notes": "",
        "id": "ea094afaf44b1e2b36e36ecb77952260"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "萧五监丞新作堂成名曰知雄且赋雕章题之屋壁勉率芜恶以继高韵",
        "preface": "",
        "paragraphs": [
            "况堂佳号尘游外，题壁新吟藻思春。",
            "朴素自持师老氏，清醒常戒鉴灵均。",
            "穷通一致由知命，恬智相须合入神。",
            "因览君诗我颜厚，不能假日乐天真。"
        ],
        "notes": "",
        "id": "6288afa2ee26ee38f4f4b8e2d12d3bf1"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "赠牛仲容",
        "preface": "",
        "paragraphs": [
            "吾君旰食念边陲，天下英雄待聘时。",
            "仁义未行真处士，功名不立岂男儿。",
            "卧龙谁识南阳隠，失马何劳北叟悲。",
            "莫向林泉赋长往，秋风吹子鬓毛衰。"
        ],
        "notes": "",
        "id": "54423273aeb85e889d20078d403d5416"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "张寺丞鸣玉亭书事",
        "preface": "",
        "paragraphs": [
            "为怜潇洒近城𬮱，来往何曾问主人。",
            "列岫晓昏云郁郁，流泉秋净石粼粼。",
            "陆机诗就伏招隠，班固文成正答宾。",
            "愁见西峰日将暮，却驱羸马入埃尘。"
        ],
        "notes": "",
        "id": "996bdc4e4e009211303c8f8d8b36f925"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "庚辰清明州衙不送新火",
        "preface": "",
        "paragraphs": [
            "禁烟故事存遗俗，改火平时有旧章。",
            "纵道齐民皆按堵，堪惊烜氏昧修方。",
            "晨炊已绝供宾馔，春酒何来独酌觞。",
            "不似前年为客日，富邻犹许借余光。"
        ],
        "notes": "",
        "id": "ba8297a3e50321616273271253eeb6bd"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "赴任南康将经九江游二林先寄交代关屯田",
        "preface": "",
        "paragraphs": [
            "平生山水有心期，今得军麾慰所思。",
            "我欲因行访莲社，君应未讶过瓜时。",
            "若逢胜槩终朝住，兼领闲僧到处随。",
            "莫遣迎新吏人至，云间泉畔不相宜。"
        ],
        "notes": "",
        "id": "284233ce5843b5aa6468e23dfc746a0a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送交代关屯田赴阙",
        "preface": "",
        "paragraphs": [
            "谢公雅尚廉侯政，兼得如君不可加。",
            "自有袴襦歌道路，长驱旌斾访烟霞。",
            "林僧解诵松窗句，厅吏能封竹槛花。",
            "今日北辕堪健羡，清风留与后人夸。"
        ],
        "notes": "",
        "id": "b1a2494a82f9b54269422bc134ab8c9c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "琵琶亭",
        "preface": "",
        "paragraphs": [
            "晚泊湓江半客舟，琵琶亭下动闲愁。",
            "霓裳绿腰杳何许，枫叶荻花空自秋。",
            "贾傅有才悲𫛳鸟，楚骚终古怨灵修。",
            "莫言司马青衫湿，今日和人亦涕流。"
        ],
        "notes": "",
        "id": "6c6cd41c1ce5fd5cacb11182f81fca26"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "南康春日",
        "preface": "",
        "paragraphs": [
            "慙媿东风破腊来，一尊清圣为君开。",
            "无方可使朱颜驻，有客相逢白眼回。",
            "老大渐能知世态，疎慵那复计身媒。",
            "遥怜伊洛冰应泮，芳草还荒旧钓台。"
        ],
        "notes": "",
        "id": "3dde8aee8d3e5bcf690560829438bea3"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "顺风曾出帝王尊，身后高名与观存。",
            "石室深居广成子，布囊薄葬杨王孙。",
            "流尘幂幂凝丹灶，清吹徐徐触绛旛。",
            "牢落空山门昼掩，羽人亦说绝嚣烦。"
        ],
        "notes": "",
        "id": "cb87745960e1975c8ed0fb0bed82f98b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "右军墨池",
        "preface": "",
        "paragraphs": [
            "羌庐峰下归宗寺，曾是当年内史居。",
            "茧纸世传遗迹后，墨池人记作书初。",
            "秋毫几老崇山兔，旧法空观得水鱼。",
            "珍重僧家能好事，朱栏碧甃壮庭除。"
        ],
        "notes": "",
        "id": "365676054c251c1ce36594e11f81fe94"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "清明日与二三宾客赏花陈判官为推勘他州事不预是会以诗抵予因次其韵酬之",
        "preface": "",
        "paragraphs": [
            "寒食春光正好夸，小筵应免负芳华。",
            "清谈且喜交挥麈，赌酒何须要画蛇。",
            "泼火雨余微绿润，落花风急乱红斜。",
            "幕中有客应惆怅，今日全输太守家。"
        ],
        "notes": "",
        "id": "e1b32851a729f30187fa892577ca49cf"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "秋日天平驿书事",
        "preface": "",
        "paragraphs": [
            "孤馆无人慰寂寥，感时情抱楚旌摇。",
            "纵横著物秋声起，早晚连空杀气消。",
            "衰鬓已同潘骑省，壮心犹羡霍嫖姚。",
            "誓江义勇吾家事，不得提戈静虏妖。"
        ],
        "notes": "",
        "id": "f7f5c915d15ce485ee294ebb0a42cfd4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "济上夜泊寄杜秘教",
        "preface": "",
        "paragraphs": [
            "十幅蒲帆一竹篙，随流逐浪我心劳。",
            "几程烟水秋光远，半夜星河天气高。",
            "正想黄陂何淼淼，可怜禹渎更滔滔。",
            "犹欣明发谐相见，愿奉清言散鬰陶。"
        ],
        "notes": "",
        "id": "6526ee181107982ea1539781c6055eb8"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "经剑池",
        "preface": "",
        "paragraphs": [
            "巧冶何年百炼金，刜钟芒刃此湮沉。",
            "气冲牛斗虽难掩，鉴遇张雷始见寻。",
            "恍惚莫穷神物远，波澜空在曲池深。",
            "铅刀也强思磨试，怅望西山与华阴。"
        ],
        "notes": "",
        "id": "13d87f1f062d703e37ff47dd2997356a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送春长句呈李泰伯",
        "preface": "",
        "paragraphs": [
            "尽日临风把酒巵，宜春台上送春归。",
            "已看绿树阴阴静，犹有残花帖帖飞。",
            "岁月任从随手过，功名未必与心违。",
            "我缘客宦无常处，后会如今亦恐稀。"
        ],
        "notes": "",
        "id": "ba5bb50156d6a4a84242f258eb3c7a73"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送潘华阳",
        "preface": "",
        "paragraphs": [
            "河阳苗裔有英翘，年少声名动帝朝。",
            "月桂我欣同赐第，涧松人借此沈僚。",
            "金牛开道秦川险，笮马来宾汉使遥。",
            "想以刀州遇知己，便从平地上烟霄。"
        ],
        "notes": "",
        "id": "00907e84b1748abf1030e190cce71ac1"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "微子庙",
        "preface": "",
        "paragraphs": [
            "亿兆夷人困独夫，惟君先见得良图。",
            "为仁始欲扶商祚，去国终能启宋都。",
            "𫓧锧岂甘因谏死，髠钳仍免作官奴。",
            "千年庙食应无愧，知退知亡即师徒。"
        ],
        "notes": "",
        "id": "7fa77e2cf462208e7955b8ecab668b44"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寺有四绝一曰灵岩予以赴官获此税鞅因赋拙句用志其行",
        "preface": "",
        "paragraphs": [
            "常想灵踪得到难，因回征辔此盘桓。",
            "松风逗磬僧斋冷，石水环堂客梦寒。",
            "圣作自同尧典布，古碑犹是魏朝刊。",
            "最怜山色当楼好，欲去重来一凭阑。"
        ],
        "notes": "",
        "id": "512ab18539611e2e8c62616cbe86c39a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "赠商水连尉同年",
        "preface": "",
        "paragraphs": [
            "场屋相知最有情，去年同试使同荣。",
            "神仙史籍输梅福，典册文章滞马卿。",
            "泣玉泪收休积恨，掷金词在蔼新声。",
            "公卿好致归台阁，莫遣徒劳浩叹生。"
        ],
        "notes": "",
        "id": "2426ada7e0b1c15059647111b9b3e1d9"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "次韵和酬张兟秀才见寄",
        "preface": "",
        "paragraphs": [
            "倾盖相知分不同，远凭邮置枉缄封。",
            "题评祗益烦更品，刻画何曾补陋容。",
            "彩服侍行君得意，朱轓假守我劳悰。",
            "论文未遂西斋约，早晚重亲太华锋。"
        ],
        "notes": "",
        "id": "22242d1708c25ab2e1c8893bc1d507de"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "明水镇水陆禅院",
        "preface": "",
        "paragraphs": [
            "谁卜精蓝若画屏，四边山色与泉声。",
            "野僧惯见心应乐，俗客偷来骨亦清。",
            "晚吹乍回香篆破，晓云才散蜡灯明。",
            "吏人莫怪徘徊久，自得闲情减宦情。"
        ],
        "notes": "",
        "id": "d8a7cd167502a27239712e0cb5bf02c4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "龙图范给事以禫服向除修治茔域就山筑室因尔书怀俾无择继和谨次用其韵",
        "preface": "",
        "paragraphs": [
            "采采陔兰负养亲，几思定省泣晨昏。",
            "三年已毕先王制，画日将承圣主恩。",
            "名遂自同周柱史，谏违谁记鲁臧孙。",
            "考槃在涧虽云乐，祗恐泥书到远村。"
        ],
        "notes": "",
        "id": "1346215f13c44e91f5ac18b0404f17d5"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "田四秘丞通判镇戎军",
        "preface": "",
        "paragraphs": [
            "身纡茜绶朝章贵，手把芝函帝命新。",
            "方朔上书曾自荐，祁奚外举果知人。",
            "运筹暂逐征西将，持橐看归拱北辰。",
            "我亦潜心御戎策，羡君抗斾拥朱轮。"
        ],
        "notes": "",
        "id": "54d93515b5cdd3e159ceb762bf9abda4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "官况",
        "preface": "",
        "paragraphs": [
            "物态无端固尽谙，自为俗吏欠清谈。",
            "岂忧官况全萧索，祗畏人言足二三。",
            "玉勒已辜寻晓陌，锦鳞犹忆钓秋潭。",
            "公余自遂疎慵性，从道嵇康七不堪。"
        ],
        "notes": "",
        "id": "8905e54ddc5534190bc4dc5da1e1fd58"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "哭郓州孔给事  其一",
        "preface": "",
        "paragraphs": [
            "出入多年侍紫宸，封章频上触龙鳞。",
            "杼投几见疑慈母，槛折终闻记直臣。",
            "阙里忽惊歌曳杖，洛阳那复见埋轮。",
            "师门一恸盈襟泪，痛为明时惜正人。"
        ],
        "notes": "",
        "id": "ac1cffdd332f971d3f8ca34d6e1e9c2e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "哭郓州孔给事  其二",
        "preface": "",
        "paragraphs": [
            "圣孙家世嗣衣缨，夫子当朝有令名。",
            "许国志坚存亮直，致君心切赞隆平。",
            "明庭抗疏忠言在，列郡班条惠化行。",
            "不享永年兼大用，终天遗恨负苍生。"
        ],
        "notes": "",
        "id": "e325b6f7685d6e3eaf8d870f41aa1f39"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "夏州叛",
        "preface": "",
        "paragraphs": [
            "羌虏奸诛轸圣忧，出师十万拥貔貅。",
            "朝廷命将诗书府，廊庙论兵帷幄筹。",
            "舜后舞干期振旅，汉臣投笔待封侯。",
            "宣王六月存周雅，愿继徽声颂国猷。"
        ],
        "notes": "",
        "id": "226bc2995121ea56629c395e04271d9e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄澶州孙司理",
        "preface": "",
        "paragraphs": [
            "明道二年同夏课，四人两举尽登科。",
            "孤寒惟子辛勤甚，虚薄伊余忝窃多。",
            "宦路驱驰今各自，名场出处旧相过。",
            "感今怀旧无憀頼，不觉临风发浩歌。"
        ],
        "notes": "",
        "id": "3be1bd1063ce04493aea80425049f36d"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送孟湘虞部赴阙",
        "preface": "",
        "paragraphs": [
            "科名拾芥职三虞，落落雄才与众殊。",
            "为政人惊今遂霸，论兵自比古孙吴。",
            "倚庐已见因心著，结绶还陪辨色趋。",
            "不似冯唐空白首，汉皇今正渴嘉谟。"
        ],
        "notes": "",
        "id": "ca3dd2538f1493f6d75a049ff3acb711"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送刘进士游边",
        "preface": "",
        "paragraphs": [
            "朔风动地雪花明，去去从知指戍城。",
            "场藿未縻千里骥，食鱼翻嗜五侯鲭。",
            "征途望断河冰合，旅馆吟残海月生。",
            "且共淹留话离索，一尊浊酒为君倾。"
        ],
        "notes": "",
        "id": "e7963a31749602f2d93e76bc8eb843d6"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "同年杨兄作尉僰道兼领勾稽之作赋七言四韵诗以送之",
        "preface": "",
        "paragraphs": [
            "县城荒僻民居少，吏事全稀似隠沦。",
            "且喜桑郊接乡树，莫嗟蓝绶染京尘。",
            "鸾姿岂合淹仇览，仙骨应难滞子真。",
            "好在公余频寄问，我方江上学垂纶。"
        ],
        "notes": "",
        "id": "294e0801d7ec084080e2eb568dc298b4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "宋嘉言雅善飞白一日书八字贶予因成长句谢之",
        "preface": "",
        "paragraphs": [
            "轻如浮雾重如云，学到精微妙入神。",
            "奇迹昔年传垩帚，高名他日压乌巾。",
            "夸呈朋友防求副，留教儿孙恐失真。",
            "天子清闲好挥翰，似君须合侍严宸。"
        ],
        "notes": "",
        "id": "caf889e56344b3c89ae9a86a544808c2"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送韩尉员外",
        "preface": "",
        "paragraphs": [
            "几年献赋向公车，四十方为冉冉趋。",
            "昔竞寸阴终蹭蹬，今贪斗粟尚踟蹰。",
            "潘郎毛鬓看将白，陶令田园说已芜。",
            "官满还归省门下，预应搔首重长吁。"
        ],
        "notes": "",
        "id": "f8d337d20f22b3a3ee3f94b18bcd8245"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题野野园",
        "preface": "",
        "paragraphs": [
            "晓日东郊扣隠扉，曈曈初日弄朱旗。",
            "黄稍风舞先生柳，紫颊霜殷大谷梨。",
            "粉艳清歌穿邃阁，碧溪寒韵落幽池。",
            "我来载酒山翁醉，且喜秋香菊满篱。"
        ],
        "notes": "",
        "id": "ea866d7576178d7a7482e42266fef16f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "诮王安石乞分司西京避谗而去因以述怀",
        "preface": "",
        "paragraphs": [
            "割断攀缘宰相权，忧危争似我身全。",
            "试观竿上抛生体，且拟波中戏钓船。",
            "名利不求还独乐，是非莫辨祗高眠。",
            "何当对景幽堂坐，更得闲吟度百年。"
        ],
        "notes": "",
        "id": "4f826355fa7bc5d574c6235b61c1bc2f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题三教圆通堂",
        "preface": "",
        "paragraphs": [
            "师本佛之徒，潜心老与儒。",
            "一堂何所像，三教此焉俱。",
            "香火长相续，丹青久不渝。",
            "高贤旌好事，二记耸龟趺。"
        ],
        "notes": "",
        "id": "7fb6d7a0860ad9dd475cef346131def7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "马上读韩吏部集",
        "preface": "",
        "paragraphs": [
            "驱羸勌远征，尺箠亦慵擎。",
            "却得开编看，仍教纵辔行。",
            "儒推文畅行，诗许孟郊鸣。",
            "尽日躭遗味，浑如挹大羹。"
        ],
        "notes": "",
        "id": "39f675f1554c86fed2f0541b855f21bb"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "至齐五月两院狱空喜而成咏",
        "preface": "",
        "paragraphs": [
            "厌预铃斋议，欣闻狱犴空。",
            "三章用旧制，五月绍遗风。",
            "止系垂衣治，非干别驾功。",
            "惟期四海内，刑厝与周同。"
        ],
        "notes": "",
        "id": "7b45123b66e01a71e77609ef9ab26e8e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "眡役于清偶书四韵寄示幕中宾客",
        "preface": "",
        "paragraphs": [
            "经旬一水湄，风土化缁衣。",
            "岂敢嗟于役，何当赋式微。",
            "云山晴特秀，花木暖相辉。",
            "期子同携手，春游事勿违。"
        ],
        "notes": "",
        "id": "bb41e11e39f9b0c1379e93fa1ca40d42"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "斋中即书南事",
        "preface": "",
        "paragraphs": [
            "军垒无多事，朝晡且放衙。",
            "吏人如野鹿，公署似僧家。",
            "京信因求药，宾懽为鬭茶。",
            "忘怀尘俗外，枕籍祗南华。"
        ],
        "notes": "",
        "id": "8d0fbe3f44e658761678a9133a487ba2"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "羌先生庙",
        "preface": "",
        "paragraphs": [
            "先生高世迹，旧隠白云深。",
            "结宇知何代，遗祠直至今。",
            "地分坛杏影，门接社莲阴。",
            "我亦希风者，终明托玉岑。"
        ],
        "notes": "",
        "id": "1d98f1e345f9a8fe6c8b9a282ba991bc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "赠庐山崇胜珂长老",
        "preface": "",
        "paragraphs": [
            "珂也僧中秀，曹溪得祖衣。",
            "云泉聊适性，缾锡遂忘归。",
            "九月秋风老，千山暮雨霏。",
            "我来陪静话，相对两无机。"
        ],
        "notes": "",
        "id": "f1b55338d35f2abe9ff687de62ca18d2"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送承泽上人归宁富沙",
        "preface": "",
        "paragraphs": [
            "五老峰前见，过从一岁余。",
            "还将随客棹，归去侍亲舆。",
            "乞食江云际，牵吟腊雪初。",
            "祗应清夜梦，时复到荒庐。"
        ],
        "notes": "",
        "id": "c5e12a5d1c32933d1a28115ce1667cd9"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "酬江西运使齐工部见寄",
        "preface": "",
        "paragraphs": [
            "龙坂弥年别，长兹仰道风。",
            "梦曾瞻使节，喜忽得诗筒。",
            "词藻春林秀，恩私地镇崇。",
            "因将示知者，传诵满江东。"
        ],
        "notes": "",
        "id": "30e1edf4f389f2926fef1077258c529f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "游韶石",
        "preface": "",
        "paragraphs": [
            "纯音何寂寞，秀色自崔嵬。",
            "岩草遗箫在，溪禽学凤来。",
            "余希探禹穴，人似畏轩台。",
            "登眺秋风里，烦襟尽日开。"
        ],
        "notes": "",
        "id": "91373a26c1d39a19d341937f985844f5"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其一",
        "preface": "",
        "paragraphs": [
            "吏隠宜春郡，年丰狱讼稀。",
            "余粮委南亩，茂草满圜扉。",
            "天意怜艰食，民心耻画衣。",
            "万家行乐处，车马有光辉。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其二",
        "preface": "",
        "paragraphs": [
            "吏隠宜春郡，溪山若画图。",
            "纤鳞时自跃，幽鸟静相呼。",
            "晓浪喷寒雨，晴岚锁绿芜。",
            "渔樵本吾事，搔首重踟蹰。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其三",
        "preface": "",
        "paragraphs": [
            "吏隠宜春郡，追惟二相贤。",
            "节明天宝日，业茂会昌年。",
            "友善曾何累，朋诬亦自煎。",
            "不才非不幸，异代若差肩。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其四",
        "preface": "",
        "paragraphs": [
            "吏隠宜春郡，闲思应举时。",
            "端居苦贫贱，徒步入京师。",
            "误宠乘轩鹤，钧忧入庙牺。",
            "功名在何许，双鬓已垂丝。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其五",
        "preface": "",
        "paragraphs": [
            "吏隠宜春郡，乡园去路赊。",
            "间关成客宦，荏苒度年华。",
            "出水鱼吞饵，辞山凤在笯。",
            "谁言千里隔，夜夜梦吾家。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其六",
        "preface": "",
        "paragraphs": [
            "吏隠宜春郡，同僚得俊髦。",
            "纯音等疏越，余刃剧豪曹。",
            "器识青云远，歌词白雪高。",
            "遂令迁客意，不复赋离骚。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其七",
        "preface": "",
        "paragraphs": [
            "吏隠宜春郡，山城少客过。",
            "静中窥物理，闲外养天和。",
            "春暖寻花坞，宵凉玩月波。",
            "将迎者谁子，劳逸两如何。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其八",
        "preface": "",
        "paragraphs": [
            "吏隠宜春郡，放怀诗酒间。",
            "未能慙下俚，几欲效中山。",
            "杜甫籓篱窄，刘伶幕帟悭。",
            "高吟与沈醉，荣辱讵相关。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其九",
        "preface": "",
        "paragraphs": [
            "吏隠宜春郡，穷能嬾更占。",
            "矜名遭巧谮，晦迹喜深潜。",
            "昔慕狂为圣，今师智养恬。",
            "优游无一事，不觉岁时淹。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "吏隠宜春郡诗十首  其一○",
        "preface": "",
        "paragraphs": [
            "吏隠宜春郡，素飧诚有余。",
            "政声慙遂霸，文藻谢严徐。",
            "使节分铜虎，仙庐秘石渠。",
            "君恩殊未报，不敢赋归欤。"
        ],
        "notes": "",
        "id": "390ea14f3f88d42f044c4bf01b1738b7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题纪信庙",
        "preface": "",
        "paragraphs": [
            "汉祖临危日，将军独夺功。",
            "一身虽是诈，万古尽言忠。",
            "树老风声涩，天寒景色空。",
            "我来观庙貌，无语对村翁。"
        ],
        "notes": "",
        "id": "a83c1bd2ecccb844fd047e8e8775c703"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "升州保宁寺凤皇亭",
        "preface": "",
        "paragraphs": [
            "凤台虽旧址，亭榭斩新开。",
            "荆棘榛芜去，江山气象来。",
            "明君虞氏化，贤守次公才。",
            "迟尔离丹穴，飞飞止此台。"
        ],
        "notes": "",
        "id": "05f207878fe9f35e3a7f26080530d013"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "留题女郎台",
        "preface": "",
        "paragraphs": [
            "女郎台上寺，寺影蘸湖光。",
            "夜梵星辰近，晨斋鸟雀忙。",
            "烟滋杨柳绿，风逞芰荷香。",
            "欲下还慵去，凭阑到夕阳。"
        ],
        "notes": "",
        "id": "96fc0f4aa1c5b36fab2476b0138e4196"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "春郊即事",
        "preface": "",
        "paragraphs": [
            "东方驱晓骑，南亩劝春耕。",
            "试与牧童语，因知林鸟名。",
            "雨前茶正小，社后酒犹清。",
            "可笑豚蹄祝，篝车望岂轻。"
        ],
        "notes": "",
        "id": "e7c0ff42329b2c26a7d4f0f082063ce4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送李承知京兆司录",
        "preface": "",
        "paragraphs": [
            "才从知己荐，又应辟书行。",
            "廷尉官联重，军谋职任清。",
            "华严东野秀，紫阁晚峰横。",
            "尽是供吟处，归应新筑成。"
        ],
        "notes": "",
        "id": "7f9f5ca36cecfd2cef24103dde272767"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送宋寺丞通判邛州",
        "preface": "",
        "paragraphs": [
            "半刺侯藩重，临邛驿路赊。",
            "将经灞陵树，先看洛阳花。",
            "土物张骞竹，民封卓氏家。",
            "为君伤远目，日日断褒斜。"
        ],
        "notes": "",
        "id": "64a226a30c17096f488df0e1cc12a76a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "秋日感怀",
        "preface": "",
        "paragraphs": [
            "多病多愁客，新秋百感生。",
            "异乡违土性，孤宦见人情。",
            "案厌留灯读，田思带雨耕。",
            "不堪临晓镜，潘鬓二毛成。"
        ],
        "notes": "",
        "id": "76f28ab6970dcf7427374330b89fecd0"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄颍州兄",
        "preface": "",
        "paragraphs": [
            "川陆一千里，炎凉六十旬。",
            "意通书信少，思入梦魂频。",
            "身外宦情薄，眼前人事新。",
            "祝兄无见念，忧道不忧贫。"
        ],
        "notes": "",
        "id": "b7334605db195cdcd39a32b6d7930c99"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "舟次张泽阻风",
        "preface": "",
        "paragraphs": [
            "舟楫虽佳兴，风波即畏途。",
            "我心何所惧，世路此无殊。",
            "衔尾千艘泊，争头万怪趋。",
            "飃然不终日，挥手谢淳洿。"
        ],
        "notes": "",
        "id": "13bda1fc9677b7c483bde66ce03d7bf8"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄题汉州西湖兼简知郡马屯田",
        "preface": "",
        "paragraphs": [
            "房相留遗爱，清风湖水长。",
            "人思浴池凤，谁识济川航。",
            "白雪徽音远，洪钧道化光。",
            "还闻继高躅，新有召公棠。"
        ],
        "notes": "",
        "id": "8b83cb531060a1da7096df1a82c2d298"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄千乘刘殿丞求字人编",
        "preface": "",
        "paragraphs": [
            "千乘刘夫子，高名继谪仙。",
            "从居庇身邑，已著字人编。",
            "才入钟嵘品，文期郑氏笺。",
            "何当求副本，长愿播匏弦。"
        ],
        "notes": "",
        "id": "d380bb86cfdd2549ed5edcec10661d86"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄信安判官张秘校",
        "preface": "",
        "paragraphs": [
            "莲幕从军客，蓬仙典校人。",
            "才章过鲍谢，交契敌雷陈。",
            "婉婉谋画暇，翩翩书问频。",
            "徒知感高义，犹阻奉清尘。"
        ],
        "notes": "",
        "id": "7b0506664d11468c5020ec8c43b8981c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "泗水",
        "preface": "",
        "paragraphs": [
            "纪地复涵虚，清疑颢气俱。",
            "东家遗教远，夏后建功殊。",
            "冷色平吞鲁，长波迥胜吴。",
            "如斯无少息，体道悟真儒。"
        ],
        "notes": "",
        "id": "2f42d65e0bf76b502da0d1379609edca"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "沈康赴江西掾",
        "preface": "",
        "paragraphs": [
            "高誉冠时英，人皆倒屣迎。",
            "决科材尚屈，掌狱职仍轻。",
            "滕阁吟登健，吴山醉望清。",
            "公余如访古，一为问丰城。"
        ],
        "notes": "",
        "id": "1e4a54d97ec28d4f2d72496bace99e6e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "张唐民下第东归",
        "preface": "",
        "paragraphs": [
            "学古功非浅，干时命尚迍。",
            "拾青辜壮志，垂白念慈亲。",
            "归路天同远，生涯世自贫。",
            "吾知君道大，驰逐老风尘。"
        ],
        "notes": "",
        "id": "e23dd31dbfeffad3749e0a3eda81bffb"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送人作尉临潼",
        "preface": "",
        "paragraphs": [
            "年少文能老，新曾射策来。",
            "从横传古学，慷慨济时才。",
            "黄绶官徒尔，青云志在哉。",
            "他年归会课，迟子出尘埃。"
        ],
        "notes": "",
        "id": "ce7616a49c22818c0898be0f61165809"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "书怀寄呈莱州张学士",
        "preface": "",
        "paragraphs": [
            "从作东齐吏，经年寡往来。",
            "朱泉颜随日减，青眼为山开。",
            "学政慙能政，论材信不材。",
            "何人慰孤寂，知己在蓬莱。"
        ],
        "notes": "",
        "id": "60c535471197a76fb158f6f60c4f99fc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "万太博知惠州",
        "preface": "",
        "paragraphs": [
            "惠州君未到，听我送君吟。",
            "去路九韶石，邻封八桂林。",
            "下车秋色老，望阙海云深。",
            "善政多余暇，无忘惠好音。"
        ],
        "notes": "",
        "id": "8a10d9d717c7fcb4fb983ebefb730e9e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送新州陈式虞部",
        "preface": "",
        "paragraphs": [
            "大庾岭南郡，新兴事若何。",
            "还珠合浦近，辟恶密香多。",
            "主圣天如覆，时平海不波。",
            "更逢贤太守，应有袴襦歌。"
        ],
        "notes": "",
        "id": "3f5047e2f86f8b8d4868ad071a01030b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "送莲房与马屯田",
        "preface": "",
        "paragraphs": [
            "问遗不必贵，要之资阙如。",
            "莲房三百枚，采掇亦云初。",
            "持以侑尊酒，甘香即有余。",
            "野老献芹意，今予其有诸。"
        ],
        "notes": "",
        "id": "3cc137da5d385205c882306425a2b1d6"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题安成刘伯玉日新亭",
        "preface": "",
        "paragraphs": [
            "积善家余庆，日新亭可云。",
            "诗书盈几有，道艺喜时闻。",
            "儿姪既登学，晨昏在克勤。",
            "欲知荣地力，此便是青云。"
        ],
        "notes": "",
        "id": "ca7d915f36aa527535ef1acef9db8ec9"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "寄成都诗人谢希涛",
        "preface": "",
        "paragraphs": [
            "常闻游蜀客，来说谢希涛。",
            "气禀江山秀，名因翰墨高。",
            "新诗来自远，密意念空劳。",
            "拙句聊相赠，应烦报错刀。"
        ],
        "notes": "",
        "id": "bf809cc650a5981abf0f3042bfc2e03c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "秋晓寓自",
        "preface": "",
        "paragraphs": [
            "梧桐冷坠秦宫井，沆瀣光浮汉苑槃。",
            "倚杵远天垂六幕，照梁初日上三竿。"
        ],
        "notes": "",
        "id": "72de0e55d6242f64b49321d34a3e92fe"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "水宿云飞无定期，雄雌两两镇相随。",
            "到头不会天何意，却使人生有别离。"
        ],
        "notes": "",
        "id": "d1c400a6ba6f529d79bccf2c8de525aa"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "后池新柳",
        "preface": "",
        "paragraphs": [
            "客来莫怪寡心情，俗吏喧哗不喜听。",
            "多感后池杨柳眼，一回相对一回青。"
        ],
        "notes": "",
        "id": "d3198988041dea01e41958c27a95264b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "历城春日对酒",
        "preface": "",
        "paragraphs": [
            "数尺游丝拂面来，数枝红杏向人开。",
            "眼前信美非吾土，且劝春风酒一杯。"
        ],
        "notes": "",
        "id": "de2c5ff7e82ca49f72ad6251ec85640f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "戏别申申堂",
        "preface": "",
        "paragraphs": [
            "翠柳和烟笼碧沼，红芳如火照诸邻。",
            "主公欲去宁无恋，倚翠隈红属后人。"
        ],
        "notes": "",
        "id": "e3e546ad56a10c3f2661e48c154a1013"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "汴水即事",
        "preface": "",
        "paragraphs": [
            "波狂如箭雨如丝，泛泛扁舟瞥鸟飞。",
            "睡起讴鸦乍鸣橹，却思村舍听邻机。"
        ],
        "notes": "",
        "id": "d36961f538fc9d08b1b817055d4a5d1a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "澄清阁在",
        "preface": "",
        "paragraphs": [
            "范滂雅志在澄清，今日廉车命阁名。",
            "华榜高标虽具美，奈何长是困苍生。"
        ],
        "notes": "",
        "id": "fd2f301f6a064f26452a4a433b32a79e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "赠江州李虚一司户",
        "preface": "",
        "paragraphs": [
            "官况萧条三语掾，地居卑湿九江城。",
            "曾闻午夜开宣室，早晚君王召贾生。"
        ],
        "notes": "",
        "id": "ff7cdb70e4ad3229b5fb114c2f5e9f9f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "刘仙石  其一",
        "preface": "",
        "paragraphs": [
            "神仙不死石长存，万古千秋表洞门。",
            "人欲求真好修炼，莫徒将杖叩苔痕。"
        ],
        "notes": "",
        "id": "a9db31042a10aeb68bc2a85cdc7ddb56"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "刘仙石  其二",
        "preface": "",
        "paragraphs": [
            "支机莫问君平肆，取履谁收黄石祠。",
            "深洞自开人不见，何须惆怅忆当时。"
        ],
        "notes": "",
        "id": "3adcffac39bd7dd7de36139d0f949dfc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "交代屯田远惠书问纸尾批示若就江州至军兼可腹背游览庐阜因成拙句且答佳意",
        "preface": "",
        "paragraphs": [
            "庐山在境好行春，犹恨奇峰半属邻。",
            "腹背徧游烦示谕，即当先谒乐天真。"
        ],
        "notes": "",
        "id": "636d1c98d2b85f87f10b3fc4930749a4"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "将至南康道中",
        "preface": "",
        "paragraphs": [
            "湓江辍棹整骖𬴂，松路杨鞭入翟微。",
            "好是近郊人候望，纷纷羽服与田衣。"
        ],
        "notes": "",
        "id": "91d55c9836e4bc6450fd83d34b5afa55"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "招二三僚友游庐阜",
        "preface": "",
        "paragraphs": [
            "雨余庐阜连天碧，公退铃斋尽日闲。",
            "为报二三佳客道，速须蜡屐共登山。"
        ],
        "notes": "",
        "id": "9dd163275b7b00706d1d8adca5a9257b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "游栖贤",
        "preface": "",
        "paragraphs": [
            "偷得沈迷簿领身，暂来林下访幽人。",
            "云泉满眼慵归去，便拟抛官学隠沦。"
        ],
        "notes": "",
        "id": "138f597eb2c3a77e8e2214c79a283a39"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "歌者李苏苏",
        "preface": "",
        "paragraphs": [
            "歌妙累累若贯珠，历城惟祗数苏苏。",
            "何当更唱阳春曲，为尔今宵倒玉壶。"
        ],
        "notes": "",
        "id": "6bc5141ed1f9bec982fd5e2ab4d6b7b0"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "过涡河",
        "preface": "",
        "paragraphs": [
            "扬鞭策羸马，桥上一徘徊。",
            "欲拟临涡赋，慙无八斗才。"
        ],
        "notes": "",
        "id": "da242140ba549e44068e1f92cfdae2fa"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "马古口占",
        "preface": "",
        "paragraphs": [
            "前年蹑𪨗念归与，今日乘轩类使乎。",
            "千里班春忧寄重，自慙翻属个非夫。"
        ],
        "notes": "",
        "id": "c40b8aa83ee4749be4ca2c40d9e025fd"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "登泰山简周行",
        "preface": "",
        "paragraphs": [
            "日日尘中眼不开，暂登苍翠喜游陪。",
            "莫辞辛苦经难险，大有人生不到来。"
        ],
        "notes": "",
        "id": "76e768ae61dd3cc3781a53833406b834"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "又游灵岩",
        "preface": "",
        "paragraphs": [
            "红尘满为三回到，青嶂迎人万叠开。",
            "却被野僧相顾笑，区区还是旧时来。"
        ],
        "notes": "",
        "id": "aa27e9169763735ade6ebe59893c554f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "次韵酬陈判官见贻",
        "preface": "",
        "paragraphs": [
            "一篇为惠枉瑶封，疑得仙文自蕊宫。",
            "始信夫君才力大，居然天地入形笼。"
        ],
        "notes": "",
        "id": "1cf085e778b2587eccbdba4e680b0f0c"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "周成职方笑台",
        "preface": "",
        "paragraphs": [
            "贾生太息唐衢哭，感事伤时可奈何。",
            "争似君当尧舜日，台头大笑乐天和。"
        ],
        "notes": "",
        "id": "78cef87693868ff78f73fda8d2367076"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "东家木铎德音远，西竺金人像教来。",
            "礼乐不兴王道绝，吾民何日遂康哉。"
        ],
        "notes": "",
        "id": "baaa22c3dd39fb1be1b265c28993144f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题蔡州壶仙观",
        "preface": "",
        "paragraphs": [
            "鸎老花残过禁烟，杖藜闲步到壶仙。",
            "仙家本是无尘地，别有风光一洞天。"
        ],
        "notes": "",
        "id": "4c0a87f2e0f0c10baefa69e83f7e7649"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "聚为九老自咏",
        "preface": "",
        "paragraphs": [
            "科名高厌玉阶前，历任公卿四十年。",
            "休道老夫无事业，两扶红日上青天。"
        ],
        "notes": "",
        "id": "1bed1821b740286bfeabb818050a535b"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题蔡州东湖",
        "preface": "",
        "paragraphs": [
            "夕阳水底霞铺锦，清夜波心月涌金。",
            "此是东湖最佳处，无人来伴水仙吟。"
        ],
        "notes": "",
        "id": "d7a6060d35f6821d537fff180397b1c2"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "咏茧儿",
        "preface": "",
        "paragraphs": [
            "千丝万缕自经营，本为藏身却误身。",
            "待得巧成归鼎镬，不知轻煖属他人。"
        ],
        "notes": "",
        "id": "95662db4163af8c23236e7d5df88a29e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "次韵和",
        "preface": "",
        "paragraphs": [
            "前日西行别翰林，为我开尊饮之酒。",
            "高冠满坐皆贤豪，谈笑喧呼时各有。",
            "自慙流落疏游陪，十载江湖成浪走。",
            "主人名重闻四夷，典册高文推大手。",
            "发挥六艺无遗精，考黜百家如拉朽。",
            "顾我昏冥闻道晚，代谢春秋四十九。",
            "当年击节傚金注，此日强颜同木偶。",
            "事功未省成尺寸，廪禄惟思校升斗。",
            "会须归去老东陂，鼓腹含饴逐尧叟。"
        ],
        "notes": "",
        "id": "f27a9d6263d17dd6647b5b6a1225cf15"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题袁州东湖卢肇石",
        "preface": "",
        "paragraphs": [
            "袁山之阳秀水侧，草覆遗基谁氏宅。",
            "皆云子发其姓卢，往往文章名籍籍。",
            "宅中旧物何所存，惟有嶙峋一区石。",
            "阔才三尺高倍寻，久卧尘沙群瓦砾。",
            "余心好异因独往，下马环观聊拂拭。",
            "地表可见十二三，已足怪骇动魂魄。",
            "呼工运锸壍其旁，挽以长𫄠百夫力。",
            "杂然鼓噪登大车，恍尔如蒙巨灵擘。",
            "选置东湖最佳处，四面澄波映天碧。",
            "倚空突兀无与邻，顿觉亭台增气色。",
            "弯环幽窦莫敢撢，恐有乖龙飞霹雳。",
            "余尝南游到阳朔，众峰矗矗春笋植。",
            "扪萝踏藓穷之遍，若此奇卓曾未识。",
            "郡人奔走来如云，故老惊视复唧唧。",
            "乃言此石遇真赏，屈指于今年二百。",
            "沈埋旷代谁尔珍，一日光价逾荆璧。",
            "嗟余束发大夫后，区区志尚惟孤直。",
            "十年再谪非不穷，犹慕坚纯无改易。",
            "如何故老不我愚，感物再三形叹息。",
            "石不能言人有言，忽使他时重湮阨。"
        ],
        "notes": "",
        "id": "80ebf652acb1d7825949f2d3b8b8d44f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "和题东湖",
        "preface": "",
        "paragraphs": [
            "晴烟羃幂澹湖光，势胜居然占一方。",
            "拂水万丝杨柳弱，倚风千盖芰荷香。",
            "纵游闲泛兰舟稳，半醉狂眠石席凉。",
            "公退每来须度日，却疑身出利名乡。"
        ],
        "notes": "",
        "id": "ca014d7c893eeb251effbfd4cff2fa3a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "又和题宜春台",
        "preface": "",
        "paragraphs": [
            "异乡何处散幽怀，頼得城中百尺台。",
            "还向天涯经岁住，那知春色为唯来。",
            "雪消江上看梅发，风暖衡阳有雁回。",
            "强拟登高聊赋咏，再三媿乏楚人才。"
        ],
        "notes": "",
        "id": "6c0e96d726c07d8397588f69b71db230"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题尚书余襄公西园",
        "preface": "",
        "paragraphs": [
            "台阁清风正凛然，归休车骑曲江边。",
            "及亲已具三牲养，负郭新添二顷田。",
            "莱子长年荣彩服，卫公雅意乐平泉。",
            "官闲道在心无闷，惟惜光阴事简编。"
        ],
        "notes": "",
        "id": "66fcab008240f04b09aa36d32d5c9b30"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题余尚书山居要术",
        "preface": "",
        "paragraphs": [
            "张衡已作归田赋，汜胜仍修种树书。",
            "愿借山居精要术，欲将嵩洛葺吾庐。"
        ],
        "notes": "",
        "id": "b31744688691560cd08266e11f248ed1"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其一",
        "preface": "",
        "paragraphs": [
            "吏散铃斋掩，闲眠到日斜。",
            "无端是春梦，容易绕京华。"
        ],
        "notes": "",
        "id": "4996c22fe0b625f5d6d38d45085231ad"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其二",
        "preface": "",
        "paragraphs": [
            "郑声良可厌，闲抱七丝琴。",
            "欲识调弦意，理人先理心。"
        ],
        "notes": "",
        "id": "66876cdaa44b25da561141dd5f5f2473"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其三",
        "preface": "",
        "paragraphs": [
            "年长身多病，闲钞已试方。",
            "未甘先犬马，毕命报恩光。"
        ],
        "notes": "",
        "id": "2b113fd123feccdde82d88ba9abb6be7"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其四",
        "preface": "",
        "paragraphs": [
            "青山日相对，闲看白云生。",
            "谁谓无心出，中含济物情。"
        ],
        "notes": "",
        "id": "33e8933fd4876bd752abde9ebf8c9c37"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其五",
        "preface": "",
        "paragraphs": [
            "晓桉三杯后，闲烹北苑茶。",
            "色香俱绝品，雪泛满瓯花。"
        ],
        "notes": "",
        "id": "071fc1715043c94bac1cf471b83cba02"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其六",
        "preface": "",
        "paragraphs": [
            "扁舟宾客少，闲作道家装。",
            "迹静心还静，逍遥觉日长。"
        ],
        "notes": "",
        "id": "06d86e439a5f9b95cfbdd0d45f55816a"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其七",
        "preface": "",
        "paragraphs": [
            "雨霁轻埃息，闲吟面曲池。",
            "游鳞时对掷，双破碧涟漪。"
        ],
        "notes": "",
        "id": "cf73787811abafd08440a7886252ef57"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其八",
        "preface": "",
        "paragraphs": [
            "朝来因试笔，闲答故交书。",
            "莫怪音尘绝，吾心与世疎。"
        ],
        "notes": "",
        "id": "ef07a5b984270231d3c8af99a4d7996e"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其九",
        "preface": "",
        "paragraphs": [
            "渐老无功业，闲思惜壮年。",
            "桑榆如有得，犹可勒燕然。"
        ],
        "notes": "",
        "id": "61516d92dc73576793a27814c7633746"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "袁州庆丰堂十闲咏  其一○",
        "preface": "",
        "paragraphs": [
            "晴轩足清趣，闲与鹤开笼。",
            "寄语北山侣，无惊蕙帐空。"
        ],
        "notes": "",
        "id": "2bc6624ced8b09e0f4543cf2a3af64f8"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "和阎运使以诗见奖吏隠宜春郡诗",
        "preface": "",
        "paragraphs": [
            "狂吟何足话风骚，和寡甘降郢唱高。",
            "敢望与言同子夏，竞推多可似出涛。",
            "九成岂后虞韶美，一字终虚鲁史褒。",
            "自笑潢污不盈尺，犹将学海去滔滔。"
        ],
        "notes": "",
        "id": "364d930fae7c6365d2ed56146d3569e1"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "和",
        "preface": "",
        "paragraphs": [
            "九十日春今日尽，送春何况我偏知。",
            "后期应在经残腊，重探梅开雪里枝。"
        ],
        "notes": "",
        "id": "ecae96cb7b53591faeb353b1509d1aee"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "和",
        "preface": "",
        "paragraphs": [
            "忆时相逢甲午年，与君同赋送春篇。",
            "等闲又见春风老，更捧新吟一惘然。",
            "万树红芳落渐稀，浮荣能得几多时。",
            "孤根未识阳和力，春去春来两不知。"
        ],
        "notes": "",
        "id": "984de49395510bfd4aa764cc8b25ffa2"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "九日登袁州宜春台",
        "preface": "",
        "paragraphs": [
            "落帽佳辰又到来，黄花烂熳为谁开。",
            "已经多岁衰容改，更被无情急景催。",
            "取次杯盘须尽醉，随宜歌管任频陪。",
            "却渐未报君恩厚，空向山城养不才。"
        ],
        "notes": "",
        "id": "154c77e097c2ff5839675ca186133bbc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "咏震山岩彭征君钓台",
        "preface": "",
        "paragraphs": [
            "闲作山城吏隠居，敬君真逸寓渔矶。",
            "台前岩畔清风在，尚想烟波映芰衣。"
        ],
        "notes": "",
        "id": "d1da609d266c27938799221034f5d0dc"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "石伞峰书堂",
        "preface": "",
        "paragraphs": [
            "伊人高步接夔龙，旧隠荒凉石伞峰。",
            "莘野躬耕闻往事，傅岩代筑见遗踪。",
            "草茅岂合掩崇业，竹帛终能纪茂庸。",
            "朝暮油云肤寸合，何妨霖雨徧三农。"
        ],
        "notes": "",
        "id": "07f8e23feaa3ef9de3ac1c14a748bf64"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "慈严院",
        "preface": "",
        "paragraphs": [
            "恩德传名久，慈严赐号新。",
            "楼台□半□，风水忆长春。",
            "客有披襟者，时无洗耳人。",
            "清音发钟磬，翠色混松筠。",
            "住合登仙籍，来宜出俗尘。",
            "经年嗟倥偬，半日喜逡巡。",
            "席上诗情逸，樽中酒味醇。",
            "怱怱又归去，自愧使君身。"
        ],
        "notes": "",
        "id": "3f5ece7696f81d7f9f5f6ff6efc080a6"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "院静远嚣尘，虚堂缔构新。",
            "几招台岭客，共话沃州春。",
            "想像山中乐，优游物外身。",
            "公卿诗满壁，雅正日相亲。"
        ],
        "notes": "",
        "id": "3e70fc6426fd03f01b56c3c6b7d8c1bd"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "曹六四歌同游灵岩因寄尊府判院",
        "preface": "",
        "paragraphs": [
            "石湖浮动灵岩月，天静碧云低白烟。",
            "此夜山川宜断取，为予携到若翁前。"
        ],
        "notes": "",
        "id": "5b716829872486c274f5bc562f6119f5"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "自咏二首  其一",
        "preface": "",
        "paragraphs": [
            "松下门开入翠微，草香花气袭春衣。",
            "山中深僻无人到，自有闲云共鹤飞。"
        ],
        "notes": "",
        "id": "a02b84a70c8ce1ec3b11c643acd81844"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "自咏二首  其二",
        "preface": "",
        "paragraphs": [
            "形胜山前感物华，却乘清兴过僧家。",
            "楼台消废无人问，今古传闻只自嗟。",
            "云拥断崖埋石笋，泉冲凉雨落金沙。",
            "凭君识得寻幽趣，只管高谭至日斜。"
        ],
        "notes": "",
        "id": "d4ba92b31417547b03d93d1ea09a9096"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "记万载风俗三绝  其一",
        "preface": "",
        "paragraphs": [
            "居民覆其屋，大半施白瓦。",
            "山际两三家，如经新雪下。"
        ],
        "notes": "",
        "id": "2a81a8eb6c6eceeaef6312268986b158"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "记万载风俗三绝  其二",
        "preface": "",
        "paragraphs": [
            "官酤米为曲，酿出成红酒。",
            "里社醉丰年，便是宣城酎。"
        ],
        "notes": "",
        "id": "d0b6601e08d70aee780a696076c29414"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "记万载风俗三绝  其三",
        "preface": "",
        "paragraphs": [
            "田中多峭石，苍玉乱欹斜。",
            "怪似湘中见，封域近长沙。"
        ],
        "notes": "",
        "id": "26657ebf42770d082bd22100ba0d289f"
    },
    {
        "author": "祖无择",
        "dynasty": "宋",
        "type": "诗",
        "rhythmic": "",
        "title": "鬰林观三言诗刻",
        "preface": "",
        "paragraphs": [
            "犯惊涛，航溟渤。",
            "披宿莽，屐崛岉。",
            "愒槃石，解簪韨。",
            "挹飞泉，醒心骨。",
            "挥高论，谢俗物。",
            "思古人，忽终日。",
            "足饮酣，清思逸。",
            "即绝壁，试奇笔。",
            "千万言，苍鲜没。",
            "后有人，为吾拂。"
        ],
        "notes": "",
        "id": "b96841546450adb6502bdfd6d99fbb4e"
    }
]