[
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "留题宝相寺",
        "preface": "",
        "paragraphs": [
            "天台四面翠如屏，洞穴幽奇地最灵。",
            "百尺岩中真像在，千年涧畔古松青。",
            "路傍断石留神迹，壁上遗文缺旧铭。",
            "我是丹丘仙郡守，暂来犹似觉魂醒。"
        ],
        "notes": "",
        "id": "a818b975a7f166ea01357f7b96cd8cb1"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "琼台东畔倚岧峣，缥缈烟霞切绛霄。",
            "门外杉松尽颠怪，云中鸡犬自逍遥。",
            "水流玉洞桃花出，风过星坛桂子飘。",
            "蕙帐已空三径在，可怜猿鹤共无憀。"
        ],
        "notes": "",
        "id": "f7f5f6e4c8ac7b0a230e943dab11e161"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "京寺栖禅久，霞城去路长。",
            "江波收积潦，风信促归航。",
            "坐榻新蒲稳，斋盂早稻香。",
            "遥知掩扉处，森斗万峰傍。"
        ],
        "notes": "",
        "id": "c097f56e1cbf959acaa548ad28ca510d"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "京尘拂尽一囊轻，归思飘然入杳冥。",
            "五两风高飞榜急，八重山秀倚天青。",
            "供花林鸟窥禅熟，闻呪潭龙起蛰醒。",
            "他日可容攀社侣，篮舆终待叩松扃。"
        ],
        "notes": "",
        "id": "d465583b9bd1b24687df4d120230fca7"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题明庆塔院",
        "preface": "",
        "paragraphs": [
            "步步云梯彻上层，回头自觉欲飞腾。",
            "频来不是尘中客，久住偏宜物外僧。",
            "下寺钟声沈地底，前峰塔影落阶棱。",
            "凭阑未尽吟诗兴，却拟乘闲更一登。"
        ],
        "notes": "",
        "id": "ceca0614ecc9c07d8547848512a4424f"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题山宫法安院  其一",
        "preface": "",
        "paragraphs": [
            "路入青青数里松，上方楼阁一重重。",
            "千寻练挂双流瀑，六曲屏开四面峰。",
            "幽鹭独翘藏翠竹，啼猿相对答疏钟。",
            "留连不忍催归骑，回首斜阳烟雾浓。"
        ],
        "notes": "",
        "id": "3563a4ce6d2d2438224492d5de37aa67"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题山宫法安院  其二",
        "preface": "",
        "paragraphs": [
            "山家门径锁寒松，更向烟萝第几重。",
            "幽鸟啼花归旧谷，应龙飞雨过前峰。",
            "分持皂盖歌千骑，入冠黄扉禄万锺。",
            "一见高吟重兴感，清名长在木阴浓。"
        ],
        "notes": "",
        "id": "7599a549ff1149743d5ce7d72cde72cf"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题灵康庙",
        "preface": "",
        "paragraphs": [
            "白鹤何年入紫氛，空余灵迹庙犹存。",
            "岩崖暗锁云根老，堂殿阴连海气昏。",
            "潮上神乌鸣祭鼓，夜深鬼火照祠门。",
            "辽天归叹桑田事，应与麻姑子细论。"
        ],
        "notes": "",
        "id": "8b049afe7dda33e4f6814a6fd69b68e8"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题延庆院",
        "preface": "",
        "paragraphs": [
            "碧涧连龙穴，层峦倚括苍。",
            "无时似风雨，绕院尽松篁。",
            "路僻人难到，僧闲日自长。",
            "胜游应不负，三度届云房。"
        ],
        "notes": "",
        "id": "19c2df6ff21d0bc69ff0fab389d24900"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "题东掖山承山院",
        "preface": "",
        "paragraphs": [
            "闻说新庵叫白莲，五峰环绕布金田。",
            "虎溪社共何人继，佛龛灯从几代传。",
            "岚色排空长似画，松枝偃盖不知年。",
            "劳生已作归休计，愿解尘缨结净缘。"
        ],
        "notes": "",
        "id": "b5c8b22f1fd33ffd3e8918a8b72f11f2"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "桐柏崇道观",
        "preface": "",
        "paragraphs": [
            "万仞攀萝上翠岑，豁然平地九峰心。",
            "参差珠树和云出，咫尺丹霄有路寻。",
            "洞口碧畦长种玉，坛边古篆欲生金。",
            "桑田未变桃先熟，唯见蓬莱水浅深。"
        ],
        "notes": "",
        "id": "fecd567c55198987b1c527b5ead04e94"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "国清寺",
        "preface": "",
        "paragraphs": [
            "松韵萧骚十里清，入门毛骨冷如冰。",
            "题诗已有丹青笔，悟法应多黑白僧。",
            "风雨祇疑双涧瀑，星辰长认上方灯。",
            "来游不是忘机客，谁到云峰第一层。"
        ],
        "notes": "",
        "id": "b69d10d8703c83c08fb5505995e732dc"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "玉光亭",
        "preface": "",
        "paragraphs": [
            "千层怀玉对轩窗，池上新亭号玉光。",
            "祇此便堪为吏隐，神仙官职水云乡。"
        ],
        "notes": "",
        "id": "a5fdff3d74dc0c46139624740528af05"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "植萱亭",
        "preface": "",
        "paragraphs": [
            "凌江清浅绕城流，庾岭南边第一州。",
            "惟有梅花传远信，祇凭萱草缓离忧。"
        ],
        "notes": "",
        "id": "12b226d04dfc225506563ec6d65a0281"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "媚涟亭",
        "preface": "",
        "paragraphs": [
            "祇见万山连瘴海，不知何处是长安。",
            "百蛮梯尽来重译，千古轮摧恨七盘。"
        ],
        "notes": "",
        "id": "804e8227b89f7bc4f5d99ccf5012844d"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "放钵石",
        "preface": "",
        "paragraphs": [
            "石上曾经转钵盂，石边南北路崎岖。",
            "行人见石空嗟叹，还识西来意也无。"
        ],
        "notes": "",
        "id": "3765d4e59cf7715ae5533f5505d50c79"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "峡山飞来寺",
        "preface": "",
        "paragraphs": [
            "澄江诘曲峡中天，远使归时驻画船。",
            "久别忽轻星一纪，暂来才见月三弦。",
            "劳生草草真徒尔，陈迹依依亦怆然。",
            "回首越城何处是，山南渺莽祇云烟。"
        ],
        "notes": "",
        "id": "77b1517ca22f2b4dbbd610ebca84b4ed"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "万顷波心露一拳，不知星落是何年。"
        ],
        "notes": "",
        "id": "24a9aed7baf8774f1a9b53924a03e4ac"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "天面长虹一鉴痕，直通朝北两山春。"
        ],
        "notes": "",
        "id": "d849c3e873ce5996fe7f37d4df9f0885"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "唯有梅花报春早，雪中传信过江干。"
        ],
        "notes": "",
        "id": "af6fbc6c827c71ae0ba8931d8937d70a"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "青草瘴深卢橘熟，黄梅雨歇荔枝红。"
        ],
        "notes": "",
        "id": "cfadeec5eb8b7c07927df8c4cc63714d"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "一麾远在百蛮中。"
        ],
        "notes": "",
        "id": "c6ebb08f05e2e62145b939c5ec8b8bbd"
    },
    {
        "author": "章得象",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "千寻练挂双流瀑。"
        ],
        "notes": "",
        "id": "8841d517dfc938911952c79099b561f5"
    }
]