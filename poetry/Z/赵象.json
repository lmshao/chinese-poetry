[
    {
        "author": "赵象",
        "dynasty": "唐",
        "type": "诗",
        "rhythmic": "",
        "title": "绝句寄步非烟（题拟）",
        "preface": "",
        "paragraphs": [
            "一覩倾城貌，尘心只自猜。",
            "不随萧史去，拟学阿兰来。"
        ],
        "notes": "",
        "id": "2e4b283dea0e16a14718d1cbf591b11a"
    },
    {
        "author": "赵象",
        "dynasty": "唐",
        "type": "诗",
        "rhythmic": "",
        "title": "赋诗以谢步非烟",
        "preface": "",
        "paragraphs": [
            "珍重佳人赠好音，彩牋芳翰两情深。",
            "薄于蝉翼难供恨，密似蝇头未写心。",
            "疑是落花迷碧洞，只思轻雨洒幽襟。",
            "百回消息千回梦，裁作长谣寄绿琴。"
        ],
        "notes": "",
        "id": "708f37e675dd79a2de6d7f3ba6681600"
    },
    {
        "author": "赵象",
        "dynasty": "唐",
        "type": "诗",
        "rhythmic": "",
        "title": "于前庭独坐赋诗",
        "preface": "",
        "paragraphs": [
            "绿暗红藏起暝烟，独将幽恨小庭前。",
            "沉沉良夜与谁语，星隔银河月半天。"
        ],
        "notes": "",
        "id": "5de014790742e35ea92274548bbfe6da"
    },
    {
        "author": "赵象",
        "dynasty": "唐",
        "type": "诗",
        "rhythmic": "",
        "title": "寄步非烟（题拟）",
        "preface": "",
        "paragraphs": [
            "见说伤情为见春，想封蝉锦绿蛾颦。",
            "叩头为报烟卿道，第一风流最损人。"
        ],
        "notes": "",
        "id": "5094aa0ebadaece38de8b052f27d78bd"
    },
    {
        "author": "赵象",
        "dynasty": "唐",
        "type": "诗",
        "rhythmic": "",
        "title": "托门媪赠步非烟诗（题拟）",
        "preface": "",
        "paragraphs": [
            "十洞三清虽路阻，有心还得傍瑶台。",
            "瑞香风引思深夜，知是蕊宫仙驭来。",
            "（均见《太平广记》卷四九一引《三水小牍》）。"
        ],
        "notes": "",
        "id": "a334847d3b955640d022a4f0c31664d6"
    }
]