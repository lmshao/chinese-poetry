[
    {
        "author": "张琮",
        "dynasty": "宋",
        "type": "诗",
        "rhythmic": "",
        "title": "题经略台",
        "preface": "",
        "paragraphs": [
            "维攀白玉龙，曾上黄金台。",
            "指挥十二州，意气何快哉。",
            "江上只如旧，四面画图开。",
            "慨怀出奇略，何地不生才。"
        ],
        "notes": "",
        "id": "1d03e81a1ea613902512cdb58899b19d"
    },
    {
        "author": "张琮",
        "dynasty": "宋",
        "type": "诗",
        "rhythmic": "",
        "title": "逍遥楼",
        "preface": "",
        "paragraphs": [
            "神游八极表，乃是逍遥意。",
            "因之以名命，何取漆园吏。",
            "扁榜谁其书，太师龙蛇字。",
            "弹压南容筦，江山倍增气。",
            "心画如见人，像想用余地。",
            "我来登斯楼，凛凛敬节义。"
        ],
        "notes": "",
        "id": "c118ef39eb9d3f1c1b8c91bfe8a14890"
    },
    {
        "author": "张琮",
        "dynasty": "宋",
        "type": "诗",
        "rhythmic": "",
        "title": "独秀峰",
        "preface": "",
        "paragraphs": [
            "原隰驱驱过一冬，好山何处不相逢。",
            "层峦叠嶂分高下，翠霭晴岚晕淡浓。",
            "小至停车休作暇，迁来携酒款从容。",
            "千崖竞秀吾乡远，只在南容独秀峰。"
        ],
        "notes": "",
        "id": "c94c74468bdd7b28915ea792cc76073e"
    }
]