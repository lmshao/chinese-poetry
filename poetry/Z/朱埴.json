[
    {
        "author": "朱埴",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "花柳隔重扃。",
            "送过秋千笑语声。",
            "檐鹊也嗔人起晚，天晴。",
            "孤负东风趁踏青。",
            "细细砑红绫。",
            "小字相思写不成。",
            "心上可人云样远，寒盟。",
            "只恐恩情薄似云。"
        ],
        "notes": "",
        "id": "10e0486ee13cc832385782544e44ca03"
    },
    {
        "author": "朱埴",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "绣被鸳鸯，宝香熏透蔷薇水。",
            "枕边一纸。",
            "明月人千里。",
            "宿酒初醒，全不忺梳洗。",
            "抬纤指。",
            "微签玉齿。",
            "百色思量起。"
        ],
        "notes": "",
        "id": "c252404d1e585808f8315522373d2e98"
    },
    {
        "author": "朱埴",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "绿窗睡起小妆残。",
            "玉钗低堕云鬟。",
            "回纹枉寄见伊难。",
            "心绪阑珊。",
            "翠袖两行珠泪，画楼十二阑干。",
            "销磨今古霎时间。",
            "恨杀青山。"
        ],
        "notes": "",
        "id": "e1858b95fc7e453911a8a75475eecf2c"
    }
]