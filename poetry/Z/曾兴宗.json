[
    {
        "author": "曾兴宗",
        "dynasty": "宋",
        "type": "诗",
        "rhythmic": "",
        "title": "金精山",
        "preface": "",
        "paragraphs": [
            "投老筼筜幸卜邻，蜗蝇更不累闲身。",
            "烟霞已作仙凡隔，洞户蟠桃不计春。"
        ],
        "notes": "",
        "id": "80de1d0c94a165544b7a6bdba9e32812"
    },
    {
        "author": "曾兴宗",
        "dynasty": "宋",
        "type": "诗",
        "rhythmic": "",
        "title": "筼筜谷",
        "preface": "",
        "paragraphs": [
            "渭川千亩竹，可比万户侯。",
            "我有筼筜谷，此岂为食谋。",
            "南山与北山，清绝真胜游。",
            "飞泉助萧爽，怪石添清幽。",
            "娱亲自足乐，捧檄良可羞。",
            "日从抱节君，崎岖经林丘。",
            "有酒对尔酌，得句为尔讴。",
            "共结岁寒心，肯学炎凉俦。",
            "笑指亲密友，不独王子猷。"
        ],
        "notes": "",
        "id": "8db52c5c8d328745eb30541e18175e18"
    },
    {
        "author": "曾兴宗",
        "dynasty": "宋",
        "type": "诗",
        "rhythmic": "",
        "title": "水竹幽居堂",
        "preface": "",
        "paragraphs": [
            "山深景最幽，正为幽人设。",
            "获此一段奇，天意亦特达。",
            "水清濯吾缨，竹劲抱高节。",
            "凿池为延客，筑室相娱悦。",
            "故人来清风，莫逆友明月。",
            "雅与仙境连，迥隔红尘绝。",
            "此乐只自知，切勿与人说。"
        ],
        "notes": "",
        "id": "2990175b421342862487ac65d09b8f9e"
    }
]