[
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "罗浮",
        "preface": "",
        "paragraphs": [
            "泰华端培𪣻，罗浮霄汉邻。",
            "俯视云烟飞，冠盖摩星辰。",
            "凝神想至道，窈窕难具陈。",
            "未究访安期，伫立空逡巡。"
        ],
        "notes": "",
        "id": "72df6f5ec2999a4f93c1d586ffacdf66"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "卓锡泉",
        "preface": "",
        "paragraphs": [
            "大士西方来，诛茆老幽麓。",
            "振锡风云上，飞泉涌山腹。",
            "一泓自清甘，千里田畴足。",
            "源深而流长，何必贵川渎。"
        ],
        "notes": "",
        "id": "eb20186b6952d850af1affe71826dc6d"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "蓬莱阁",
        "preface": "",
        "paragraphs": [
            "独占林泉胜，金碧耀青冥。",
            "凭阑俯八极，缥缈降玉京。",
            "群仙日往还，箫韶闻九成。",
            "鸾凤为君导，恍然游蓬瀛。"
        ],
        "notes": "",
        "id": "1f8d6f79f30c50a5c09c7fc83a37c804"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "铁桥",
        "preface": "",
        "paragraphs": [
            "青蜺跨两山，龙凤互撑拄。",
            "颉颃来双凫，孰云通步武。",
            "壶中杳霭闲，遐想神仙侣。",
            "梦锡九霞丹，翩翩游紫府。"
        ],
        "notes": "",
        "id": "e41eaa6b043afbf63d834f9703069e81"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "水帘洞",
        "preface": "",
        "paragraphs": [
            "仙人开碧户，玉溜泻潺淙。",
            "飞流散珠玑，洒落随天风。",
            "三伏不知暑，有如水晶宫。",
            "平生邱壑性，歌啸翠微中。"
        ],
        "notes": "",
        "id": "1bb8a6237e9f630bd701baefbf0959a9"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "石楼",
        "preface": "",
        "paragraphs": [
            "危桥横碧汉，隠约山之巅。",
            "下窥沧海大，宇宙相连延。",
            "天风吹寒水，恍惚游飞仙。",
            "飘飘吹凌虚，还为尘俗牵。"
        ],
        "notes": "",
        "id": "201f69180a33b104cf0a6baa1ea3f51f"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "夜乐池",
        "preface": "",
        "paragraphs": [
            "清籁起虚壑，笙竽惊夜眠。",
            "音调自谐畅，恍如奏钧天。",
            "真仙聚临赏，鸾鹤舞蹁跹。",
            "凌晨日杲杲，濯缨弄潺湲。"
        ],
        "notes": "",
        "id": "cf6e1fd785e706f9de0e23b101a76d46"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "邝仙骑牛石",
        "preface": "",
        "paragraphs": [
            "横笛骑青牛，岩扉自开辟。",
            "倏然乘风驭，云收烟灭迹。",
            "真人不可见，空遗旧泉石。",
            "我来独徘徊，日暮千山碧。"
        ],
        "notes": "",
        "id": "311119e24f3566eaf044ea66702093e2"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "葛仙祠",
        "preface": "",
        "paragraphs": [
            "乘云朝太清，烟霞锁故宅。",
            "逍遥十洲上，遂与人寰隔。",
            "泉石独泠泠，遗灶粲朱碧。",
            "欲追汗漫游，安得生羽翮。"
        ],
        "notes": "",
        "id": "c96637f6bb4c3be4c914ce061a73ca78"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "黄野人庵",
        "preface": "",
        "paragraphs": [
            "至人隠洞天，苍苔满涧石。",
            "长啸响空岩，咫尺云雾隔。",
            "白鹤未归来，何以慰晨夕。",
            "流泉自涓涓，秋宵山月白。"
        ],
        "notes": "",
        "id": "347743319fcf035a095fade09a73af17"
    },
    {
        "author": "郑康佐",
        "dynasty": "宋",
        "type": "诗",
        "rhythmic": "",
        "title": "白云庵谒先君寺丞诗",
        "preface": "",
        "paragraphs": [
            "清癯野鹤姿，问道羽衣客。",
            "白云濯飞泉，青霞窥裂石。",
            "闲猿啸清晓，药鸟鸣日夕。",
            "幽人不可见，百拜访遗迹。"
        ],
        "notes": "",
        "id": "934585f07640c368efdaa3b7db152ad5"
    }
]