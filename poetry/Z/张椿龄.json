[
    {
        "author": "张椿龄",
        "dynasty": "宋",
        "type": "诗",
        "rhythmic": "",
        "title": "思高人",
        "preface": "",
        "paragraphs": [
            "仙人昔是瑶池客，珮玉鸣銮生羽翮。",
            "骑鲸千载说白云，弱水三万那可隔。",
            "蓬瀛深处乃其家，无限真仙衣绛霞。",
            "相呼酌醴劝蟠桃，安期大枣端如瓜。",
            "龙吟虎啸众乐奏，神芝瑞草生奇葩。",
            "愿将此意踵太古，自然之道非特夸。"
        ],
        "notes": "",
        "id": "858ef78cbc4d347c5744b78c3224d97d"
    },
    {
        "author": "张椿龄",
        "dynasty": "宋",
        "type": "诗",
        "rhythmic": "",
        "title": "寄故人",
        "preface": "",
        "paragraphs": [
            "浮生难百岁，能得几日月。",
            "渐缺口中牙，将衰鬓边发。",
            "人情不久长，翻手成胡越。",
            "急急早归来，从今好休歇。"
        ],
        "notes": "",
        "id": "c9235909bde0ae8c104934796948c57c"
    },
    {
        "author": "张椿龄",
        "dynasty": "宋",
        "type": "诗",
        "rhythmic": "",
        "title": "思方外友",
        "preface": "",
        "paragraphs": [
            "我闻仙人隐尘寰，带索不整轻云寒。",
            "练气萧萧颜如丹，写诗赋咏锵琅玕。",
            "自言富贵无所待，一啸万古神情欢。",
            "嗟哉世故散淳朴，那识五体存真官。",
            "残形渗漉亏灵药，夙夕不愧精神单。",
            "仙芝混成生恍惚，道在此身端可观。",
            "离明坎兑发变化，大似百渎还海湍。",
            "光辉便可揖玄上，胡用木钻钻石盘。",
            "亘古虚无阡陌阔，从君跨鹤而乘鸾。"
        ],
        "notes": "",
        "id": "291e1862505c9cb65eaed6d9573b3b87"
    }
]