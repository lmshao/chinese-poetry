[
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "题学宫",
        "preface": "",
        "paragraphs": [
            "峩峩玉城山，地势北龙冈。",
            "是中产人物，英杰常相望。"
        ],
        "notes": "",
        "id": "3e0228a170e477b25eb3ead5b8559156"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "烟雨楼",
        "preface": "",
        "paragraphs": [
            "画栋飞云暮霭寒，楼台城堞有无间。",
            "烟收雨霁曾看否，见尽东南万叠山。"
        ],
        "notes": "",
        "id": "2fc33eb2b9b1f602cf7f546f4f31e1c7"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "凝霜阁",
        "preface": "",
        "paragraphs": [
            "修竹萧萧三两竿，公余时得静中看。",
            "何须更避人间暑，满腹冰霜六月寒。"
        ],
        "notes": "",
        "id": "c997cb14e47bd74f833b1fe29ee7db00"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "南湖",
        "preface": "",
        "paragraphs": [
            "每忆南湖上，青帘卖酒亭。",
            "柳条鱼颊翠，花片马蹄馨。",
            "寒食经行路，晴窗入梦屏。",
            "因循春又晚，风紧搅空冥。"
        ],
        "notes": "",
        "id": "b7af0f339697767453730cfadcc57e84"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "雪夜黄州城下",
        "preface": "",
        "paragraphs": [
            "雪后人家早闭门，江寒水落见沙痕。",
            "黄州城下东坡路，月浸梅花正断魂。"
        ],
        "notes": "",
        "id": "f2aa4c0a51af7f39d28b9084abba0695"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "纪游",
        "preface": "",
        "paragraphs": [
            "古端有奇胜，名岩拟天星。",
            "传闻辇毂下，往往极口称。",
            "有为背驰说，曾不如邱陵。",
            "请君勿夸山，恐非动者情。",
            "请君勿誉水，静必恶淙琤。",
            "玄酒薄滋味，众口难调羹。",
            "甲乙独相囗，马不同牛耕。",
            "海上有逐臭，宁云尔德馨。",
            "主人何负盗，势固为盗憎。",
            "兹山岂求全，乃与人事并。",
            "言言而疑疑，世态犬吠声。",
            "百闻输一见，日月中天明。",
            "我绾高要章，往返万里程。",
            "凛凛民社寄，旦旦朱墨荣。",
            "及兹瓜戍期，作意星岩行。",
            "星岩有佳处，丈人试静听。",
            "空洞似容德，不禁魑魅停。",
            "其中百寻泉，澄挠无浊清。",
            "神龙倏兮来，稳稳石榻横。",
            "忽焉风云合，霹雳行雷霆。",
            "驱逐百种怪，栗栗心胆惊。",
            "为山何用高，有此足以名。",
            "提携曲居士，宾从尽豪英。",
            "刻山与题柱，悔罪付两黥。",
            "男儿须办此，谁能作蝇营。"
        ],
        "notes": "",
        "id": "144b486ddb603631d38a32c6ab8aaafd"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "金风凉夜深，吹我萧萧发。"
        ],
        "notes": "",
        "id": "a4114d4d6b6ccb149b017a78fa5509c7"
    },
    {
        "author": "赵廱",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "汴水一湾秋色冷，中原千里暮云低。"
        ],
        "notes": "",
        "id": "89492e02d3d3e636c89e50ec0b372982"
    },
    {
        "author": "赵廱",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "天色晚。",
            "云外一筝斜雁。",
            "独凭阑干秋满眼。",
            "菊花寒尚浅。",
            "叶落香沟红泛。",
            "懒把新诗题怨。",
            "何处笛声三弄断。",
            "月迟帘未卷。"
        ],
        "notes": "",
        "id": "8356d36dfe66e3e8469967b7571ae51e"
    }
]