[
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "富阳南楼望浙江风起",
        "preface": "",
        "paragraphs": [
            "南楼渚风起，树杪见沧波。",
            "稍觉征帆上，萧萧暮雨多。",
            "沙洲殊未极，云水更相和。",
            "欲问任公子，垂纶意若何。"
        ],
        "notes": "",
        "id": "7207cdb999e52a11ebf1287a16696f67"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "奉酬李舍人秋日寓直见寄",
        "preface": "",
        "paragraphs": [
            "秋日金华直，遥知玉佩清。",
            "九重门更肃，五色诏初成。",
            "槐落宫中影，鸿高苑外声。",
            "飜从魏阙下，江海寄幽情。"
        ],
        "notes": "",
        "id": "ab3b29980fec14ee41e92ade962faab6"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "同韩侍郎秋朝使院",
        "preface": "",
        "paragraphs": [
            "重门启曙关，一叶报秋还。",
            "露井桐柯湿，风庭鹤翅闲。",
            "忘情簪白笔，假梦入青山。",
            "惆怅祗应此，难裁语默间。"
        ],
        "notes": "",
        "id": "9a72d9f429cb0a42131e36bc8e374d51"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送朱大游塞",
        "preface": "",
        "paragraphs": [
            "岁暮一为别，江湖聊自宽。",
            "且无人事处，谁谓客行难。",
            "郢曲怜公子，吴州忆伯鸾。",
            "苍苍远山际，松柏独宜寒。"
        ],
        "notes": "",
        "id": "e238303bf760e25657305bc4e4c4aaa8"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送郑录事赴太原",
        "preface": "",
        "paragraphs": [
            "叹息不相见，红颜今白头。",
            "重为西候别，方起北风愁。",
            "六月胡天冷，双城汾水流。",
            "卢谌即故吏，还复向幷州。"
        ],
        "notes": "",
        "id": "b1685b88c01dcac0f704448bcfe8ee38"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送余赞善使还赴薛尚书幕",
        "preface": "",
        "paragraphs": [
            "音书不可论，河塞雪纷纷。",
            "雁足期苏武，狐裘见薛君。",
            "城池通紫陌，鞍马入黄云。",
            "远棹漳渠水，平流几处分。"
        ],
        "notes": "",
        "id": "53835f03a9f490ffb98c9957280e8715"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送李侍御入茅山采药",
        "preface": "",
        "paragraphs": [
            "苦县家风在，茅山道录传。",
            "聊听骢马使，却就紫阳仙。",
            "江海生岐路，云霞入洞天。",
            "莫令千岁鹤，飞到草堂前。"
        ],
        "notes": "",
        "id": "3e5f50e225a4b3dbc32a60cecbb5e075"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "寄中书李舍人",
        "preface": "",
        "paragraphs": [
            "昨宵凄断处，对月与临风。",
            "鹤病三江上，兰衰百草中。",
            "题诗随谢客，饮酒寄黄翁。",
            "早岁心相待，还因贵贱同。"
        ],
        "notes": "",
        "id": "b9c347b1e79c074e8b2ac6ee4ea723b0"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "和崔中丞中秋月",
        "preface": "",
        "paragraphs": [
            "秋夜月偏明，西楼独有情。",
            "千家看露湿，万里觉天清。",
            "映水金波动，衔山桂树生。",
            "不知飞鹊意，何用此时惊。"
        ],
        "notes": "",
        "id": "289a90fc44893e62616ec213c17fa5cc"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "西陵怀灵一上人兼寄朱放",
        "preface": "",
        "paragraphs": [
            "淮海风涛起，江关忧思长。",
            "同悲鹊遶树，独坐雁随阳。",
            "山晚云藏雪，汀寒月照霜。",
            "由来濯缨处，渔父爱沧浪。"
        ],
        "notes": "",
        "id": "e4cf31e0dc24c4142fa6abec618c2673"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "寄静虚上人云门",
        "preface": "",
        "paragraphs": [
            "寒日白云里，法侣自提携。",
            "竹径通城下，松门隔水西。",
            "方同沃洲去，不自武陵迷。",
            "髣髴心疑处，高峰是会稽。"
        ],
        "notes": "",
        "id": "22ecafcc2037971a34ed33a1777b422b"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送司空十四北游宋州",
        "preface": "",
        "paragraphs": [
            "九拒危城下，萧条送尔归。",
            "寒风吹画角，暮雪犯征衣。",
            "道里犹成间，亲朋重与违。",
            "白云愁欲断，看入大梁飞。"
        ],
        "notes": "",
        "id": "f1fc01dffa75db70717d60c3c6c97706"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "殷卿宅夜宴",
        "preface": "",
        "paragraphs": [
            "日暗城乌宿，天寒枥马嘶。",
            "词人留上客，妓女出中闺。",
            "积雪连灯照，回廊映竹迷。",
            "太常今夜宴，谁不醉如泥。"
        ],
        "notes": "",
        "id": "1f15a7ba0b38f4775728ca9951671fd5"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "宣城雪后还望郡中寄孟侍御",
        "preface": "",
        "paragraphs": [
            "腊后年华变，关西驿骑遥。",
            "塞鸿连暮雪，江柳动寒条。",
            "山水还鄣郡，图书入汉朝。",
            "高楼非别处，故使百忧销。"
        ],
        "notes": "",
        "id": "b7c76d573e482dc26f1a4673b173d3bf"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "独孤常州北亭",
        "preface": "",
        "paragraphs": [
            "北洫敞高明，凭轩见野情。",
            "朝回五马迹，更胜百花名。",
            "海树凝烟远，湖田见鹤清。",
            "云光侵素壁，水影荡闲楹。",
            "俗赖褰帷谒，人欢倒屣迎。",
            "始能崇结构，独有谢宣城。"
        ],
        "notes": "",
        "id": "b5f7b861b1d6d08f816c06127425129d"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "早春书事奉寄中书李舍人",
        "preface": "",
        "paragraphs": [
            "儒服山东士，衡门洛下居。",
            "风尘游上路，简册委空庐。",
            "戎马生郊日，贤人避地初。",
            "窜身初浩荡，投迹岂踌躇。",
            "翠羽怜穷鸟，琼枝顾散樗。",
            "还令亲道术，倒欲混樵渔。",
            "敝缊袍多补，飞蓬鬓少梳。",
            "诵诗陪贾谊，酌酒伴应璩。",
            "鹤膝兵家备，凫茨俭岁储。",
            "泊舟依野水，开迳接园蔬。",
            "暂阅新山泽，长怀故里闾。",
            "思贤乘朗月，览古到荒墟。",
            "在竹慙充箭，为兰幸免锄。",
            "那堪闻相府，更遣诣公车。",
            "蹇足终难进，嚬眉竟未舒。",
            "事从因病止，生寄负恩余。",
            "不见神仙久，无由鄙恡祛。",
            "帝庭张礼乐，天阁绣簪裾。",
            "日色浮青琐，香烟近玉除。",
            "神清王子敬，气逐马相如。",
            "铜漏时常静，金门步转徐。",
            "唯看五字表，不记八行书。",
            "宿昔投知己，周旋谢起予。",
            "祇应高位隔，讵是故情疎。",
            "为报周多士，须怜楚子虚。",
            "一身从弃置，四节苦居诸。",
            "柳发三条陌，花飞六辅渠。",
            "灵盘浸沆瀣，龙首映储胥。",
            "北海樽留客，西江水救鱼。",
            "长安同日远，不敢咏归欤。"
        ],
        "notes": "",
        "id": "81e2f050ea1f9515cbb1435ae763720b"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "陆胜宅秋暮雨中探韵同作",
        "preface": "",
        "paragraphs": [
            "同人永日自相将，深竹闲园偶辟疆。",
            "已被秋风教忆鲙，更闻寒雨劝飞觞。",
            "归心莫问三江水，旅服徒沾九日霜。",
            "醉里欲寻骑马路，萧条几处有垂杨。"
        ],
        "notes": "",
        "id": "23882635f3e325e158024691ab4cc416"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "春日道中寄孟侍御",
        "preface": "",
        "paragraphs": [
            "春来游子傍归路，时有白云遮独行。",
            "水流乱赴石潭响，花开不知山树名。",
            "谁家鱼网求鲜食，几处人烟事火耕。",
            "昨日已尝村酒熟，一杯思与孟嘉倾。"
        ],
        "notes": "",
        "id": "ff0ab09f733913033bef92e38980dc91"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "江北春望赠皇甫补阙",
        "preface": "",
        "paragraphs": [
            "闲园柳绿井桃红，野径荒墟左右通。",
            "清逈独连江水北，芳菲更似洛城东。",
            "时看雨歇人归岫，每觉潮来树起风。",
            "闻道金门堪避世，何须身与海鸥同。"
        ],
        "notes": "",
        "id": "95c85355f0a0fdfa1b06f954136c30ee"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "酬张二仓曹杨子闲居见寄兼呈韩郎中左补阙皇甫冉",
        "preface": "",
        "paragraphs": [
            "孤云独鹤自悠悠，别后经年尚泊舟。",
            "渔父致词相借问，仙郎能赋许依投。",
            "折芳远计三春草，乘兴闲看万里流。",
            "莫怪杜门频乞假，不堪扶病拜龙楼。"
        ],
        "notes": "",
        "id": "bb0df98f8ce923cee83d964e7972c5c5"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "秋夜闻鴈寄南十五兼呈空和尚",
        "preface": "",
        "paragraphs": [
            "晚节闻君道趣深，结茅栽树近东林。",
            "禅师几度曾摩顶，高士何年更发心。",
            "北渚三更闻过鴈，西城万木动寒砧。",
            "不见支公与玄度，相思拥膝坐长吟。"
        ],
        "notes": "",
        "id": "02884392cee70a9597dbc7b91fbb3f77"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "雪，雪。",
            "花片，玉屑。",
            "结阴风，凝暮节。",
            "高岭虚晶，平原广洁。",
            "初从云外飘，还向空中噎。",
            "千门万户皆静，兽炭皮裘自热。",
            "此时双舞洛阳人，谁悟郢中歌断绝。"
        ],
        "notes": "",
        "id": "a26c337a2ccf38004f9674637c180179"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "月，月。",
            "暂盈，还缺。",
            "上虚空，生溟渤。",
            "散彩无际，移轮不歇。",
            "桂殿入西秦，菱歌映南越。",
            "正看云雾秋卷，莫待关山晓没。",
            "天涯地角不可寻，清光永夜何超忽。"
        ],
        "notes": "",
        "id": "07195406d5a0a4fdf3b271460023c1de"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "泉",
        "preface": "",
        "paragraphs": [
            "泉，泉。",
            "色净，苔鲜。",
            "石上激，云中悬。",
            "津流竹树，脉乱山川。",
            "扣玉千声应，含风百道连。",
            "太液倂归池上，云阳旧出宫边。",
            "北陵井深凿不到，我欲添泪作潺湲。"
        ],
        "notes": "",
        "id": "983c2e5e7b45bc29772c580446ffd350"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "竹，竹。",
            "披山，连谷。",
            "出东南，殊草木。",
            "叶细枝动，霜停露宿。",
            "成林处处云，抽笋年年玉。",
            "天风乍起争韵，池水相涵更绿。",
            "却寻庾信小园中，闲对数竿心自足。"
        ],
        "notes": "",
        "id": "2bb533135c2f7e1244d828ec9d80e602"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "花",
        "preface": "",
        "paragraphs": [
            "花，花。",
            "深浅，芬葩。",
            "凝为雪，错为霞。",
            "莺和蝶到，苑占宫遮。",
            "已迷金谷路，频驻玉人车。",
            "芳草欲陵芳树，东家半落西家。",
            "愿得春风相伴去，一攀一折向天涯。"
        ],
        "notes": "",
        "id": "471c51d58c59d61ebe79294ccfc80b5e"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "草",
        "preface": "",
        "paragraphs": [
            "草，草。",
            "折宜，看好。",
            "满地生，催人老。",
            "金殿玉砌，荒城古道。",
            "青青千里遥，怅怅三春早。",
            "每逢南北离别，乍逐东西倾倒。",
            "一身本是山中人，聊与王孙慰怀抱。"
        ],
        "notes": "",
        "id": "9f8cafa96d2e09106239e1e7cfb7466b"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "竹〖1〗",
        "preface": "",
        "paragraphs": [
            "竹价长东南，别种殊草木。",
            "成林处处云，抽笋年年玉。",
            "天风起成韵，池水涵更绿。",
            "闲临庾信园，数竿心自足。",
            "（《古今图书集成·草木典》一九二《竹部》）（〖1〗《文苑英华》卷三二五、《全唐诗》卷二九六收张南史《竹》诗，为一字至七字诗。",
            "此作五言诗，而诗句与一字至七字诗大致相同，可断定为后人据原诗改写而成。",
            "《佩文斎咏物诗选》卷三三五所收亦同此。",
            "）。"
        ],
        "notes": "",
        "id": "f9194a03054420b984736dad88882b53"
    },
    {
        "author": "张南史",
        "dynasty": "唐",
        "type": "诗",
        "rhythmic": "",
        "title": "送李使君贬郴州",
        "preface": "",
        "paragraphs": [
            "竹符辞汉守，桂酒奠湘君。",
            "（见《十万卷楼丛书》本皎然《诗式》卷五）。"
        ],
        "notes": "",
        "id": "dfb6943868fc04c4fab27a4d742580d2"
    }
]