[
    {
        "author": "赵希鄂",
        "dynasty": "宋",
        "type": "诗",
        "rhythmic": "",
        "title": "黄陵题咏",
        "preface": "",
        "paragraphs": [
            "怅望銮舆不复还，令人疑尽九疑山。",
            "朱弦一断南风操，粉泪长留楚竹斑。",
            "往事悠悠流水去，空祠寂寂暮云闲。",
            "客情吊古多悲恨，趣理归舟溯碧湾。"
        ],
        "notes": "",
        "id": "1af1930b6da43c86eb37ca1e58baf255"
    },
    {
        "author": "赵希鄂",
        "dynasty": "宋",
        "type": "诗",
        "rhythmic": "",
        "title": "汨罗庙",
        "preface": "",
        "paragraphs": [
            "怀沙一死固堪伤，千载修名实未亡。",
            "举国无人君不悟，斯文有幸日争光。",
            "谗言枉以艾萧恶，正论终归兰芷香。",
            "解印欲辞罗水去，祇倾罗水奠离觞。"
        ],
        "notes": "",
        "id": "c60235d55169a61424c033440b449741"
    }
]