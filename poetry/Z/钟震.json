[
    {
        "author": "钟震",
        "dynasty": "宋",
        "type": "诗",
        "rhythmic": "",
        "title": "戏题洞霄",
        "preface": "",
        "paragraphs": [
            "之径萦纡略彴横，松风和作步虚声。",
            "泉流碧玉千年润，山作灵丹九转成。",
            "琼馆向曾迎帝辇，冰衔今尚带朝缨。",
            "若非悯世天留与，那得华胥梦也清。"
        ],
        "notes": "",
        "id": "adb361643092554d1e81d19f0243171e"
    },
    {
        "author": "钟震",
        "dynasty": "宋",
        "type": "诗",
        "rhythmic": "",
        "title": "题翠蛟亭",
        "preface": "",
        "paragraphs": [
            "双柱苍寒倚碧天，六鳌驾海涌层巅。",
            "东风吹瀑成飞雨，知是潜蛟起昼眠。"
        ],
        "notes": "",
        "id": "e6f03dfe0fa045c333252afc407afd7e"
    },
    {
        "author": "钟震",
        "dynasty": "宋",
        "type": "诗",
        "rhythmic": "",
        "title": "翠蛟峰",
        "preface": "",
        "paragraphs": [
            "九锁峰尖不隔霄，翠蛟飞舞挟扶摇。",
            "气涵秦岭千秋雪，声撼钱塘八月潮。",
            "顿使形魂生羽翼，安知人世有尘嚣。",
            "此行似了仙槎梦，惟恨来贤不可招。"
        ],
        "notes": "",
        "id": "fa9f3033a34e22dc40e0a9c391523ac7"
    },
    {
        "author": "钟震",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "君今如鸿鹄，万里去勇决。"
        ],
        "notes": "",
        "id": "403877c6e6394e7d1e64121e038cf5d9"
    }
]