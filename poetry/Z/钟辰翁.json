[
    {
        "author": "钟辰翁",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "皓皓一何洁，更暴以秋阳。",
            "秋毫尘滓，如何浣得这肝肠。",
            "况对金风初度，酌彼银河静浴，六月凛冰霜。",
            "精白生来别，日月许争光。",
            "清明朝，清要路，遍流芳。",
            "澄清闽峤，姑命申伯式南邦。",
            "洗得甲兵静了，去作读书元帅，却入相吾皇。",
            "清问同天老，俾尔寿而昌。"
        ],
        "notes": "",
        "id": "a2cc9e197c188dabf608892df4fda7f8"
    },
    {
        "author": "钟辰翁",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "南墙槐竹风摇翠。",
            "欢声为谁吹起。",
            "水秀龟神，松清鹤健，人在蓬壶深处。",
            "金猊喷雾。",
            "睹鬓雪青归，脸霞红驻。",
            "一点寿星，分明光照梅花树。",
            "三年冰蘖清苦。",
            "这长生富贵，天应分付。",
            "经阅黄庭，鼎烹丹井，心事澹然如水。",
            "东山霖雨。",
            "正出洗太虚，未容别墅。",
            "紫诏飞来，玉堂锵步武。"
        ],
        "notes": "",
        "id": "b1aa177e42d6186bad678ed2950ec8ed"
    }
]