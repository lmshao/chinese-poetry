[
    {
        "author": "曾渊子",
        "dynasty": "宋",
        "type": "诗",
        "rhythmic": "",
        "title": "疏山",
        "preface": "",
        "paragraphs": [
            "草径蜿蜒十里间，云间若在画图看。",
            "万松密翠地无影，一水长清空自寒。"
        ],
        "notes": "",
        "id": "92fd3e7e452b130426b71a8f1863c60a"
    },
    {
        "author": "曾渊子",
        "dynasty": "宋",
        "type": "诗",
        "rhythmic": "",
        "title": "九日登翰苑台",
        "preface": "",
        "paragraphs": [
            "翰苑台边拂旧题，岁华荏苒壮心违。",
            "看萸喜得亲长健，对菊犹惭令未归。",
            "秋水一江鸥共瘦，云山千里雁初飞。",
            "宦情有暇无风雨，把酒相酬此会稀。"
        ],
        "notes": "",
        "id": "b12306bfe2bc4a85a20833dbe1149e96"
    },
    {
        "author": "曾渊子",
        "dynasty": "宋",
        "type": "诗",
        "rhythmic": "",
        "title": "漳南示义军寄邑人谭野臣",
        "preface": "",
        "paragraphs": [
            "漳州城南烟雾深，漳州城北氛气侵。",
            "忆从奸邪卖和议，汉廷君臣愁至今。",
            "乘舆播迁天地怒，残军掩泣眠星雾。",
            "黄金无收白骨多，指点枯骸拟亲故。",
            "昨夜羽书如电飞，报道三城又被围。",
            "皇家恩深重如山，英雄奋起披铁衣。",
            "万人同心猛如虎，关山震动挝鼙鼓。",
            "百战须当百胜归，凯歌唱满中原土。",
            "论功赏爵将宪章，汾阳异姓封侯王。",
            "鞠躬尽瘁固常事，愿教一涌歼豺狼。",
            "莫上高楼偶长望，壮怀忽忽思乡丈。",
            "琴台落日私语时，丹心耿耿今能忘。",
            "惜君忠义老无官，山河破裂泪欲干。",
            "衰容未画麒麟阁，目尽故园心转酸。"
        ],
        "notes": "",
        "id": "25c667391181e4e6d7bad9d17177ce27"
    },
    {
        "author": "曾渊子",
        "dynasty": "宋",
        "type": "诗",
        "rhythmic": "",
        "title": "客安南见进奉使回口占",
        "preface": "",
        "paragraphs": [
            "安南莫道是天涯，岁岁人从蓟北回。",
            "江北江南亲故满，三年不寄一书来。"
        ],
        "notes": "",
        "id": "51667a192614b6bcfd7d0d4bcebfe49a"
    }
]