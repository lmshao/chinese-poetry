[
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓",
        "preface": "",
        "paragraphs": [
            "恨唱歌声咽，愁飜舞袖迟。",
            "西陵日欲暮，是妾断肠时。"
        ],
        "notes": "",
        "id": "5a0f69103de8675b981a914fc8dc0ef2"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "剡溪行却寄新别者",
        "preface": "",
        "paragraphs": [
            "潺湲寒溪上，自此成离别。",
            "廻首望归人，移舟逢暮雪。",
            "频行识草树，渐老伤年发。",
            "唯有白云心，为向东山月。"
        ],
        "notes": "",
        "id": "ff0bf3f6d75294245c9fb3c1979bba22"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "九日陪刘中丞宴昌乐寺送梁廷评",
        "preface": "",
        "paragraphs": [
            "独坐三台妙，重阳百越间。",
            "水心观远俗，霜气入秋山。",
            "不弃遗簪旧，宁辞落帽还。",
            "仍闻西上客，咫尺谒天颜。"
        ],
        "notes": "",
        "id": "64d76632c0bec20461304845e3ab27af"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "经故贺宾客镜湖道士观",
        "preface": "",
        "paragraphs": [
            "已得归乡里，逍遥一外臣。",
            "那随流水去，不待镜湖春。",
            "雪里登山屐，林间漉酒巾。",
            "空余道士观，谁是学仙人。"
        ],
        "notes": "",
        "id": "f32fd4ecdcb7b1ac4277cd7fead08ded"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "送著公归越",
        "preface": "",
        "paragraphs": [
            "谁能愁此别，到越会相逢。",
            "长忆云门寺，门前千万峰。",
            "石床埋积雪，山路倒枯松。",
            "莫学白道士，无人知去踪。"
        ],
        "notes": "",
        "id": "c0713f25af8e714c4f2f8cd08b6358e4"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "秣陵送客入京",
        "preface": "",
        "paragraphs": [
            "秣陵春已至，君去学归鸿。",
            "绿水琴声切，青袍草色同。",
            "鸟喧金谷树，花满洛阳宫。",
            "日日相思处，江边杨柳风。"
        ],
        "notes": "",
        "id": "d8e9024932e69df4fa8c799c23231837"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "灵门寺赠灵一上人",
        "preface": "",
        "paragraphs": [
            "所思劳旦夕，惆怅去湘东。",
            "禅客知何在，春山几处同。",
            "独行残雪里，相见暮云中。",
            "请住东林寺，弥年事远公。"
        ],
        "notes": "",
        "id": "c8e5d54b243c0e46bb8c9d3063f7d865"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "江上送别",
        "preface": "",
        "paragraphs": [
            "浦边新见柳摇时，北客相逢只自悲。",
            "惆怅空知思后会，艰难不敢料前期。",
            "行看汉月愁征战，共折江花怨别离。",
            "向夕孤城分首处，寂寥横笛为君吹。"
        ],
        "notes": "",
        "id": "976557ba5dffd2aef8f5e1280fae54b7"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "归桐庐旧居寄严长史",
        "preface": "",
        "paragraphs": [
            "昨辞天子棹归舟，家在桐庐忆旧丘。",
            "三月暖时花竞发，两溪分处水争流。",
            "近闻江老传乡语，遥见家山减旅愁。",
            "或在醉中逢夜雪，怀贤应向剡川游。"
        ],
        "notes": "",
        "id": "dee59f1a92bdb787623fd4bb0c8bc489"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "青林何森然，沈沈独曙前。",
            "出墙同淅沥，开户满婵娟。",
            "箨卷初呈粉，苔侵乱上钱。",
            "疎中思水过，深处若山连。",
            "叠夜常栖露，清朝乍有蝉。",
            "砌阴迎缓策，簷翠对欹眠。",
            "迸笋双分箭，繁梢一向偏。",
            "月过惊散雪，风动极闻泉。",
            "幽谷添诗谱，高人欲制篇。",
            "萧萧意何恨，不独往湘川。"
        ],
        "notes": "",
        "id": "ae69f02b014b2c15cb619da97c39b461"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "恨唱歌声咽，愁翻舞袖迟。",
            "西陵日欲暮，是妾断肠时。"
        ],
        "notes": "",
        "id": "9eb5ddd1c750180f7c21ed2238977fd6"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "毘陵留别",
        "preface": "",
        "paragraphs": [
            "别离非一处，此处最伤情。",
            "白发将春草，相随日日生。"
        ],
        "notes": "",
        "id": "35d12ca0d138e71216209ff96018c7c6"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "题竹林寺",
        "preface": "",
        "paragraphs": [
            "岁月人间促，烟霞此地多。",
            "殷勤竹林寺，能得几廻过。"
        ],
        "notes": "",
        "id": "b24053eccc4f2e70d920959354fac92b"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "答陆[澧]",
        "preface": "",
        "paragraphs": [
            "松叶堪为酒，春来酿几多。",
            "不辞山路远，踏雪也相过。"
        ],
        "notes": "",
        "id": "4c53c93b0bc00e8d8a82a4a836ea4763"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "杨子津送人",
        "preface": "",
        "paragraphs": [
            "今朝杨子津，忽见五溪人。",
            "老病无余事，丹砂乞五斤。"
        ],
        "notes": "",
        "id": "82294860964ff419a246de6b14615d58"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "山中谒皇甫曾",
        "preface": "",
        "paragraphs": [
            "寻源路已尽，笑入白云间。",
            "不解乘轺客，那知有此山。"
        ],
        "notes": "",
        "id": "525b4f30ef17d8205252b4a69b0ce583"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "剡山夜月",
        "preface": "",
        "paragraphs": [
            "月在沃洲山上，人归剡县溪边。",
            "漠漠黄花覆水，时时白鹭惊船。"
        ],
        "notes": "",
        "id": "2a024856462215496a2508f168bcf4b4"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "九日与杨凝崔淑期登江上山会有故不得往因赠之",
        "preface": "",
        "paragraphs": [
            "欲从携手登高去，一到门前意已无。",
            "那得更将头上发，学他年少插茱萸。"
        ],
        "notes": "",
        "id": "5fe18b92ab57afce9fdc9648bf9424fc"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "山中听子规",
        "preface": "",
        "paragraphs": [
            "幽人自爱山中宿，又近葛洪丹井西。",
            "窗中有个长松树，半夜子规来上啼。"
        ],
        "notes": "",
        "id": "34c3fd8753a7acf3038c31e6a7c1a5dd"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "乱后经淮阴岸",
        "preface": "",
        "paragraphs": [
            "荒村古岸谁家在，野水浮云处处愁。",
            "唯有河边衰柳树，蝉声相送到扬州。"
        ],
        "notes": "",
        "id": "c0811425c748ffdb19d6b1143a7fb20c"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "送张山人",
        "preface": "",
        "paragraphs": [
            "知君住处足风烟，古寺荒村在眼前。",
            "便欲移家逐君去，唯愁未有买山钱。"
        ],
        "notes": "",
        "id": "cd941efffdca5ba434f411a10a23c83e"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "别李季兰",
        "preface": "",
        "paragraphs": [
            "古岸新花开一枝，岸傍花下有分离。",
            "莫将罗袖拂花落，便是行人肠断时。"
        ],
        "notes": "",
        "id": "b5e18b870b1e706c88869fe8d4329131"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "游石涧寺",
        "preface": "",
        "paragraphs": [
            "闻道幽深石涧寺，不逢流水亦难知。",
            "莫道山僧无伴侣，猕猴长在古松枝。"
        ],
        "notes": "",
        "id": "fedabca74318c23d1c4834efe63cc415"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "新安所居答相访人所居萧使君为制",
        "preface": "",
        "paragraphs": [
            "谢公见我多愁疾，为我开门对碧山。",
            "君若欲来看猿鸟，不须争把桂枝攀。"
        ],
        "notes": "",
        "id": "39c70f50eeab14ad16d8498f0de92caf"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "送魏校书",
        "preface": "",
        "paragraphs": [
            "长恨江南足别离，几廻相送复相随。",
            "杨花撩乱扑流水，愁杀人行知不知。"
        ],
        "notes": "",
        "id": "99e104569d0b72b4dea6b74451fd80cc"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "送温台",
        "preface": "",
        "paragraphs": [
            "眇眇天涯君去时，浮云流水自相随。",
            "人生一世长如客，何必今朝是别离。"
        ],
        "notes": "",
        "id": "05def2e1f4edeed059640b837d50e88c"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "爱彼云外人，求取磵底泉。",
            "风吹芭蕉拆，鸟啄梧桐落。"
        ],
        "notes": "",
        "id": "cd0aacd3f6110fe09d27d93d2ae48c39"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "留别刘员外",
        "preface": "",
        "paragraphs": [
            "寥落穷秋九月天，风吹白雪起江边。",
            "岂意与君于此别，相看挃泪水潺湲。",
            "（《四部丛刊》影印明正德本《刘随州诗集》八）。"
        ],
        "notes": "",
        "id": "56bd05ac3367161d9c474459219ec343"
    },
    {
        "author": "朱放",
        "dynasty": "唐",
        "type": "诗",
        "rhythmic": "",
        "title": "和萧郎中游兰若",
        "preface": "",
        "paragraphs": [
            "爱彼云外人，来取涧底泉。",
            "风吹芭蕉折，鸟啄梧桐穿。",
            "（见《十万卷楼丛书》本皎然《诗式》卷三。",
            "同书卷四录前二句。",
            "）（按：《全唐诗》卷三一五录四句，缺题，又末字「穿」作「落」，故分作二断句，盖沿《吟窗杂录》删节本《诗式》之误所致，今重录改正之。",
            "）。"
        ],
        "notes": "",
        "id": "0c5c100e5de407fbcf91021ab35c1f68"
    }
]