[
    {
        "author": "周炎",
        "dynasty": "宋",
        "type": "诗",
        "rhythmic": "",
        "title": "黄陵题咏  其一",
        "preface": "",
        "paragraphs": [
            "卧随流水下烟汀，暂泊扁舟谒庙灵。",
            "古屋凄凉庭不扫，断碑漫灭户空扃。",
            "林藏宿鸟春声好，潭跃金鳞夜气腥。",
            "箫鼓送神人去后，满江莎草自青青。"
        ],
        "notes": "",
        "id": "fa5557bf8b4dbad415c1b85a1e8c133f"
    },
    {
        "author": "周炎",
        "dynasty": "宋",
        "type": "诗",
        "rhythmic": "",
        "title": "黄陵题咏  其二",
        "preface": "",
        "paragraphs": [
            "鹤驾云𫐌去不回，空遗庙貌古山隈。",
            "铁心石骨昌黎伯，也向黄陵掷珓杯。"
        ],
        "notes": "",
        "id": "e34652a8ed25c5a39e1ccd6077fa0f52"
    }
]