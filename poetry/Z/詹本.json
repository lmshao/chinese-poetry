[
    {
        "author": "詹本",
        "dynasty": "宋",
        "type": "诗",
        "rhythmic": "",
        "title": "春日携客游武夷",
        "preface": "",
        "paragraphs": [
            "山脚健枝梧，百里插苍峭。",
            "粼粼石可把，曙色坐远钓。",
            "风水真笙竽，历落太古调。",
            "衣冠带莽苍，山鬼惊二妙。",
            "云月正忘年，花鸟更索笑。",
            "回船翠凌乱，吾道付长啸。"
        ],
        "notes": "",
        "id": "f310460455e8538d7bc117e21678b4e1"
    },
    {
        "author": "詹本",
        "dynasty": "宋",
        "type": "诗",
        "rhythmic": "",
        "title": "闲中",
        "preface": "",
        "paragraphs": [
            "万事问不知，山中一樽酒。",
            "扫石坐松风，绿阴满巾袖。"
        ],
        "notes": "",
        "id": "d675e095603b3bfa97e6c051d9372fcd"
    },
    {
        "author": "詹本",
        "dynasty": "宋",
        "type": "诗",
        "rhythmic": "",
        "title": "宿天台",
        "preface": "",
        "paragraphs": [
            "风泉隔西屋，独夜寒自生。",
            "开窗失山色，白云压前楹。",
            "累尽得潇洒，去住俱不惊。",
            "鼻息答僧钟，霜露入残更。"
        ],
        "notes": "",
        "id": "bda3b1a5d847cb2a9dc40973dd64f31e"
    }
]