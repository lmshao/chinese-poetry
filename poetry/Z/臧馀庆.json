[
    {
        "author": "臧馀庆",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "桔里风烟好，壶中日月长。",
            "松身鹤发自安强。",
            "应有老人呈瑞、动光芒。",
            "酒饮无边酒，香烧不断香。",
            "从今乞与醉为乡。",
            "更醉百年三万、六千场。"
        ],
        "notes": "",
        "id": "9180d6d676bde640687d6bceca1faaaf"
    },
    {
        "author": "臧馀庆",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "交广出沉香，路遥难致。",
            "何况卑人更不易。",
            "寿星香帕，我又几曾识置。",
            "有般祝寿底，忒忔戏。",
            "剪下一张，池州表纸。",
            "拈得轻圆更滑腻。",
            "五双纸拈，管打十个喷嚏。",
            "□□□□儿，一百岁。"
        ],
        "notes": "",
        "id": "71035e730c8036f0e092548ac84369e5"
    },
    {
        "author": "臧馀庆",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "南岳有真仙，人间祥瑞。",
            "酒量诗豪世无比。",
            "晚年林下，做个清闲活计。",
            "诮如千岁鹤，巢云际。",
            "此日大家，广排筵会。",
            "酒劝千锺莫辞醉。",
            "昔时彭祖，寿年八百馀岁。",
            "十分才一分，那里暨。"
        ],
        "notes": "",
        "id": "53483987034b8e5fbebdb907340b59d4"
    },
    {
        "author": "臧馀庆",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "消息近春来，东风还又。",
            "先借椒盘劝金斗。",
            "坐间和气，压尽一番梅柳。",
            "掖庭频寓直，君恩厚。",
            "天祐两宫，南山齐寿。",
            "况有仙丹在公手。",
            "论功医国，合在药王之右。",
            "不妨千岁饮，长生酒。"
        ],
        "notes": "",
        "id": "db87327a0476a6b6d86874736dcb53eb"
    },
    {
        "author": "臧馀庆",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "寿菊才开三四葩。",
            "秋光着意主人家。",
            "清香未许人间识，先占重阳醉紫霞。",
            "儿绿绶，母金花。",
            "斑衣庭下乐无涯。",
            "要知他日中书考，细数沙堤堤上沙。"
        ],
        "notes": "",
        "id": "38a4655695b8d41967afa478b2f0b5c0"
    },
    {
        "author": "臧馀庆",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "天与君王管晏才。",
            "尚书两曳履声来。",
            "今朝望着楼头看，已有台星照斗魁。",
            "金蹀躞，玉崔嵬。",
            "天香满袖早朝回。",
            "中书尚享无穷考，长揖南风醉寿杯。"
        ],
        "notes": "",
        "id": "2a75389f26e72b8b4461dec9fddd1a81"
    }
]