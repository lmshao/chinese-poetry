[
    {
        "author": "赵士",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "剪蜡缀寒条，标韵自然奇绝。",
            "不待陇头春信，喜一枝先折。",
            "寿阳妆鉴晓初开，残柍若飞雪。",
            "何似嫩黄新蕊，映眉心娇月。"
        ],
        "notes": "",
        "id": "54459a8bc6fc024d76a64c75b3581799"
    },
    {
        "author": "赵士",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "造化有深功，缀就梢头黄蜡。",
            "剪刻翻成新样，与江梅殊别。",
            "半开微露紫檀心，萧洒对风月。",
            "素手偏宜折取，向乌云斜插。"
        ],
        "notes": "",
        "id": "6e8f9490db4f814c6d116cd118b08fe7"
    },
    {
        "author": "赵士",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "萧洒点疏从，浑似蜜房雕刻。",
            "不爱艳妆浓粉，借娇黄一拂。",
            "有情常恁早相逢，须信做尤物。",
            "已是恼人风韵，更芝兰香骨。"
        ],
        "notes": "",
        "id": "bbf167f2d9998cc31f83662e45af4351"
    },
    {
        "author": "赵士",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "雪里晓寒浓，已见蜡梅初折。",
            "应是月娥仙挂，与娇魂香魄。",
            "玉人挨鬓一枝斜，不忍更多摘。",
            "酒面暗沈疏影，照鹅儿颜色。"
        ],
        "notes": "",
        "id": "dbe6bc82233d294fc5ef73a3f274683d"
    },
    {
        "author": "赵士",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正春风初扇，梅蕊飘香，雨馀晴昼。",
            "箫鼓声中，麝烟喷金兽。",
            "幕府宾僚，杜诗韩笔，竟吐奇争秀。",
            "共指乔松，同瞻峻岳，祝公眉寿。",
            "汉相功勋，陈思文藻，奕世风流，迥居人右。",
            "持节分符，屡试经邦手。",
            "天府剧烦，雍容谈笑，令闻光前后。",
            "君相恩隆，公圭金印，一时亲授。"
        ],
        "notes": "",
        "id": "20f80028487d079e78b3432b8debd50c"
    }
]