[
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "挨排四象生真土诗",
        "preface": "",
        "paragraphs": [
            "东方青龙西白虎，南面朱雀北玄武。",
            "四兽狰狞不可当，定计将军能作主。",
            "两手擒来合战时，正见中秋月当午。",
            "杀气惊天动鬼神，用尽周星震区宇。",
            "须臾战罢兵器收，产颗明珠号真土。"
        ],
        "notes": "",
        "id": "91afdfcfd0dd7862e1c5b261621c179e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "炼铅火候",
        "preface": "",
        "paragraphs": [
            "三十文爻七十武，二百六十分明数。",
            "首尾须教用武烹，中间文火温温煮。",
            "𬬻中炼出五彩光，赫赫一粒大如黍。",
            "将来掌上和壳吞，逍遥永作真仙侣。"
        ],
        "notes": "",
        "id": "5764305e3cc0fa0e37d8121cb5cee0f9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "火记六百篇",
        "preface": "",
        "paragraphs": [
            "火记六百篇，十月如转毂。",
            "朝昏各一卦，屯蒙相趁逐。",
            "子时发阳火，二百一十六。",
            "午时起阴爻，十八八个足。",
            "铅消汞自干，熏蒸丹已熟。",
            "阴尽变纯阳，体貌如琼玉。"
        ],
        "notes": "",
        "id": "7131143284f7aec6f86d081e127e4e2e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "沐浴",
        "preface": "",
        "paragraphs": [
            "刑德同生杀，加临二八门。",
            "丹砂宜沐浴，神水灌灵根。",
            "闭兑留金汞，禁关养魄魂。",
            "不须行火候，𬬻里自温温。"
        ],
        "notes": "",
        "id": "a26372ba7c0d26e035014a9241531ece"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "抱一",
        "preface": "",
        "paragraphs": [
            "国富民安后，修成体属干。",
            "凝神归妙道，抱一守丹田。",
            "去住浑无碍，升腾任自然。",
            "九年功满日，独步大罗仙。"
        ],
        "notes": "",
        "id": "fae87453bb58b8a1bb8fb741fae0b2a7"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一",
        "preface": "",
        "paragraphs": [
            "不求大道出迷涂，纵负贤才岂丈夫。",
            "百岁光阴石火烁，一生身世水泡浮。",
            "只贪利禄求荣显，不顾形容暗悴枯。",
            "试问堆金等山岳，无常买得不来无。"
        ],
        "notes": "",
        "id": "d0b7368a9e282cb5362bc28967fe0334"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其二",
        "preface": "",
        "paragraphs": [
            "人生虽有百年期，寿夭穷通莫预知。",
            "昨日街头犹走马，今朝棺内已眠尸。",
            "妻财遗下非君有，罪业将行难自欺。",
            "大药不求争得遇，遇之不炼是愚痴。"
        ],
        "notes": "",
        "id": "4b72e0354bf1633f86df90971b8d2611"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其三",
        "preface": "",
        "paragraphs": [
            "学仙须是学天仙，惟有金丹最的端。",
            "二物会时情性合，五行全处虎龙蟠。",
            "本因戊己为媒聘，遂使夫妻镇合欢。",
            "只候功成朝北阙，九霞光里驾祥鸾。"
        ],
        "notes": "",
        "id": "2e526c1b9cfad607be91edebc82b8996"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其四",
        "preface": "",
        "paragraphs": [
            "此法真中妙更真，都缘我独异于人。",
            "自知颠倒由离坎，谁识浮沉定主宾。",
            "金鼎欲留朱里汞，玉池先下水中银。",
            "神功运火非终夕，现出深潭日一轮。"
        ],
        "notes": "",
        "id": "c97841999fd674ad385fd405a9b00c1e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其五",
        "preface": "",
        "paragraphs": [
            "虎跃龙腾风浪粗，中央正位产玄珠。",
            "果生枝上终期熟，子在胞中岂有殊。",
            "南北宗源翻卦象，晨昏火候合天枢。",
            "须知大隠居鄽市，何必深山守静孤。"
        ],
        "notes": "",
        "id": "b04eba976c5111b2a13ecb366d11815c"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其六",
        "preface": "",
        "paragraphs": [
            "人人尽有长生药，自是愚迷枉摆抛。",
            "甘露降时天地合，黄芽生处坎离交。",
            "井蛙应谓无龙窟，篱𬸘争知有凤巢。",
            "丹熟自然金满屋，何须寻草学烧茅。"
        ],
        "notes": "",
        "id": "15aa378b840f0bf7d6afdb6d565d01e6"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其七",
        "preface": "",
        "paragraphs": [
            "要知产药川源处，只在西南是本乡。",
            "铅遇癸生须急采，金逢望远不堪尝。",
            "送归土釜牢封闭，次入流珠厮配当。",
            "药重一斤须二八，调停火候托阴阳。"
        ],
        "notes": "",
        "id": "bd6322a12a2a878a4e964b45527b1554"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其八",
        "preface": "",
        "paragraphs": [
            "休炼三黄及四神，若寻众药便非真。",
            "阴阳得类归交感，二八相当自合亲。",
            "潭底日红阴怪灭，山头月白药苗新。",
            "时人要识真铅汞，不是凡砂及水银。"
        ],
        "notes": "",
        "id": "7354319ecf6e8cfc6cdfaf441c29a4f4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其九",
        "preface": "",
        "paragraphs": [
            "莫把孤阴为有阳，独修一物转羸尪。",
            "劳形按引皆非道，炼气餐霞总是狂。",
            "毕世谩求铅汞伏，何时得见虎龙降。",
            "劝君穷取生身处，返本还元是药王。"
        ],
        "notes": "",
        "id": "1761fcf50e395cb852cb272d2e415f73"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一〇",
        "preface": "",
        "paragraphs": [
            "好把真铅著意寻，莫教容易度光阴。",
            "但将地魄擒朱汞，自有天魂制水金。",
            "可谓道高龙虎伏，堪言德重鬼神钦。",
            "已知永寿齐天地，烦恼无由更上心。"
        ],
        "notes": "",
        "id": "fc7319bd77af5f1b57370ff9229fb904"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一一",
        "preface": "",
        "paragraphs": [
            "黄芽白雪不难寻，达者须凭德行深。",
            "四象五行全藉土，三元八卦岂离壬。",
            "炼成灵质人难识，消尽阴魔鬼莫侵。",
            "欲向人间留秘诀，未闻一个是知音。"
        ],
        "notes": "",
        "id": "e99c4f7426c417aa263370098f986d95"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一二",
        "preface": "",
        "paragraphs": [
            "草木阴阳亦两齐，若还缺一不芳菲。",
            "初开绿叶阳先唱，次发红花阴后随。",
            "常道只斯为日用，真源返覆有谁知。",
            "报言学道诸君子，不识阴阳莫强嗤。"
        ],
        "notes": "",
        "id": "ab55a30e663e86719251cfc9f76d657d"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一三",
        "preface": "",
        "paragraphs": [
            "不识玄中颠倒颠，争知火里好栽莲。",
            "牵将白虎归家养，产个明珠似月圆。",
            "谩守药𬬻看火候，但看神息任天然。",
            "群阴剥尽丹成熟，跳出凡笼寿万年。"
        ],
        "notes": "",
        "id": "bab88aadd23ffc6cfb4c6cfaa9581e3a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一四",
        "preface": "",
        "paragraphs": [
            "三五一都三个字，古今明者实然稀。",
            "东三南二同成五，北一西方四共之。",
            "戊己自居生数五，三家相见结婴儿。",
            "婴儿是一含真炁，十月胎圆入圣基。"
        ],
        "notes": "",
        "id": "5af8290d36d974744a4ad6c35027ed74"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一五",
        "preface": "",
        "paragraphs": [
            "不识真铅正祖宗，万般作用枉施功。",
            "休妻谩遣阴阳隔，绝粒徒教肠胃空。",
            "草木金银皆滓质，云霞日月属朦胧。",
            "更饶吐纳并存想，总与金丹事不同。"
        ],
        "notes": "",
        "id": "02cac7c1fa90a30ff8c6a74107ac1749"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "七言四韵十六首  其一六",
        "preface": "",
        "paragraphs": [
            "万卷仙经话总同，金丹只此是根宗。",
            "依他坤位生成体，种向干家交感宫。",
            "莫怪天机俱漏尽，都缘学者尽迷蒙。",
            "若人了得诗中意，立见三清太上翁。"
        ],
        "notes": "",
        "id": "11c61a5a8d9853823d5c8a20ecd8362b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一",
        "preface": "",
        "paragraphs": [
            "先把乾坤为鼎器，次抟乌兔药来烹。",
            "既驱二物归黄道，争得金丹不解生。"
        ],
        "notes": "",
        "id": "950c871aa6d2046d12a6dcd3a7c42ac9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二",
        "preface": "",
        "paragraphs": [
            "安𬬻立鼎法乾坤，锻炼精华制魄魂。",
            "聚散氤氲为变化，敢将玄妙等闲论。"
        ],
        "notes": "",
        "id": "7b475e7296c18d16a1b4630295a6e3d2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三",
        "preface": "",
        "paragraphs": [
            "休泥丹灶费工夫，炼药须寻偃月𬬻。",
            "自有天然真火用，不须柴炭及吹嘘。"
        ],
        "notes": "",
        "id": "fa3a564373723aef23e47cf89d24b7e5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四",
        "preface": "",
        "paragraphs": [
            "偃月𬬻中玉蕊生，朱砂鼎内水银平。",
            "只因火力调和后，种得黄芽渐长成。"
        ],
        "notes": "",
        "id": "28f78a82f619d4e61750241ff64e9b73"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五",
        "preface": "",
        "paragraphs": [
            "咽津纳气是人行，有药方能造化生。",
            "鼎内若无真种子，犹将水火煮空铛。"
        ],
        "notes": "",
        "id": "793430d316129fcd6907c2a0c4da0bf9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六",
        "preface": "",
        "paragraphs": [
            "调和铅汞要成丹，大小无伤两国全。",
            "若问真铅是何物，蟾光终日照西川。"
        ],
        "notes": "",
        "id": "5869737ecd1b50b5a87e97f7cc37c76e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其七",
        "preface": "",
        "paragraphs": [
            "未炼还丹莫入山，山中内外尽非铅。",
            "此般至宝家家有，自是愚人识不全。"
        ],
        "notes": "",
        "id": "1c3988f1cf17deb15e994448d1389ced"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其八",
        "preface": "",
        "paragraphs": [
            "竹破须将竹补苴，覆雏当用子为之。",
            "万般非类徒劳力，争似真铅合圣机。"
        ],
        "notes": "",
        "id": "c7d99dcc5eb722ce00b3e6454f12e741"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其九",
        "preface": "",
        "paragraphs": [
            "用铅不得用凡铅，用了真铅也弃捐。",
            "此是用铅真妙诀，用铅不用是诚言。"
        ],
        "notes": "",
        "id": "c7d0d08f94e806786137d7a0104fab70"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一〇",
        "preface": "",
        "paragraphs": [
            "虚心实腹义俱深，只为虚心要识心。",
            "莫若炼铅先实腹，且教守取满堂金。"
        ],
        "notes": "",
        "id": "d7d809e5b1e2d633955fcf1213dd7f46"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一一",
        "preface": "",
        "paragraphs": [
            "梦谒西华到九天，真人授我指玄篇。",
            "其中简易无多语，只是教人炼汞铅。"
        ],
        "notes": "",
        "id": "21b841cd9829875e42a39f024dab3746"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一二",
        "preface": "",
        "paragraphs": [
            "道自虚无生一炁，便从一炁产阴阳。",
            "阴阳再合生三体，三体重生万物昌。"
        ],
        "notes": "",
        "id": "a964971bb685328544abc903fccc8c2d"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一三",
        "preface": "",
        "paragraphs": [
            "坎电烹轰金水方，火发昆仑阴与阳。",
            "二物若还和合了，自然丹熟遍身香。"
        ],
        "notes": "",
        "id": "83485bad80e13c4508eddd57891cc702"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一四",
        "preface": "",
        "paragraphs": [
            "离坎若还无戊己，虽舍四象不成丹。",
            "只缘彼此怀真土，遂使金丹有返还。"
        ],
        "notes": "",
        "id": "05c9a9b1c5271dc004a36c241a74f6d3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一五",
        "preface": "",
        "paragraphs": [
            "日居离位翻为女，坎配蟾宫却是男。",
            "不会个中颠倒意，休将管见事高谈。"
        ],
        "notes": "",
        "id": "b1a0fe0cc4184fbc92de9efd501442a2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一六",
        "preface": "",
        "paragraphs": [
            "取将坎位中心实，点化离宫腹里阴。",
            "从此变成干健体，潜藏飞跃尽由心。"
        ],
        "notes": "",
        "id": "b28627b222bbf673be57d6715e59bae9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一七",
        "preface": "",
        "paragraphs": [
            "震龙汞自出离乡，兑虎铅生在坎方。",
            "二物总因儿产母，五行全要入中央。"
        ],
        "notes": "",
        "id": "c7ce39d8757f252836159763e315768b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一八",
        "preface": "",
        "paragraphs": [
            "赤龙黑虎各西东，四象交加戊己中。",
            "复姤自兹能运用，金丹谁道不成功。"
        ],
        "notes": "",
        "id": "3f5a89dca2b220775ae09671a53f4219"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其一九",
        "preface": "",
        "paragraphs": [
            "西山白虎正猖狂，东海青龙不可当。",
            "两兽捉来令死斗，炼成一块紫金霜。"
        ],
        "notes": "",
        "id": "8495de41f9748058dd2a958445b76c05"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二〇",
        "preface": "",
        "paragraphs": [
            "华岳山头雄虎啸，扶桑海底牝龙吟。",
            "黄婆自解相媒合，遣作夫妻共一心。"
        ],
        "notes": "",
        "id": "5b8c3fc030970b949b95a9f73a992bb3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二一",
        "preface": "",
        "paragraphs": [
            "月才天际半轮明，早有龙吟虎啸声。",
            "便好用心修二八，一时辰内管丹成。"
        ],
        "notes": "",
        "id": "8338936cb68ecb81795553e3b0da8931"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二二",
        "preface": "",
        "paragraphs": [
            "先且观天明五贼，次须察地以安民。",
            "民安国富方求战，战罢方能见圣君。"
        ],
        "notes": "",
        "id": "3fc0e43a51f06a506e1d0e81d1058a22"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二三",
        "preface": "",
        "paragraphs": [
            "用将须分左右军，饶他为主我为宾。",
            "大凡临阵休轻敌，恐丧吾家无价珍。"
        ],
        "notes": "",
        "id": "9830c5e8fa15afc1864df89280247c89"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二四",
        "preface": "",
        "paragraphs": [
            "火生于木本藏锋，不会钻研莫强攻。",
            "祸发只因斯害己，要须制伏觅金翁。"
        ],
        "notes": "",
        "id": "d956ffe7ace68c3c0970c90f3d29bb1a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二五",
        "preface": "",
        "paragraphs": [
            "金翁本是东家子，送向西邻寄体生。",
            "认得唤来归舍养，配将姹女作亲情。"
        ],
        "notes": "",
        "id": "814756b4b07ed32bf739f53820ca95e5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二六",
        "preface": "",
        "paragraphs": [
            "姹女游从自有方，前行须短退须长。",
            "归来却入黄婆舍，嫁个金翁作老郎。"
        ],
        "notes": "",
        "id": "dd1ecfa2b562159a24208287c57a2744"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二七",
        "preface": "",
        "paragraphs": [
            "纵识朱砂及黑铅，不知火候也如闲。",
            "大都全藉维持力，毫发差殊不作丹。"
        ],
        "notes": "",
        "id": "7d54d5d9dac851eaa874e75180ed80a3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二八",
        "preface": "",
        "paragraphs": [
            "契论经歌讲至真，不将火候著于文。",
            "要知口诀通玄处，须共神仙子细论。"
        ],
        "notes": "",
        "id": "69cfc0272fdeaf84dc3e9f0fb46349db"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其二九",
        "preface": "",
        "paragraphs": [
            "八月十五玩蟾辉，正是金精壮盛时。",
            "若到一阳来起复，便堪进火莫延迟。"
        ],
        "notes": "",
        "id": "ddfab7d3a35fa50aaafacc0a941e394e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三〇",
        "preface": "",
        "paragraphs": [
            "一阳才动作丹时，铅鼎温温照幌帷。",
            "受气之初容易识，抽添运用且防危。"
        ],
        "notes": "",
        "id": "cd7a9315b2058780a241dca4939b8317"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三一",
        "preface": "",
        "paragraphs": [
            "玄珠有象逐阳生，阳极阴消渐剥形。",
            "十月霜飞丹始熟，恁时神鬼也须惊。"
        ],
        "notes": "",
        "id": "659d68ca1c4c2b256dac69de834cbee1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三二",
        "preface": "",
        "paragraphs": [
            "前弦之后后弦前，药味平平气象全。",
            "采得归来𬬻里锻，锻成温养似烹鲜。"
        ],
        "notes": "",
        "id": "3df3aab58b62312b7858a0be26a5c007"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三三",
        "preface": "",
        "paragraphs": [
            "长男乍饮西方水，少女初开北地花。",
            "若使青娥相见后，一时关锁住黄家。"
        ],
        "notes": "",
        "id": "035c6860627f57bd4e9e63b415f01e95"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三四",
        "preface": "",
        "paragraphs": [
            "兔鸡之月及其时，刑德临门药象之。",
            "到此金砂须沐浴，若还加火必倾危。"
        ],
        "notes": "",
        "id": "44f50df23f1b67524309df9cfe8edd57"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三五",
        "preface": "",
        "paragraphs": [
            "日月三旬一遇逢，以时易日法神功。",
            "守城野战知凶吉，增得灵砂满鼎红。",
            "否泰才交万物盈，屯蒙二卦受生成。",
            "个中得意休求象，若究群爻谩役情。"
        ],
        "notes": "",
        "id": "e7f598df461b03500422ef5030f57731"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三六",
        "preface": "",
        "paragraphs": [
            "卦中设象本仪形，得象忘言意自明。",
            "后世迷徒惟泥象，却行卦炁望飞升。"
        ],
        "notes": "",
        "id": "9c0e8fc74cfaa4ab1c411b0473c4a72a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三七",
        "preface": "",
        "paragraphs": [
            "天地盈虚自有时，审观消息始知机。",
            "由来庚甲申明令，杀尽三尸道可期。"
        ],
        "notes": "",
        "id": "d8edd821abfe0e01149508489a11bbd5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三八",
        "preface": "",
        "paragraphs": [
            "要得谷神长不死，须凭玄牝立根基。",
            "真精既返黄金室，一颗灵光永不离。"
        ],
        "notes": "",
        "id": "0e2568bb5d8c62bb2239a87c9baaa328"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其三九",
        "preface": "",
        "paragraphs": [
            "玄牝之门世罕知，休将口鼻妄施为。",
            "饶君吐纳经千载，争得金乌搦兔儿。"
        ],
        "notes": "",
        "id": "a44e9d25b1340e4f4c32226227e2d770"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四〇",
        "preface": "",
        "paragraphs": [
            "异名同出少人知，两者玄玄是要机。",
            "保命全形明损益，紫金丹药最灵奇。"
        ],
        "notes": "",
        "id": "7e2852de36f467544450100f1aa43ec0"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四一",
        "preface": "",
        "paragraphs": [
            "始之有作无人见，及至无为众始知。",
            "但见无为为要道，岂知有作是根基。"
        ],
        "notes": "",
        "id": "bc68498ad9dad0a4e5942be67843c163"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四二",
        "preface": "",
        "paragraphs": [
            "黑中有白为丹母，雄里藏雌是圣胎。",
            "太一在𬬻宜守慎，三田聚宝应三台。"
        ],
        "notes": "",
        "id": "ef6184f89e471b07062d1b03154e301b"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四三",
        "preface": "",
        "paragraphs": [
            "恍惚之中寻有象，杳冥之内觅真精。",
            "有无从此自相入，未见如何想得成。"
        ],
        "notes": "",
        "id": "0d31c3742986d337c1ffb807b5478043"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四四",
        "preface": "",
        "paragraphs": [
            "四象会时玄体就，五行全处紫金明。",
            "脱胎入口通身圣，无限龙神尽失惊。"
        ],
        "notes": "",
        "id": "afa9342aa7fbaa0c018eed6da20cc43f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四五",
        "preface": "",
        "paragraphs": [
            "华池饮罢月凝辉，跨个金龙访紫微。",
            "从此众仙相识后，海潮陵谷任迁移。"
        ],
        "notes": "",
        "id": "1b73bebf82ceb9bc617fec4042cb6e05"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四六",
        "preface": "",
        "paragraphs": [
            "要知金液还丹法，须向家园下种栽。",
            "不假吹嘘并著力，自然丹熟脱真胎。"
        ],
        "notes": "",
        "id": "296f06aa7176873d6c7e7d6e77043ce0"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四七",
        "preface": "",
        "paragraphs": [
            "徒施巧伪为功力，认取他家不死方。",
            "壶内旋添留命酒，鼎中收取返魂浆。"
        ],
        "notes": "",
        "id": "f642ede2fa8b68d484da7e92f4dcde70"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四八",
        "preface": "",
        "paragraphs": [
            "雪山一味好醍醐，倾入东阳造化𬬻。",
            "若过昆仑西北去，张骞方得见麻姑。"
        ],
        "notes": "",
        "id": "e682c2080b03f9297205bc7e2d6ea7a2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其四九",
        "preface": "",
        "paragraphs": [
            "不识阳精及主宾，知他那个是疏亲。",
            "房中空闭尾闾穴，悮杀阎浮多少人。"
        ],
        "notes": "",
        "id": "fd54f7312e5e79696f7cb3a6ff14b3a7"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五〇",
        "preface": "",
        "paragraphs": [
            "万物芸芸各返根，返根复命即长存。",
            "知常返本人难会，妄作招凶众所闻。"
        ],
        "notes": "",
        "id": "22bf4c39744f341ddca87397be499c9f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五一",
        "preface": "",
        "paragraphs": [
            "欧冶亲传铸剑方，莫耶金水配柔刚。",
            "炼成便会知人意，万里诛妖一电光。"
        ],
        "notes": "",
        "id": "0f8d5700afd10660eb50c5c60b4c187c"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五二",
        "preface": "",
        "paragraphs": [
            "敲竹唤龟吞玉芝，鼓琴招凤饮刀圭。",
            "近来透体金光现，不与常人话此规。"
        ],
        "notes": "",
        "id": "2a7956781ab5aaecbc30096797c1714f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五三",
        "preface": "",
        "paragraphs": [
            "药逢气类方成象，道合希夷即自然。",
            "一粒金丹吞入腹，始知我命不由天。"
        ],
        "notes": "",
        "id": "983dbc43b4d66000d12fff7cd3f73df4"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五四",
        "preface": "",
        "paragraphs": [
            "赫赤金丹一日成，古仙垂语实堪听。",
            "若言九载三年者，尽是推延款日程。"
        ],
        "notes": "",
        "id": "463e776a33d2cd71b97c7f0e70569fc9"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五五",
        "preface": "",
        "paragraphs": [
            "大药修之有易难，也知由我亦由天。",
            "若非积行施功德，动有群魔作障缘。"
        ],
        "notes": "",
        "id": "b7b3af112c9cef255440bded13bfd6b1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五六",
        "preface": "",
        "paragraphs": [
            "三才相盗食其时，此是神仙道德机。",
            "万化既安诸虑息，百骸俱理证无为。"
        ],
        "notes": "",
        "id": "fe014e9be7365000b3a29463ba0d08a1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五七",
        "preface": "",
        "paragraphs": [
            "阴符宝字逾三百，道德灵文止五千。",
            "今古上仙无限数，尽于此处达真诠。"
        ],
        "notes": "",
        "id": "509a472780b0ffdbfeb2c07b320b1ffa"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五八",
        "preface": "",
        "paragraphs": [
            "饶君聪慧过颜闵，不遇师传莫强猜。",
            "只为丹经无口诀，教君何处结灵胎。"
        ],
        "notes": "",
        "id": "eced31f1d596f5eea658ce0e6bc6b13f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其五九",
        "preface": "",
        "paragraphs": [
            "了了心猿方寸机，三千功行与天齐。",
            "自然有鼎烹龙虎，何必担家恋子妻。"
        ],
        "notes": "",
        "id": "54077bfc04c15b305e9edb0867406289"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六〇",
        "preface": "",
        "paragraphs": [
            "未炼还丹须急炼，炼了还须知止足。",
            "若也持盈未已心，不免一朝遭殆辱。"
        ],
        "notes": "",
        "id": "ed09eaf9f9f204c5e8593fda2d018ff3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六一",
        "preface": "",
        "paragraphs": [
            "须将死户为生户，莫执生门号死门。",
            "若会杀机明返覆，始知害里却生恩。"
        ],
        "notes": "",
        "id": "71297b3aa0702b2f763c907aa165e1af"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六二",
        "preface": "",
        "paragraphs": [
            "祸福由来互倚伏，还如影响相随逐。",
            "若能转此生杀机，返掌之间灾变福。"
        ],
        "notes": "",
        "id": "e6e869b3e6d6c5e62a52388723debfca"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句六十四首  其六三",
        "preface": "",
        "paragraphs": [
            "修行混俗且和光，圆即圆兮方即方。",
            "显晦逆从人莫测，教人争得见行藏。"
        ],
        "notes": "",
        "id": "a0c275a6929858b53ddfb877c4c7837e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "饶君了悟真如性，未免抛身却入身。",
            "何似更兼修大药，顿超无漏作真人。"
        ],
        "notes": "",
        "id": "3bedab909a4431eeac6846eabb893bd1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "投胎夺舍及移居，旧住名为四果徒。",
            "若解降龙并伏虎，真金起屋几时枯。"
        ],
        "notes": "",
        "id": "f302e11a35dd1471ba6c726e3a088b5d"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其三",
        "preface": "",
        "paragraphs": [
            "鉴形闭气思神法，初出艰难后坦途。",
            "倏忽虽能游万国，奈何弃旧却移居。"
        ],
        "notes": "",
        "id": "fafa6b299d9d9486497725248d8cdd7a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其四",
        "preface": "",
        "paragraphs": [
            "释氏教人修极乐，亦缘极乐是金方。",
            "大都色相惟兹实，余二非真谩度量。"
        ],
        "notes": "",
        "id": "ef87a864f4d2566fdd8ae35e668ef440"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "绝句  其五",
        "preface": "",
        "paragraphs": [
            "俗语常言合圣道，宜向其中细寻讨。",
            "能将日用颠倒求，天地尘沙尽成宝。"
        ],
        "notes": "",
        "id": "54732fb8b5d7332ae01557c75735c17e"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "五言",
        "preface": "",
        "paragraphs": [
            "女子著青衣，郎君披素练。",
            "见之不可用，用之不可见。",
            "恍惚里相逢，杳冥中有变。",
            "一霎火焰飞，真人自出现。"
        ],
        "notes": "",
        "id": "86203f7724a10676b466050c8a2038ca"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其一",
        "preface": "",
        "paragraphs": [
            "佛性非同异，千灯共一光。",
            "增之宁解溢，减著且无伤。",
            "取舍皆为过，焚漂总不妨。",
            "见闻知觉法，无一可猜量。"
        ],
        "notes": "",
        "id": "d9fca10e5192faf6c452d862450e2b0f"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其二",
        "preface": "",
        "paragraphs": [
            "如来妙体遍河沙，万象森罗无障遮。",
            "会得圆通真法眼，始知三界是吾家。"
        ],
        "notes": "",
        "id": "9809fb942fdcf21d345b5156a0139695"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其三",
        "preface": "",
        "paragraphs": [
            "视之不可见其形，及至呼之又却应。",
            "莫道此声如谷响，若还无谷有何声。"
        ],
        "notes": "",
        "id": "d0a7f44b84e13fc132116f65644cdd89"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其四",
        "preface": "",
        "paragraphs": [
            "一物含闻见觉知，盖诸尘境显其机。",
            "灵常一物尚非有，四者凭何作所依。"
        ],
        "notes": "",
        "id": "aa135eb5037ce02727c0a11842182ffa"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其五",
        "preface": "",
        "paragraphs": [
            "不移一步到西天，端坐诸方在目前。",
            "项后有光犹是幻，云生足下未为仙。"
        ],
        "notes": "",
        "id": "1029d62ba88d41d677b383c4e34b1579"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "性地颂  其六",
        "preface": "",
        "paragraphs": [
            "求生本自无生，畏灭何曾暂灭。",
            "眼见不如耳见，口说争如鼻说。"
        ],
        "notes": "",
        "id": "be6c2c0b6568c2a7b93338c9bc1f7f3a"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "无罪福",
        "preface": "",
        "paragraphs": [
            "终日行不曾行，终日坐何曾坐。",
            "修善不成功德，造恶元无罪过。",
            "时人若未明心，莫执此言乱做。",
            "死后须见阎王，难免镬汤碓磨。"
        ],
        "notes": "",
        "id": "780cb9c1a2349ff6cb896aeb0a7123f1"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "三界惟心",
        "preface": "",
        "paragraphs": [
            "三界惟心妙理，万物非此非彼。",
            "无一物非我心，无一物是我己。"
        ],
        "notes": "",
        "id": "94aabbc30857cad5ce61eeea4b57c4d5"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "见物便见心",
        "preface": "",
        "paragraphs": [
            "见物便见心，无物心不现。",
            "十方通塞中，真心无不遍。",
            "若生知识解，却成颠倒见。",
            "睹境能无心，始见菩提面。"
        ],
        "notes": "",
        "id": "59ac44f72e139765b91cf9346c09bfac"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "圆通",
        "preface": "",
        "paragraphs": [
            "见了真空空不空，圆明何处不圆通。",
            "根尘心法都无物，妙用方知与物同。"
        ],
        "notes": "",
        "id": "748909c495b105b0435b88d439618306"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "随他",
        "preface": "",
        "paragraphs": [
            "万物纵横在目前，随他动静任哗欢。",
            "圆明定慧终无染，似水生莲莲自干。"
        ],
        "notes": "",
        "id": "135c4603224a2c4df70af8d24f7040c3"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "宝月",
        "preface": "",
        "paragraphs": [
            "一轮明月当虚空，万国清光无障碍。",
            "收之不聚拨不开，前之不进后不退。",
            "彼非远兮此非近，表非外兮里非内。",
            "同中有异异中同，问你傀儡会不会。"
        ],
        "notes": "",
        "id": "71064ee9c9403a916857791a24b03d55"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "心经颂",
        "preface": "",
        "paragraphs": [
            "蕴谛根尘空色，都无一法堪言。",
            "颠倒之见已尽，寂静之体翛然。"
        ],
        "notes": "",
        "id": "61d8f038ff88902aa01c29f5917c9de2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "人我",
        "preface": "",
        "paragraphs": [
            "我不异人，人心自异。",
            "人有亲疏，我无彼此。",
            "水陆飞行，等观一体。",
            "贵贱尊卑，首足同己。",
            "我尚非我，何尝有你。",
            "彼此俱无，众泡归水。"
        ],
        "notes": "",
        "id": "9c29fc64023339a9d81f9c1f4455fc3d"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "读雪窦禅师祖英集",
        "preface": "",
        "paragraphs": [
            "曹溪一水分千派，照古澄今无滞碍。",
            "近来学者不穷源，妄指蹄漥为大海。",
            "雪窦老师达真趣，大震雷音椎法鼓。",
            "狮王哮吼出窟来，百兽千邪皆恐惧。",
            "或歌诗，或语句，丁宁指引迷人路。",
            "言辞磊落义高深，击玉敲金响千古。",
            "争奈迷人逐境留，却将言相寻名数。",
            "真如实相本无言，无下无高无有边。",
            "非色非空非二体，十方尘刹一轮圆。",
            "正定何曾分语默，取不得兮舍不得。",
            "但于诸相不留心，即是如来真轨则。",
            "为除妄相将真对，妄若不生真亦晦。",
            "能知真妄两俱非，方得真心无罣碍。",
            "无罣碍兮能自在，一悟顿消穷劫罪。",
            "不施功力证菩提，从此永离生死海。",
            "吾师近而言语畅，留在世间为榜样。",
            "昨宵被我唤将来，把鼻孔穿放杖上。",
            "问他第一义如何，却道有言皆是谤。"
        ],
        "notes": "",
        "id": "24b2b36b17d7b52709c2e70e2e4dd3bf"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "即心是佛颂",
        "preface": "",
        "paragraphs": [
            "佛即心兮心即佛，心佛从来皆妄物。",
            "若知无佛复无心，始是真如法身佛。",
            "法身佛，没模样，一颗圆光含万象。",
            "无体之体即真体，无相之相即实相。",
            "非色非空非不空，不动不静不来往。",
            "无异无同无有无，难取难舍难听望。",
            "内外圆通到处通，一佛国在一沙中。",
            "一粒沙含大千界，一个身心万个同。",
            "知之须会无心法，不染不滞为浄业。",
            "善恶千端无所为，便是南无及迦叶。"
        ],
        "notes": "",
        "id": "46cff30f026352d252a8dbb2bb87f8b0"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "采珠歌",
        "preface": "",
        "paragraphs": [
            "贫儿衣中珠，本自圆明好。",
            "不会自寻求，却数他人宝。",
            "数他宝，终无益，只是教君空费力。",
            "争如认取自家珍，价值黄金千万亿。",
            "此宝珠，光最大，遍照三千大千界。",
            "从来不解少分毫，刚被浮云为障碍。",
            "自从认得此摩尼，泡体空花谁更爱。",
            "佛珠还与我珠同，我性即归佛性海。",
            "珠非珠，海非海，坦然心量包法界。",
            "任你尘嚣满眼前，定慧圆明常自在。",
            "不是空，不是色，内外皎然无壅塞。",
            "六通神慧妙无穷，自利利他宁解极。",
            "见即了，万事毕，绝学无为度终日。",
            "怕兮如未兆婴儿，动止随缘无固必。",
            "不断妄，不修真，真妄之心总属尘。",
            "从来万法皆无相，无相之中有法身。",
            "法身即是天真佛，亦非人兮亦非物。",
            "浩然充塞天地间，只是希夷并恍惚。",
            "垢不染，光自明，无法不从心里生。",
            "心若不生法自灭，即知罪福本无形。",
            "无佛修，无法说，丈夫智见自然别。",
            "出言便作狮子鸣，不似野牛论生灭。"
        ],
        "notes": "",
        "id": "0364109cceafbe3070467ea1d386f551"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "禅定指迷歌",
        "preface": "",
        "paragraphs": [
            "如来禅性如水，体静风波自止。",
            "兴居湛湛常清，不独坐时方是。",
            "今人静坐取证，不道全在见性。",
            "性于见里若明，见向性中自定。",
            "定成慧用无穷，是名诸佛神通。",
            "几欲究其体用，但见十方虚空。",
            "空中杳无一物，亦无希夷恍惚。",
            "希恍既不可寻，寻之却成乖失。",
            "只此乖失两字，不可执为凭据。",
            "本心尚乃如空，岂有得失能所。",
            "但将万法遣除，遣令浄尽无余。",
            "豁然圆明自现，便与诸佛无殊。",
            "色身为我桎梏，且恁和光混俗。",
            "举动一切无心，争甚是非荣辱。",
            "生身只是寄居，逆旅主号毗卢。",
            "毗卢不来不去，乃知生灭无余。",
            "或问毗卢何似，只为有相不是。",
            "眼前叶叶尘尘，尘叶非同非异。",
            "况此尘尘叶叶，个个释迦迦叶。",
            "异则万籁皆鸣，同则一风都摄。",
            "若要认得摩尼，莫道得法方知。",
            "有病用他药疗，病差药更何施。",
            "心迷须假法照，心悟法更不要。",
            "又如昏镜得磨，痕垢自然灭了。",
            "本为心法皆妄，故令难尽诸相。",
            "诸相离了何如，是名至真无上。",
            "若欲庄严佛土，平等行慈救苦。",
            "菩提本愿虽深，切莫相中有取。",
            "此为福慧双圆，当来授记居先。",
            "断常纤尘有染，却于诸佛无缘。",
            "翻念凡夫迷执，尽被情爱染习。",
            "只为贪著情多，常生胎卵化湿。",
            "学道须教猛烈，无情心刚似铁。",
            "直饶父母妻儿，又与他人何别。",
            "常守一颗圆光，不见可欲思量。",
            "万法一时无著，说甚地狱天堂。",
            "然后我命在我，空中无升无堕。",
            "出没诸佛土中，不离菩提本坐。",
            "观音三十二应，我当亦从中证。",
            "化现不可思议，尽出逍遥之性。",
            "我是无心禅客，凡事不会拣择。",
            "昔时一个黑牛，今日浑身总白。",
            "有时自歌自笑，傍人道我神少。",
            "争知被褐之形，内怀无价之宝。",
            "更若见我谈空，恰似囫囵吞枣。",
            "此法唯佛能知，凡愚岂解相表。",
            "兼有修禅上人，只学斗口合唇。",
            "夸我问答敏急，却元不识主人。",
            "盖是寻枝摘叶，不解穷究本根。",
            "得根枝叶自茂，无根枝叶难存。",
            "便逞已握灵珠，转于人我难除。",
            "与我灵源妙觉，远隔千里之殊。",
            "此辈可伤可笑，空说积年学道。",
            "心高不肯问人，枉使一生虚老。",
            "乃是愚迷钝根，邪见业重为因。",
            "若向此生不悟，后世争免沉沦。"
        ],
        "notes": "",
        "id": "198ece159c033649ddc1e36d3f9dd929"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "无心颂",
        "preface": "",
        "paragraphs": [
            "堪笑我心，如顽如鄙。",
            "兀兀腾腾，任物安委。",
            "不解修行，亦不造罪。",
            "不曾利人，亦不私己。",
            "不持戒律，不徇忌讳。",
            "不知礼乐，不行仁义。",
            "人间所能，百无一会。",
            "饥来吃饭，渴来饮水。",
            "困则打睡，觉则行履。",
            "热则单衣，寒则盖被。",
            "无思无量，何忧何喜。",
            "不悔不谋，无念无意。",
            "凡生荣辱，逆旅而已。",
            "林木栖鸟，亦可为比。",
            "来且不禁，去亦不止。",
            "不避不来，无赞无毁。",
            "不厌丑恶，不羡善美。",
            "不趣静室，不远闹市。",
            "不说人非，不夸己是。",
            "不厚尊崇，不薄贱稚。",
            "亲爱冤仇，大小内外。",
            "哀乐得丧，钦侮险易。",
            "心无两睹，坦然一揆。",
            "不为福先，不为祸始。",
            "感而后应，迫而后起。",
            "不畏锋刀，焉怕虎兕。",
            "随物称呼，岂拘名字。",
            "眼不就色，声不来耳。",
            "凡所有相，皆属妄伪。",
            "男女形声，悉非定体。",
            "体相无心，不染不碍。",
            "自在逍遥，物莫能累。",
            "妙觉光圆，映彻表里。",
            "包裹六极，无有遐迩。",
            "光兮非光，如月在水。",
            "取舍既难，复何比拟。",
            "了兹妙用，迥然超彼。",
            "或问所宗，此而已矣。"
        ],
        "notes": "",
        "id": "04de8856369b9b5dea6a04e07bd4eed2"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "赠白龙洞刘道人歌  其一",
        "preface": "",
        "paragraphs": [
            "玉走金飞两曜忙，始闻花发又秋霜。",
            "徒夸篯寿千来岁，也似云中一电光。",
            "一电光，何太速，百年都来三万日。",
            "其间寒暑互煎熬，不觉童颜暗中失。"
        ],
        "notes": "",
        "id": "8051256eeeb44670c449402080ada678"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "赠白龙洞刘道人歌  其二",
        "preface": "",
        "paragraphs": [
            "却成恩爱转牵缠。",
            "及乎精竭身枯朽，谁解教君暂驻延。",
            "暂驻延，既无计，不免将身归水逝。",
            "但看古往圣贤人，几个解留身在世。",
            "身在世，也有方，祗为时人没度量。",
            "竞向山中寻草木，伏铅制汞点丹阳。",
            "点丹阳，事迥别，须向坎中求赤血。",
            "捉来离位制阴精，配合调和有时节。",
            "时节正，用媒人，金公姹女结亲姻。",
            "金公偏好骑白虎，姹女常驾赤龙身。",
            "虎来静坐秋山里，龙向碧潭奋身起。",
            "两兽相逢战一场，波浪奔腾如鼎沸。",
            "黄婆丁老助威灵，撼动乾坤走神鬼。",
            "须臾战罢云雨收，种个玄珠在泥底。",
            "从此根芽渐长成，随时灌溉抱真精。",
            "十月脱胎吞入口，不觉凡身已有灵。",
            "此个事，世间稀，不是等闲人得知。",
            "夙世若无仙骨分，容易如何得遇之。",
            "得遇之，宜便炼，都缘光景急如箭。",
            "要取鱼时须结罾，莫待临渊空叹羡。",
            "闻君知药已多年，何不收心炼汞铅。",
            "休教烛被风吹灭，六道轮回莫怨天。",
            "近来世上人多诈，尽著布衣称道者。",
            "问他金木是何般，噤口无言如害哑。",
            "却去伏气与休粮，别有门庭道路长。",
            "君不见破迷歌里说，太乙含真法最良。",
            "莫怪言辞多狂劣，只教时人难鉴别。",
            "惟君心与我心同，方敢倾怀向君说。"
        ],
        "notes": "",
        "id": "e70c3b163999d83f5790ddda1d8515ab"
    },
    {
        "author": "张伯端",
        "dynasty": "宋",
        "type": "诗",
        "rhythmic": "",
        "title": "石桥歌",
        "preface": "",
        "paragraphs": [
            "吾家本住石桥北，山镇水关森古木。",
            "桥下涧水彻昆仑，山下有泉香馥郁。",
            "吾居山内实堪夸，遍地均栽不谢花。",
            "山北穴中藏猛虎，出窟哮吼生风霞。",
            "山南潭底隠蛟龙，腾云降雨山蒙蒙。",
            "二兽相逢斗一场，玄味隠伏皆真祥。",
            "景堪美，吾暗喜，自斟自酌醺醺醉。",
            "醉弹一曲无弦琴，琴里声声教仔细。",
            "可煞醉后没人知，昏昏默默恰如痴。",
            "仰观造化工夫妙，日还西出月东归。",
            "天是地，地是天，反复阴阳合自然。",
            "识得五行颠倒处，指日升霞归洞天。",
            "黄金屋，白玉椽，玉女金童日侍前。",
            "南辰北斗分明布，森罗万象现无边。",
            "无昼夜，要绵绵，聚散周天火候全。",
            "若问金丹端的处，寻师指破水中铅。",
            "木生火，金生水，水火须分前后队。",
            "要辨浮沉识主宾，铅银砂汞方交会。",
            "有刚柔，莫逸意，知足常足归本位。",
            "万神齐贺太平年，恁时国富民欢喜。",
            "此个事，好推理，同道之人知此义。",
            "后来一辈学修真，只说存养并行气。",
            "在眼前，甚容易，得服之人妙难比。",
            "先且去病更延年，用火烹煎变阳体。",
            "学道人，去思已，休问旁门小法制。",
            "只知目下哄得人，不觉自身暗憔悴。",
            "劝后学，须猛絷，莫徒抛家住他地。",
            "妙道不离自家身，岂在千山并万水。",
            "莫因循，自贪鄙，火急寻师觅玄旨。",
            "在生若不学修行，未必来生甚胎里。",
            "既有心，要终始，人生大事惟生死。",
            "皇天若负道心人，令我三涂为下鬼。"
        ],
        "notes": "",
        "id": "ea185b8e95071ac40238765877f1090c"
    }
]