[
    {
        "author": "周贯",
        "dynasty": "宋",
        "type": "诗",
        "rhythmic": "",
        "title": "药铛偈",
        "preface": "",
        "paragraphs": [
            "顽钝天教合作铛，纵生三脚岂能行。",
            "虽然有耳不听法，只爱人间恋火坑。"
        ],
        "notes": "",
        "id": "a23204304cd18c01eb01a72213611a8f"
    },
    {
        "author": "周贯",
        "dynasty": "宋",
        "type": "诗",
        "rhythmic": "",
        "title": "答人",
        "preface": "",
        "paragraphs": [
            "八十西山作酒仙，麻鞋轧断布衣穿。",
            "相逢甲子君休问，太极光阴不计年。"
        ],
        "notes": "",
        "id": "49a602dca09b6af3f8bb75b63c4b72c8"
    },
    {
        "author": "周贯",
        "dynasty": "宋",
        "type": "诗",
        "rhythmic": "",
        "title": "中秋谒李生",
        "preface": "",
        "paragraphs": [
            "今年中秋夕，来赴去年约。",
            "不见破铁铛，弹指空剥剥。"
        ],
        "notes": "",
        "id": "d8d1258de41ff8c41a507c5c74f3985b"
    },
    {
        "author": "周贯",
        "dynasty": "宋",
        "type": "诗",
        "rhythmic": "",
        "title": "题虚白观",
        "preface": "",
        "paragraphs": [
            "山郭十余里，篮舆试初程。",
            "山高云气重，野旷烟光轻。",
            "断石络树根，敧崖溜泉声。",
            "行行款道宇，一径掌样平。",
            "仙隐记甘罗，观名取庄生。",
            "宝藏绚金碧，仙佩飞瑶琼。",
            "簷铎自相语，龛灯弄微明。",
            "出门境界宽，一笑大江横。",
            "蹁跹白羽衣，孤鹤松梢鸣。"
        ],
        "notes": "",
        "id": "4294bd4cb704d39ffbf6f084e694acdb"
    },
    {
        "author": "周贯",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "弹琴伤指甲，盖席损髭须。"
        ],
        "notes": "",
        "id": "1a46b3d51c5df615369e798e25490684"
    }
]