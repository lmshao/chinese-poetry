[
    {
        "author": "翟思",
        "dynasty": "宋",
        "type": "诗",
        "rhythmic": "",
        "title": "次祥卿焦山韵",
        "preface": "",
        "paragraphs": [
            "窗影江光四面开，虚空无处得生埃。",
            "依依山顶云飞去，隠隠海门潮上来。",
            "喷雪浪搥藏鹤冢，落花风扫炼丹台。",
            "吸江亭上多时坐，谁信茶瓯胜酒杯。"
        ],
        "notes": "",
        "id": "6dc010c7ce3089850dc831d3dc03c6cd"
    },
    {
        "author": "翟思",
        "dynasty": "宋",
        "type": "诗",
        "rhythmic": "",
        "title": "次董野迂焦山韵",
        "preface": "",
        "paragraphs": [
            "四面江光不住尘，中流拥护有波神。",
            "画家点染图多赝，诗老形容语最真。",
            "丹井泉来冰熨齿，石床云卧浪摇身。",
            "碧桃湾里花狼藉，一夜狂风断送春。"
        ],
        "notes": "",
        "id": "efb8149f8c9f6d949b8b468bb52783f0"
    }
]