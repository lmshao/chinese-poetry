[
    {
        "author": "赵崇琏",
        "dynasty": "宋",
        "type": "诗",
        "rhythmic": "",
        "title": "题关夫子",
        "preface": "",
        "paragraphs": [
            "天挺孤忠世所钦，桃园口血誓坚金。",
            "单刀万古英雄胆，明烛一生节义心。",
            "蜀汉史书传不朽，春秋庙祀有余歆。",
            "当年无奈曹孙在，今日曹孙何处寻。"
        ],
        "notes": "",
        "id": "7f15aed92f25396259150b2143d31041"
    },
    {
        "author": "赵崇琏",
        "dynasty": "宋",
        "type": "诗",
        "rhythmic": "",
        "title": "题曹孝娥",
        "preface": "",
        "paragraphs": [
            "孝女方童丱，哀诚动鬼神。",
            "父沈迷死所，己不爱其身。",
            "苍桧根泉壤，灵祠食水滨。",
            "中郎八个字，恼得老奸人。"
        ],
        "notes": "",
        "id": "32247c731a2537c6febe55cf0ae05a69"
    },
    {
        "author": "赵崇琏",
        "dynasty": "宋",
        "type": "诗",
        "rhythmic": "",
        "title": "题两桥",
        "preface": "",
        "paragraphs": [
            "一溪夹道枕流水，上有两桥横绝流。",
            "乌鹊互飞银汉夜，彩虹交映玉潭秋。",
            "东西雨过苔痕润，左右晴分浪影收。",
            "谁是当年题柱者，还应并驾到瀛洲。"
        ],
        "notes": "",
        "id": "102ddec6f3409b2ba06b21356532d782"
    }
]