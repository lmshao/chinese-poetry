[
    {
        "author": "赵良埈",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "三北何人知管仲，五湖何处觅陶朱。",
            "壁间遗墨还堪睹，吊罢灵魂一束刍。"
        ],
        "notes": "",
        "id": "bb85ae46aa94253bd2fe70fc25f0f058"
    },
    {
        "author": "赵良埈",
        "dynasty": "宋",
        "type": "诗",
        "rhythmic": "",
        "title": "凤凰谷",
        "preface": "",
        "paragraphs": [
            "罗浮绝顶凌苍穹，五云飞绕蓬莱宫。",
            "金乌玉兔出西东，铁桥万丈横霁虹。",
            "卧虎踞石龙蟠松，异香不动烟腾空。",
            "餐霞饮露凡圣同，水帘碎玉声玲珑。",
            "桃花流出片片红，碧梧翠竹环三峰。",
            "天边凤鸟来雝雝，仙风吹入石洞中。",
            "我欲呼之仪九重，歌舞圣化同天功。"
        ],
        "notes": "",
        "id": "2d0b9d5109084b39eac7bb6e0a4b9540"
    },
    {
        "author": "赵良埈",
        "dynasty": "宋",
        "type": "诗",
        "rhythmic": "",
        "title": "乡饮酒唱和诗",
        "preface": "",
        "paragraphs": [
            "警书双羽出乎西，端坐凝香恶境移。",
            "已铸剑锋成耒耜，更陶瓦缶作尊彝。",
            "雅南歌里声千古，干巽维边位两仪。",
            "细数旴江知郡事，有如此事几人知。"
        ],
        "notes": "",
        "id": "856f77313712e487404110abfcfbb575"
    }
]