[
    {
        "author": "赵必㳅",
        "dynasty": "宋",
        "type": "诗",
        "rhythmic": "",
        "title": "言志",
        "preface": "",
        "paragraphs": [
            "足濯长江万里流，手提三尺龙泉游。",
            "胸中一片英雄气，生不杀奸死不休。"
        ],
        "notes": "",
        "id": "8b08c420623e67db76db3b0101c27fce"
    },
    {
        "author": "赵必㳅",
        "dynasty": "宋",
        "type": "诗",
        "rhythmic": "",
        "title": "秋夜玩月",
        "preface": "",
        "paragraphs": [
            "几度停杯发浩歌，月华偏照别离多。",
            "床头賸有樽酒绿，醉饮鲸飞沧海波。"
        ],
        "notes": "",
        "id": "376cc2950441936cd4894bb151f66e45"
    },
    {
        "author": "赵必㳅",
        "dynasty": "宋",
        "type": "诗",
        "rhythmic": "",
        "title": "和孙逢辰游子吟",
        "preface": "",
        "paragraphs": [
            "独向春风泪几回，经年游子自堪悲。",
            "天涯只为青云绊，堂上应怜白雪垂。",
            "离思不随音问去，浪身惟逐梦魂归。",
            "有时得慰故乡愿，骨肉团团醉寿杯。"
        ],
        "notes": "",
        "id": "2c6e1d811bccb609456657f083ca0a37"
    }
]