[
    {
        "author": "甄良友",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "十月小春天。",
            "放榜梅花作状元。",
            "会庆礼成三日后，生贤。",
            "第一龙飞不偶然。",
            "劝酒自弹弦。",
            "更着班衣寿老仙。",
            "见说海坛沙张也，明年。",
            "此夜休嗔我近前。"
        ],
        "notes": "",
        "id": "08f55ff53e650d6c2a76b25c01f2b92c"
    },
    {
        "author": "甄良友",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "华表鹤重来，嘉禾合穗。",
            "天命真人救斯世。",
            "故仙子来佐，中兴之际。",
            "这回真是个，风云会。",
            "天水庆源，钱塘潮势。",
            "主圣臣贤千岁。",
            "半钩月小，一剪梅花香细。",
            "太平无事也，休辞醉。"
        ],
        "notes": "",
        "id": "133e60321e14b47a04b9fa62f627ccfa"
    },
    {
        "author": "甄良友",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "直节傲山雪，偃盖咏松风。",
            "天香真色来报，春信月明中。",
            "六七日分景纬，五百年间英气，相值产维崧。",
            "君子中庸也，天下有胡公。",
            "把州麾，将漕计，简渊衷。",
            "淳熙新政，往风虎，趁云龙。",
            "底用玉卮卜寿，看取天然难老，高竹与长松。",
            "更有红梅实，调鼎告成功。"
        ],
        "notes": "",
        "id": "fde4c79975a4d5d5f8780b0055df98fb"
    },
    {
        "author": "甄良友",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "杲杲重光，遥山耸翠，九天秋气高明。",
            "露团仙掌，初月挂前星。",
            "帝念吾君父子，亲传授、光启中兴。",
            "生储后，是为三圣，一道以相承。",
            "升平。",
            "当此际，黄花照座，丹桂充庭。",
            "对雨宫喜色，百辟欢声。",
            "好是橙黄桔绿，宣猷殿、酒碧香清。",
            "重重庆，尧仁舜孝，亲见禹功成。"
        ],
        "notes": "",
        "id": "4dff07ce441d797f32ce0ea086332f35"
    },
    {
        "author": "甄良友",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "希夷本是儒先祖。",
            "云仍来自神仙所。",
            "前日一阳生。",
            "德星今夜明。",
            "灵椿殊未老。",
            "仙桂双双好。",
            "好是百花魁。",
            "年年称寿杯。"
        ],
        "notes": "",
        "id": "0008bdc9d64a1dbe2d243e41b9ed3392"
    },
    {
        "author": "甄良友",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "照水绮霞明木杪。",
            "彩翼双栖，未觉桐阴少。",
            "正是一年秋光好。",
            "世间重睹香山老。",
            "祝寿人如群玉绕。",
            "满酌金莲，愿永谐歌笑。",
            "仙客莫疑来不早。",
            "洞中日月天昏晓。"
        ],
        "notes": "",
        "id": "5dcd991b5ebda7b9bd498c3eb9ac7454"
    }
]