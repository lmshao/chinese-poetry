[
    {
        "author": "赵拚",
        "dynasty": "宋",
        "type": "词",
        "rhythmic": "折新荷引・折新荷",
        "title": "",
        "preface": "",
        "paragraphs": [
            "雨过回廊，圆荷嫩绿新抽。",
            "越女轻盈，画桡稳泛兰舟。",
            "芳容艳粉，红香透、脉脉娇羞。",
            "菱歌隐隐渐遥，依约回眸。",
            "堤上郎心，波间妆影迟留。",
            "不觉归时，淡天碧衬蟾钩。",
            "风蝉噪晚，馀霞际、几点沙鸥。",
            "渔笛、不道有人，独倚危楼。"
        ],
        "notes": "",
        "id": "064fc0d3e74fd2b6bddbb9d358b16d11"
    }
]