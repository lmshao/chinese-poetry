[
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "相和歌辞 雁门太守行",
        "preface": "",
        "paragraphs": [
            "旌旗闪闪摇天末，长笛横吹虏尘阔。",
            "跨下嘶风白练狞，腰间切玉青蛇活。",
            "击革𪭢金燧牛尾，犬羊兵败如山死。",
            "九泉寂寞葬秋虫，湿云荒草啼秋思。"
        ],
        "notes": "",
        "id": "e91ff1ca12b4ea6f7c2d11f1d277ece6"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "相和歌辞 阳春曲",
        "preface": "",
        "paragraphs": [
            "紫锦红囊香满风，金鸾玉轼摇丁冬。",
            "沙鸥白羽翦晴碧，野桃红艳烧春空。",
            "芳草绵延锁平地，垅蝶双双舞幽翠。",
            "凤叫龙吟白日长，落花声底仙娥醉。"
        ],
        "notes": "",
        "id": "02da7d58df6e5d7105c5accef09d8f5a"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "杂曲歌辞 伤歌行",
        "preface": "",
        "paragraphs": [
            "兔走鸟飞不相见，人事依稀速如电。",
            "王母夭桃一度开，玉楼红粉千回变。",
            "车驰马走咸阳道，石家旧宅空荒草。",
            "秋雨无情不惜花，芙蓉一一惊香倒。",
            "劝君莫谩栽荆棘，秦皇虚费驱山力。",
            "英风一去更无言，白骨沈埋暮山碧。"
        ],
        "notes": "",
        "id": "55e8e0dd9d0e821065d85958f6ea4028"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "湘弦曲",
        "preface": "",
        "paragraphs": [
            "楚云铮铮戛秋露，巫云峡雨飞朝暮。",
            "古磬高敲百尺楼，孤猨夜哭千丈树。",
            "云轩碾火声珑珑，连山卷尽长江空。",
            "莺啼寂寞花枝雨，鬼啸荒郊松柏风。",
            "满堂怨咽悲相续，苦调中含古离曲。",
            "繁弦响绝楚魂遥，湘江水碧湘山绿。"
        ],
        "notes": "",
        "id": "737b7e0bd83a7c8fc176564f39432d2c"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "黄雀行",
        "preface": "",
        "paragraphs": [
            "穿屋穿墙不知止，争树争巢入营死。",
            "林间公子夹弹弓，一丸致毙花丛里。",
            "小口黄雏未有知，青天不解高高飞。",
            "虞人设网当要路，白日啾嘲祸万机。"
        ],
        "notes": "",
        "id": "0ae47f71ba716d13a92a4573f3a50bba"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "雁门太守行",
        "preface": "",
        "paragraphs": [
            "旌旗闪闪摇天末，长笛横吹虏尘阔。",
            "跨下嘶风白练狞，腰间切玉青蛇活。",
            "击革𪭢金燧牛尾，犬羊兵败如山死。",
            "九泉寂寞葬秋虫，湿云荒草啼秋思。"
        ],
        "notes": "",
        "id": "e91ff1ca12b4ea6f7c2d11f1d277ece6"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "阳春曲",
        "preface": "",
        "paragraphs": [
            "紫锦红囊香满风，金鸾玉轼摇丁冬。",
            "沙鸥白羽翦晴碧，野桃红艳烧春空。",
            "芳草緜延鏁平地，垅蝶双双舞幽翠。",
            "凤叶龙吟白日长，落花声底仙娥醉。"
        ],
        "notes": "",
        "id": "02da7d58df6e5d7105c5accef09d8f5a"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "伤歌行",
        "preface": "",
        "paragraphs": [
            "兔走乌飞不相见，人事依稀速如电。",
            "王母夭桃一度开，玉楼红粉千回变。",
            "车驰马走咸阳道，石家旧宅空荒草。",
            "秋雨无情不惜花，芙蓉一一惊香倒。",
            "劝君莫谩栽荆棘，秦皇虚费驱山力。",
            "英风一去更无言，白骨沈埋暮山碧。"
        ],
        "notes": "",
        "id": "df4b97c7be32f05c95d0982e9eac4e38"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "红蔷薇",
        "preface": "",
        "paragraphs": [
            "九天碎霞明泽国，造化工夫潜翦刻。",
            "翠叶长眉约细枝，殷红短刺钩春色。",
            "明日当楼晚香歇，金带盘空已成结。",
            "谢豹声催麦陇秋，熏风吹落猩猩血。"
        ],
        "notes": "",
        "id": "3e8bbb356fb9f336d995a9661cc0562e"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "晓歌",
        "preface": "",
        "paragraphs": [
            "鹍鸡哭树星河转，海上金乌翅如电。",
            "嫦娥敛发绾云头，玉女舒霞织天面。",
            "九土厨烟满城邑，商洛陇头车马急。",
            "魏宫钟动绣窗明，梦娥惊对残灯立。"
        ],
        "notes": "",
        "id": "915d83896dd67e05a8cce011665e3854"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "春草歌",
        "preface": "",
        "paragraphs": [
            "漠漠緜緜几多思，无言领得春风意。",
            "花裁小锦绣晴空，叶抽碧簟铺平地。",
            "含芳吊影争芬敷，绕云恨起山蘼芜。",
            "离人不忍到此处，泪娥滴尽双真珠。"
        ],
        "notes": "",
        "id": "9ffa61a390dedaf3a9106595e366e260"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "古松歌",
        "preface": "",
        "paragraphs": [
            "山上山下松，森沈翠盖烟。",
            "龟鳞犀甲鏁支体，泉声雨脚洗春风。",
            "深碧麈尾埽冥蒙，浅黄龙腹盘穹崇。",
            "拏天攫地数千尺，恐作云雨归维嵩。",
            "维嵩成大厦，莫遣邂逅逢樵者。"
        ],
        "notes": "",
        "id": "4cef55a4a776231523d2c907d2fc0d12"
    },
    {
        "author": "庄南杰",
        "dynasty": "唐",
        "type": "诗",
        "rhythmic": "",
        "title": "寄郑碏叠石砚歌",
        "preface": "",
        "paragraphs": [
            "娲皇补天残锦片，飞落人间为石砚。",
            "孤峰削叠一尺云，虎干熊跪势皆徧。",
            "半掬走泉澄浅清，洞天彻底寒泓泓。",
            "笔头抢起松烟轻，龙蛇怒𫔯秋云生。",
            "我今得此以代耕，如探禹穴披峥嵘。",
            "披峥嵘，心骨惊，坐中髣髴到蓬瀛。",
            "（《文房四谱》三《砚谱》）。"
        ],
        "notes": "",
        "id": "f3f476c2d0212d0067f6f5c7bd22da69"
    }
]