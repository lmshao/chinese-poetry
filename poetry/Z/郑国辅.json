[
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "自怜踪迹又尘埃，再见溪山眼便开。",
            "野水萦纡通路过，闲花疏淡放春回。",
            "玉清缈缈排仙仗，金碧峨峨焕宝台。",
            "十里暮云横九锁，却如骑鹤下蓬莱。"
        ],
        "notes": "",
        "id": "3d6703af2d2b806b9035865a47b2afad"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "去县十八里，传名千万年。",
            "三山空隔海，一柱独擎天。",
            "骖驭歌司马，烧丹扣葛仙。",
            "谁云尘俗骨，亦得嗣前贤。"
        ],
        "notes": "",
        "id": "ea18b4a72970c3a15158f8496814e4ad"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "终日湍流怒作声，凭栏便觉耳根清。",
            "龙君雅欲助奇观，故把银瓶泻水晶。"
        ],
        "notes": "",
        "id": "5339ae15f86ed3333e2f24b86eb65c9f"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "云根石  其一",
        "preface": "",
        "paragraphs": [
            "轮囷一片出无心，未许苍苔久见侵。",
            "六月旱田天不雨，愿将肤寸霈为霖。"
        ],
        "notes": "",
        "id": "7b3d2c41cf0653097c6d2fee6701747d"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "云根石  其二",
        "preface": "",
        "paragraphs": [
            "满耳环珮声，云根线寒玉。",
            "雨过勿雷吼，老龙鼾正熟。"
        ],
        "notes": "",
        "id": "781629fb3333ea0a227ca4e4a0a36d60"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "龙洞",
        "preface": "",
        "paragraphs": [
            "泥蟠蛰卧久潜踪，一旦青云得路通。",
            "利物济人功已了，却遗凡骨返仙宫。"
        ],
        "notes": "",
        "id": "7c82a75bd56cb810f689cf34493740e1"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "凤洞",
        "preface": "",
        "paragraphs": [
            "古木森森翳女萝，四山环抱鬰嵯峨。",
            "此间定有荆山璞，未审何时遇卞和。",
            "斩开绿棘黄荆路，岩上采霞摇影动。",
            "洞里仙人醉不知，岩前留下无声凤。",
            "我今行向洞前来，是洞须开凤莫猜。",
            "便好跨游三岛去，等闲抖擞轻尘埃。"
        ],
        "notes": "",
        "id": "1d8027f0fb68e5456d868975d6db3c1f"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "清音亭",
        "preface": "",
        "paragraphs": [
            "山泉潄玉琴，尘世谁知音。",
            "植杖憩于此，顿消名利心。"
        ],
        "notes": "",
        "id": "5ab24cc324b292bea235ab6b20e7a8d2"
    },
    {
        "author": "郑国辅",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "满眼青山倦应酬，小亭回护颇知休。",
            "撚髯索句空归去，疑在飞来峰上头。"
        ],
        "notes": "",
        "id": "47451401ba3caa6a991d35590462fe6f"
    }
]