[
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题化龙山",
        "preface": "",
        "paragraphs": [
            "郭外郊西柳色芽，东流注目浩无涯。",
            "江明白白红红树，春在三三两两家。",
            "几度来临逢社燕，一樽相对到昏鸦。",
            "此邦物色吟成画，高谢山中景致嘉。"
        ],
        "notes": "",
        "id": "beb78452105aa493a22e6a136f86d244"
    },
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题泠然洞  其一",
        "preface": "",
        "paragraphs": [
            "江山秀丽有奇峰，云水悠悠物外通。",
            "容足安夷寻达士，无缘寄语在乘风。"
        ],
        "notes": "",
        "id": "61a04aa9235165ded1062b44baa83bec"
    },
    {
        "author": "朱真人",
        "dynasty": "宋",
        "type": "诗",
        "rhythmic": "",
        "title": "题泠然洞  其二",
        "preface": "",
        "paragraphs": [
            "不踏轻红尘，扁舟寄此身。",
            "江湖双短鬓，天地一闲人。",
            "换酒穿红鲤，调羹芼紫莼。",
            "醉来歌一曲，流韵满青苹。"
        ],
        "notes": "",
        "id": "13494d9922623cf5a8705737fd321ab9"
    }
]