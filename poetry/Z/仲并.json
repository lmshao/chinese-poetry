[
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "早起偶成",
        "preface": "",
        "paragraphs": [
            "晨光起天末，微风动林杪。",
            "披衣初梦回，卷书倦清晓。",
            "隠几欲无寐，百念自忧悄。",
            "箪瓢旧独乐，乐意今亦少。",
            "岂但感时节，政欲避烦扰。",
            "我非斯人徒，区区务自了。"
        ],
        "notes": "",
        "id": "d8feb470ecfb81c70f0ce884365bdec4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "寒食日归吴兴寄鲁山",
        "preface": "",
        "paragraphs": [
            "风云虽不定，日雨亦易干。",
            "残春犹凛凛，助我朝食寒。",
            "想见芳野田，士女游班班。",
            "去者日以疏，更为来者欢。",
            "青红间车马，日暮醉墦间。"
        ],
        "notes": "",
        "id": "0bd4b4dfdd50bcaccae580b43d7d25ad"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题大明寺",
        "preface": "",
        "paragraphs": [
            "招提隠松桂，远在城一隅。",
            "我来岁云暮，天寒气象殊。",
            "寓目得佳趣，百念如涤除。",
            "及此斋时钟，箪瓢慰吾臞。",
            "丈室曦未来，香篆沈熏炉。",
            "聊施济胜具，未暇学跏趺。",
            "缓步大明寺，山光佳有余。",
            "郊原自春色，物意如相娱。",
            "习公四海士，豪气编虎须。",
            "邂逅偶倾盖，清游邀我俱。",
            "相从得二谢，笑语寄歌呼。"
        ],
        "notes": "",
        "id": "a49a2f1e05127b882a6f23e9108f0798"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其一",
        "preface": "",
        "paragraphs": [
            "霜余日初杲，遮留人拥道。",
            "公来春向阑，公去秋垂老。",
            "公当侍丹墀，正人国之宝。",
            "行行那得留，仍视玉堂草。"
        ],
        "notes": "",
        "id": "d0f8f61a2cb49b476096d536fffdb9f2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其二",
        "preface": "",
        "paragraphs": [
            "忆昔游成均，千言谈笑成。",
            "杰立群隽上，少日腾英声。",
            "大当持荷橐，小当登蓬瀛。",
            "戢翼久不振，一旦朝阳鸣。"
        ],
        "notes": "",
        "id": "1c3ac6f9ff5baf7cea15b497a03bc320"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其三",
        "preface": "",
        "paragraphs": [
            "全璧公之归，有识为嗟咨。",
            "外祠三拜命，历岁艾且耆。",
            "乘流与遇坎，道在他何知。",
            "汪汪波万顷，未许儿辈窥。"
        ],
        "notes": "",
        "id": "fa929337e53d4c0aa40f3d4fb51c0ff2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其四",
        "preface": "",
        "paragraphs": [
            "高山列松柏，岁寒宁动色。",
            "颜巷一箪瓢，掩关养吾直。",
            "纷纷声利场，时胜时奔北。",
            "袖手了不关，昂然见全德。"
        ],
        "notes": "",
        "id": "888d2dfd63184da8e93e97984f35be0e"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其五",
        "preface": "",
        "paragraphs": [
            "九重圣端拱，慨念人材重。",
            "澄清鸳鹭行，拔尤锄猥茸。",
            "辅郡与畿甸，连岁拜殊宠。",
            "付君天下平，民寃自无壅。"
        ],
        "notes": "",
        "id": "f4c0b89badd71e1b0b1296abdbad0b7c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其六",
        "preface": "",
        "paragraphs": [
            "畴昔公何如，尽读天下书。",
            "公今复何似，未如张与于。",
            "皋陶当日语，一一皆世模。",
            "但令犴狱空，安用高吾闾。"
        ],
        "notes": "",
        "id": "893ec8daa1e32a98d7f4a3666adff349"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其七",
        "preface": "",
        "paragraphs": [
            "浇风昔未殄，向隅或不免。",
            "上心天地心，哀矜用中典。",
            "卿联慎所付，遂极天下选。",
            "议谳聊小试，经纶期一展。"
        ],
        "notes": "",
        "id": "599c6a2ddc61dc9e19ae3436b0a7d4fc"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送大理金少卿赴阙以老成耆德重于典刑为韵兼寄呈刑曹徐侍郎  其八",
        "preface": "",
        "paragraphs": [
            "指日公旋登，政席仍枢庭。",
            "坐令贫病士，少慰身飘零。",
            "问讯徐夫子，起处秋安宁。",
            "两翁庙堂具，那得长司刑。"
        ],
        "notes": "",
        "id": "1aefffcb04a73ff0e8355d8c099ed987"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "钱检法及代期以诗告别因次其韵",
        "preface": "",
        "paragraphs": [
            "昔年两岸柳，逢春正依依。",
            "扁舟转河曲，风光随处宜。",
            "弹指岁云何，秋风橘柚垂。",
            "折腰得斗粟，未救臣朔饥。",
            "儒宫一何有，惜哉壮观隳。",
            "采采池中芹，乱葑迷涟漪。",
            "萧条住槐市，庭空蔓草滋。",
            "丹雘堕煨烬，草木含疮痍。",
            "永怀千古人，杂佩思报之。",
            "我乃但便腹，未免儿辈嗤。",
            "斯辰况多艰，每怀废晨炊。",
            "畴昔请长缨，唾手平龟兹。",
            "西畧收咸京，北伐空鲜卑。",
            "坐令王室尊，国风无黍离。",
            "力微不办此，千愁锁修眉。",
            "承惠谢微官，一室投荒陂。",
            "吴山险可攀，吴水清可窥。",
            "胜概苦邀予，投绂今去迟。",
            "王孙定伟器，尺璧无纤疵。",
            "枯棋屡贾勇，佳篇仍致师。",
            "一日不会面，悠悠勤我思。",
            "大轴插牙签，细字攻毛锥。",
            "朝廷罗群公，如君沧海遗。",
            "勿学贫贱交，自比山林姿。",
            "誓将友麋鹿，终焉寄锄犁。",
            "况君秀眉宇，异世元紫芝。",
            "新诗落我前，醉眼眩珠玑。",
            "言多意无他，恋恋新相知。",
            "男儿各行役，盍簪宁无时。",
            "期君在岁寒，素心无自违。",
            "君看千年柏，岂惮霜雪欺。",
            "慎勿倚市门，美货当自怡。",
            "怀璧忌暗投，按劒古所悲。",
            "吴门三年淹，冲天在一飞。",
            "征涂加餐饭，秋晚多寒晖。",
            "求仙岂浪语，渺茫那可期。",
            "行行快著鞭，献纳黄金扉。",
            "勿作儿女别，泪下如绠縻。",
            "我方戒多语，念念知昨非。",
            "恨无锦绣段，酬君黄绢辞。"
        ],
        "notes": "",
        "id": "8bcd7321bcb532f2adb5bcd9ff643a98"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "七月二十日过王村几到岸遇和中袭明舟回相拉宿于陈氏庵中蚊甚盛达旦不能寝",
        "preface": "",
        "paragraphs": [
            "畏暑肩暂息，初凉戒我行。",
            "王村去城市，捷帆片时程。",
            "到岸才咫尺，两君笑相迎。",
            "回棹不自由，剧谈底里倾。",
            "却泊红莲渚，支筇叩禅扃。",
            "阛阓未有此，一见心眼清。",
            "日暮山萧然，风来竹有声。",
            "危亭仍解衣，坐久太清生。",
            "携枕共席地，醉言强作醒。",
            "蚊声喧不寐，谈余已窗明。",
            "他乡各蓬转，易散难合并。",
            "共居虽一溪，相望南北城。",
            "胜处偶同践，轻去宁无情。",
            "慇懃拂素壁，留诗当题名。"
        ],
        "notes": "",
        "id": "c27b74802b7d94d734c0a406c6b99771"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "奉和陈德召游惠山见寄三十韵",
        "preface": "",
        "paragraphs": [
            "飞埃喜污人，余事忌挂眼。",
            "酒浪绿可亲，山光翠相挽。",
            "折腰素非愿，被面有余赧。",
            "从来万事空，此去百念满。",
            "恰忆兹山游，判作经年款。",
            "驾言随所如，歌笑为君莞。",
            "洗耳听潺湲，缓步踏𡾰𡶴。",
            "褰裳跨风磴，扪萝度云栈。",
            "禾黍岂离离，枣下初纂纂。",
            "川原供遐瞩，笋蕨中去苋。",
            "桃李倾城姿，松杉万金产。",
            "雪浪逗冰泉，乳花浮玉碗。",
            "相望一牛鸣，不惮四牡痯。",
            "层阁神所宅，败簷我将馆。",
            "心求千佛印，手罢七年板。",
            "胜槩何时无，羁怀自悲潸。",
            "小院昔徜徉，东风未暄暖。",
            "夜语联僧榻，晨炊共华馔。",
            "羊肠一分襟，雁背几折简。",
            "于今怀举桉，过公倦开琖。",
            "早知玉树摧，不如春思短。",
            "尘容久难赎，乐事贫益罕。",
            "佳篇分锦绣，和气回弦管。",
            "差肩招隠些，下视广陵散。",
            "指踪去路迷，加鞭客情懒。",
            "诛茅行可卜，鼓棹过几返。",
            "避喧谐良图，结邻得佳伴。",
            "萍蓬岂愿余，斗筲未须算。",
            "荒凉石迳深，蹭蹬云色晚。",
            "归鞅那得迟，霜鬓侵韦诞。"
        ],
        "notes": "",
        "id": "8b3adde45b9a259cf55f89e8b064d04e"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "祝子权以诗见招勉继其韵",
        "preface": "",
        "paragraphs": [
            "总角嗜学问，于心期可收。",
            "岁月如逝水，倏忽二十秋。",
            "纷纷何所得，俗士难与谋。",
            "夫子四海士，不数韩荆州。",
            "抠衣一尝会，颇轻万户侯。",
            "祝子晚倾盖，缓急仍同舟。",
            "伟哉廊庙器，价高自难酬。",
            "相从半周星，会别嗟何稠。",
            "班荆此话旧，落落志益修。",
            "嗟我闻道晚，仅脱儿女忧。",
            "一斑幸时窥，稍知辨薰莸。",
            "执经滥同席，得子真良俦。",
            "安得身为云，相陪汗漫游。",
            "茫茫水东注，百川皆乱流。",
            "驽骀饱束刍，市者常易售。",
            "借问诸夫子，为功忌中休。",
            "此语期同践，此外复何求。"
        ],
        "notes": "",
        "id": "bc06a6e2d551cd13c93968dc32754682"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送周元特侍郎守宣城",
        "preface": "",
        "paragraphs": [
            "西风迎公来，东风送公去。",
            "尚欲留朱轓，公行不可住。",
            "无酒对公倾，有怀为公赋。",
            "夫子文武资，亦复廊庙具。",
            "刚方仰术业，坦夷见襟度。",
            "青衫试州县，机锋微已露。",
            "吾意有不可，万夫挽不顾。",
            "翱翔诸公间，籍甚当时誉。",
            "峩冠上乌台，直谏汲长孺。",
            "风云千载合，冕旒一言寤。",
            "凛凛议论余，可使淮南惧。",
            "天威瞻咫尺，政涂去跬步。",
            "兴逸顿言归，解佩苕溪路。",
            "湖山聊寄怀，诗书尚温故。",
            "中外岂不殊，进退自余裕。",
            "宣城唇齿邦，望公来何暮。",
            "我饥我颦呻，公饭公覆护。",
            "举首望旌戟，指期咏襦袴。",
            "平生触邪手，不难锄弊蠹。",
            "双溪叠嶂间，按堵百无虑。",
            "坐席岂容温，当馈意久注。",
            "献纳念伏蒲，谋谟怀借箸。",
            "行矣股肱良，归作腹心助。",
            "要观今周公，声名三吐哺。",
            "便当侣夔龙，何止冠鹓鹭。",
            "自念接门墙，连岁忘羁寓。",
            "鹢首明当飞，骥尾何由附。",
            "几日复升堂，青天披宿雾。",
            "过雁与来鱼，犹当奉尺素。",
            "西去无多程，不诵阳关句。"
        ],
        "notes": "",
        "id": "70a1e62f5590258cce9da8dccd7b38c8"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和何枢密题楚颂亭韵",
        "preface": "",
        "paragraphs": [
            "山林与钟鼎，各了一世缘。",
            "千年眉山翁，生气犹凛然。",
            "菟裘视阳羡，卖劒将老焉。",
            "此志空泉扃，禾黍荒故园。",
            "尚余种橘帖，会有异世贤。",
            "西清广川公，文翰鬰双全。",
            "新篇来西枢，句句清可弦。",
            "廊庙须公归，宁容一壑专。",
            "九重最深眷，每转从谏圜。",
            "绝唱今寡和，惜哉坡已仙。",
            "回视楚臣些，并驰争孰先。",
            "况复黄绢碑，光耀荆溪边。",
            "此亭会不磨，名与两公传。",
            "几株罗潇湘，便觉饶风烟。",
            "不比濯锦江，桤木须三年。",
            "行矣凉飚起，霜满千崖巅。",
            "香雾喷四坐，满引杯垂莲。"
        ],
        "notes": "",
        "id": "ffe3dbf4e3941a9f0eeb4c5fb6f56525"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "同祝子权游虎邱",
        "preface": "",
        "paragraphs": [
            "出门迎朝暾，入门饯夕阳。",
            "岂愿从吾驷，声名跨楚梁。",
            "明日聊与君，褰裳陟危冈。",
            "方舟转河曲，薰风度微凉。",
            "细看槐柳暗，稍觉薝萄香。",
            "天高散霞绮，云浄呈天光。",
            "梵宫占地胜，古木参天长。",
            "禽鸟亦自得，呜呼声激昂。",
            "缓步信携筇，清流足飞觞。",
            "乃知声利役，脱去非无方。",
            "所怜雄丽地，千年陇树荒。",
            "石顽尚莓苔，剑逝宁光芒。",
            "自今一瞬息，江山几兴亡。",
            "我衰渐落寞，乐极泪淋浪。",
            "寄谢同心人，无惊鬓毛黄。"
        ],
        "notes": "",
        "id": "4d57cc628680ab2df76ecaf4d05c01e4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "志师自通州访我于仪真因携之至长芦留语数日及其归也作诗以送之",
        "preface": "",
        "paragraphs": [
            "通州瞿昙师，多于雁鹜行。",
            "吾常爱志僧，谓之一凤凰。",
            "不见十五载，访我大江傍。",
            "留之固未遣，载以荆州航。",
            "相从三日游，山晚松风长。",
            "尔我岂其梦，嗒然尧桀忘。",
            "凌晨洗一钵，束衣还故乡。",
            "为子植梧桐，何时复来翔。"
        ],
        "notes": "",
        "id": "6cb962ec2ab95a449167c1120ad567c1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟过仁王寺因口占一首",
        "preface": "",
        "paragraphs": [
            "平野绿远近，晴山翠纵横。",
            "西风今日凉，天意济此行。",
            "居士十日病，快意身已轻。",
            "逢寺聊少憩，山僧苦相迎。",
            "岂为余事来，泉石钟吾情。",
            "风生本何意，松篁得之清。",
            "向来城市口，无此笙竽声。",
            "坐久百念歇，一雨秋意生。",
            "所恨二三子，无怀可同倾。",
            "少日戒客气，四十犹未平。",
            "一事一错误，百年几折肱。",
            "不如谢公等，穷山掩柴扃。"
        ],
        "notes": "",
        "id": "69d298fed38b439fdd792a2ab4c74725"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "郑漕生辰代几先作",
        "preface": "",
        "paragraphs": [
            "至公无辙迹，万变归诸正。",
            "谁云学则然，要在成以性。",
            "我公钟间气，异禀刚且劲。",
            "一毫不容私，心境自澄映。",
            "超然是非表，烛物眼常浄。",
            "还将溟渤量，一了百川竞。",
            "由来仁者寿，兹理天所命。",
            "欲知椿龄永，视此宽平政。",
            "桂华弄小春，晚香适再盛。",
            "年年几望月，影泛杯中圣。",
            "尚书心如水，远裔有余庆。",
            "何以继清风，家声南北郑。"
        ],
        "notes": "",
        "id": "a19c6bd405852acfd00778a7a962dc70"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "戏李彦平李德邵",
        "preface": "",
        "paragraphs": [
            "人生贵适意，自苦良亦痴。",
            "百年同梦幻，富贵安所施。",
            "我生世缘薄，疲弱不可支。",
            "纷华岂不佳，自觉心已辞。",
            "归来时自笑，抚手长嗟咨。",
            "人生行乐耳，勋业知何时。",
            "两李近豪放，高怀不少卑。",
            "谪仙已云殁，流风宛在兹。",
            "平子韵绝俗，豪逸真吾师。",
            "万事一粲然，不复论成亏。",
            "邵公蘗庵下，操心常苦危。",
            "易象鲁春秋，忧乐常相随。",
            "端居谈利害，羌夷可鞭笞。",
            "近亦能稍稍，笑语随儿嬉。",
            "平居如二子，廊庙真所宜。",
            "人岂不自省，何必求蓍龟。",
            "漫游恐未免，慎勿差毫厘。",
            "世事足反复，纷纷尽如斯。",
            "错固不足道，谊也亦为之。",
            "请复铭座右，政可为吾规。",
            "前言戏之耳，未来容可追。"
        ],
        "notes": "",
        "id": "b9fc73a65d5ce80ccff28cfd375f5980"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "元宵微雨十六夜雨止见月",
        "preface": "",
        "paragraphs": [
            "灯火千门竞是日，出户黄昏云抹漆。",
            "夜光乘暗何处投，冷淡行人怅如失。",
            "明朝风清天动色，云阴初若龟兆坼。",
            "须臾白盘升天东，相如归来更全璧。"
        ],
        "notes": "",
        "id": "3908b089c2c407d82dbd8e7017728d67"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟行用前韵怀祝子权",
        "preface": "",
        "paragraphs": [
            "杨枝巧作腰支弱，不分小桃红入萼。",
            "风光向人但妩媚，客子那知行路恶。",
            "短篷荡漾晴波里，取次茶深酒薄薄。",
            "所思故人殊未来，悲风为我生绝壑。",
            "尘沙隔年不相见，结邻空记他时约。",
            "相看一字不寄将，剩有新知岂云乐。",
            "眼前俗士败意耳，忆君岁岁空牢落。",
            "炯炯眉目端可思，月照西廊暮云廓。"
        ],
        "notes": "",
        "id": "1155b54fd9a2d98aa098d402c8e8d200"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "建昌守杨吉老得居湖州山间作亭于上名曰弁辉为长句以记之",
        "preface": "",
        "paragraphs": [
            "白首苕溪几我乡，青眼弁山如故友。",
            "诛茅晚岁合岩栖，漂梗一生嗟浪走。",
            "往往每来每太息，去去一步一回首。",
            "簷楹之雄谁氏室，基堂宜为后人有。",
            "荣华谬作长久计，荡盈要以仁谊守。",
            "室空无人人不问，天固遗公公信否。",
            "轮奂雅宜凤池人，权舆本自凤池手。",
            "付之勋阀可无憾，会与令名俱不朽。",
            "雅怀卜邻非卜居，嚣尘可暂不可久。",
            "新亭巀嵲城之巅，佳致回环天所就。",
            "与山似有他年约，相向每为长者寿。",
            "碧鲜苍润被草木，煖翠晴光排户牖。",
            "时复一觞浇磊磈，下视群峰皆培𪣻。",
            "乃知韫玉山有辉，更觉看山公不负。",
            "向来曾试西垣策，只今聊绾南丰绶。",
            "胸中水鉴极泾渭，笔下瑰辞粲琼玖。",
            "倾盖视我平生交，曳裾陪公众客后。",
            "喜见成都宅一区，恨无负郭田数亩。",
            "去住还当惭二老，穷独已复成一叟。",
            "门前剥啄非他人，我来问字不载酒。"
        ],
        "notes": "",
        "id": "94e00196a1b52da2ec485ceaa4ca3e0c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "陈行之得之因震泽旧居辟小阁面列洞庭山客有名以尊经者江都仲某为长句以纪之",
        "preface": "",
        "paragraphs": [
            "洞庭之野排千岩，陈子卷帘非爱山。",
            "震泽之流清没底，陈子凭栏不观水。",
            "杰阁横空一事无，终年传习唯父书。",
            "乃翁平时束五传，绝人伟论惊诸儒。",
            "至宝不受久埋没，近者私记刊吴都。",
            "搢绅骈肩快先睹，一言价重百车渠。",
            "正派源流要有自，二难秀发名家驹。",
            "少小辛勤门户计，皇天有知子不孤。",
            "于今三十五经立，亹亹雄辩来起予。",
            "不但家法传群纪，经学当与心法俱。",
            "溪山相对无浪语，宝此一编时卷舒。",
            "自怜早岁已漂泊，乃翁邀我来僧庐。",
            "于今埙篪弦诵地，当时从容谈笑余。",
            "契阔死生三十载，萍浮蓬转常崎岖。",
            "子能箕裘万事足，其他得丧争锱铢。",
            "凛凛清氛端可想，神游仿佛归来欤。"
        ],
        "notes": "",
        "id": "565ca6ce2942898ad27816516d7720b8"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "避暑报恩观",
        "preface": "",
        "paragraphs": [
            "万家九陌车尘中，丹甍碧瓦真人宫。",
            "回廊小院畧具体，清风爽气无能同。",
            "殿簷密有杉松护，炎蒸纵酷来无从。",
            "偶因谒客凌晨入，归迳往往侵昏钟。",
            "道人坐稳知乐否，我生半世犹飘蓬。",
            "茅簷与此异寒暑，分毫不透东南风。"
        ],
        "notes": "",
        "id": "2c2fbd6ed2743b3556975d11ed2aa874"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "外舅庄子尚生辰",
        "preface": "",
        "paragraphs": [
            "荆溪之山环千峰，摩空巉绝相争雄。",
            "与公万仞俱壁立，祇有爽气蟠胸中。",
            "荆溪之流碧满野，寒光秀色兼天泻。",
            "与公雅量相对清，更觉波澜来笔下。",
            "高门悬弧此日生，少年挥毫敌两京。",
            "当时紫宸初射策，玉色临轩知姓名。",
            "一旦横经向儒苑，凤掖銮坡去非远。",
            "如今高卧尚琳宫，主父严徐见何晚。",
            "向来皂盖先一州，龚黄已往无此流。",
            "旰食我皇收士急，未容独乐林泉幽。",
            "华堂宴笑春风里，水绿山青助公喜。",
            "三槐功就却归来，寿如此山如此水。"
        ],
        "notes": "",
        "id": "cc84d3c2735701ecd08de748f0112fac"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰三首  其一",
        "preface": "",
        "paragraphs": [
            "玉带金鱼衮绣光，维垣一旦侍君王。",
            "垂绅庙堂调玉烛，能使天公时雨旸。",
            "畴昔干戈岁屡歉，于今万室盈仓箱。",
            "天心人意若相语，问公何以回穹苍。",
            "天恶人心二三德，公惟一德妙赞襄。",
            "夜半熟视璇霄象，紫微列宿相荧煌。",
            "甘露醴泉不足瑞，但欲岁岁占农祥。",
            "物阜人嬉了无事，斯民击壤君垂裳。",
            "时时公亦憩杰阁，万物欣欣春昼长。",
            "当时尹躬似今日，但欠昭回云汉章。"
        ],
        "notes": "",
        "id": "006533b236c92abdb9afb29490f2da2f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰三首  其二",
        "preface": "",
        "paragraphs": [
            "天寒岁律今峥嵘，御街钟鼓天初明。",
            "近臣日报君颜喜，问寝慈宁圣主情。",
            "万年泄泄融融乐，此事无与凡公卿。",
            "父老问某何臻此，天子用孝公用诚。",
            "向来瞻云一万里，雁书不到江南城。",
            "初决和戎盖公策，来归驺驭人欢迎。",
            "九重日奉天下养，禁苑蟠桃春自生。",
            "当时若用他人说，至今未见风尘清。",
            "前代功臣岂不有，未有仿佛公勋名。",
            "封人考叔陋筹策，区区但舍君之羹。"
        ],
        "notes": "",
        "id": "ee0bc80c94db307bf64359456e045426"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰三首  其三",
        "preface": "",
        "paragraphs": [
            "化工作意办春来，斗柄明朝后日回。",
            "东风先到江南岸，江山濯濯无尘埃。",
            "灵光葱葱随处有，夜半两两明三台。",
            "天遣异人为时出，要作霖雨泽九垓。",
            "明堂借此一柱壮，他山之木皆凡材。",
            "如今国势盘泰华，向来天步屯云雷。",
            "岁岁年年竞是日，人人争欲持寿杯。",
            "天知调羹付公手，江梅不为他人开。",
            "长生唯在一清浄，别无方丈并蓬莱。"
        ],
        "notes": "",
        "id": "50873ee30b792377bbe4bdec291395a4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "沈正卿得男以诗庆之",
        "preface": "",
        "paragraphs": [
            "乃翁壁立千仞余，乃翁摛章锦不如。",
            "英风雅韵来无尽，川媚还复生明珠。",
            "华堂宁无侍巾栉，娉婷试问谁家姝。",
            "婵娟深锁人不见，忽惊清晓悬门弧。",
            "闻是高秋生骥子，充闾喜气相萦纡。",
            "大父大母顾之笑，乃翁再拜为亲娱。",
            "公家余庆得英物，渥洼自有名家驹。",
            "摩顶尚记前生误，堕地举手一笑俱。",
            "夙习如斯定夙寤，少小便应传父书。",
            "公卿衮衮自今始，行矣家庆端可图。",
            "佳辰清樽来宾友，母爱子抱集坐隅。",
            "臭味芝兰席上客，为公赞喜容歌呼。",
            "我衰我倦毋多酌，老矣醉倒须人扶。",
            "留取明年会汤餠，要看徐卿第二雏。"
        ],
        "notes": "",
        "id": "bb3a4d4e12772caef7a3343fb004ec9a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "咏竹",
        "preface": "",
        "paragraphs": [
            "自结高人伴，雅无俗士缘。",
            "驱之傍城市，劲节非所便。",
            "未论傲霜雪，试欲藏风烟。",
            "愿留旧青眼，岁晚相周旋。"
        ],
        "notes": "",
        "id": "3caa86589ab4f3289c81be67ab990a65"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "游灵岩诗  其一",
        "preface": "",
        "paragraphs": [
            "古寺青枫外，平湖暮霭西。",
            "乱花经雨薄，冷蝶趁人低。",
            "俯槛留连语，听禽自在啼。",
            "风光兼客恨，樽游故须携。"
        ],
        "notes": "",
        "id": "b7d4c539070dff9140688d7ce2fece7b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "游灵岩诗  其二",
        "preface": "",
        "paragraphs": [
            "移舟晨鼓閙，泊渚暮鸦盘。",
            "夹岸柳浑暗，横轩梅半残。",
            "最怜春日薄，犹动客衣寒。",
            "楼外西风急，云湖看涌澜。"
        ],
        "notes": "",
        "id": "c8a1dc17cebcd65876d8e2bc30a7e9b9"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟行再用前韵  其一",
        "preface": "",
        "paragraphs": [
            "一棹苕溪去，千门榆火新。",
            "老来犹是客，病起怯逢春。",
            "儒馆妙人物，吟毫泣鬼神。",
            "平生经济业，勉矣正逢辰。"
        ],
        "notes": "",
        "id": "875f71391a302592553f864f0f2a1a98"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟行再用前韵  其二",
        "preface": "",
        "paragraphs": [
            "行藏那用卜，皱面不重红。",
            "又作都城别，长怀国士风。",
            "折巾从有道，斗酒对无功。",
            "一梦何时续，南窗笑语中。"
        ],
        "notes": "",
        "id": "bf54021b66f0be3d0c3740d81f9b0153"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "觉华山居三首  其一",
        "preface": "",
        "paragraphs": [
            "竟日人声断，空山一二家。",
            "犹怜中夜雨，不碍晓来花。",
            "健饭蔬如肉，冲寒酒当茶。",
            "飞潜各有性，贫乐付天涯。"
        ],
        "notes": "",
        "id": "63db6c4b899314c1d7f5396e1de37a1b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "觉华山居三首  其二",
        "preface": "",
        "paragraphs": [
            "旧雨无人到，非缘今不来。",
            "蔬盘春后足，经卷粥前开。",
            "燕语缘人去，禽声逐梦回。",
            "勤披频得句，随量日持杯。"
        ],
        "notes": "",
        "id": "e10817628a6b7818b649e16e306f05f6"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "觉华山居三首  其三",
        "preface": "",
        "paragraphs": [
            "倏起郊扉念，亟回朝市辕。",
            "君恩如父母，山迥亦乾坤。",
            "援笔醉醒语，携筇前后村。",
            "是非襟度外，客至总休论。"
        ],
        "notes": "",
        "id": "631dae14d952bce0971cad8d14daaf2f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "岁晚泊姑苏用吕居仁舍人韵二首寄孟信安  其一",
        "preface": "",
        "paragraphs": [
            "断岸留孤棹，层台耸近城。",
            "雁传他邑信，鸥背去年盟。",
            "几片雪多思，一枝梅有情。",
            "何人在楼上，吹笛暮寒生。"
        ],
        "notes": "",
        "id": "bb25a1625377c8e0008323ac5b15185f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "岁晚泊姑苏用吕居仁舍人韵二首寄孟信安  其二",
        "preface": "",
        "paragraphs": [
            "睡稳窗迟晓，愁多鬓易秋。",
            "祇堪浮小艇，不拟上西楼。",
            "无尽江山景，须陪杖屦游。",
            "一区何日办，孰为我公留。"
        ],
        "notes": "",
        "id": "cdb6550cfd876a84d45ded2eba14164f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "泰兴道本上人少时颇留意诗律已而遍历诸方卒无终岁之宁今垂五十矣自淮乡过余于吴兴翌日来辞曰道本欲自越趋天童或自温趋江心问道于觉了二士愿闻一言为书五字诗以送之",
        "preface": "",
        "paragraphs": [
            "芒鞋亦良苦，歧路不曾休。",
            "句律可青眼，宗风已白头。",
            "舌端频自味，心外更何求。",
            "欲寄明年信，温州定越州。"
        ],
        "notes": "",
        "id": "d3608749b61e56e089d0dcfb404f7ddd"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "韩侍郎  其一",
        "preface": "",
        "paragraphs": [
            "带砺元勋后，熊罴吉梦初。",
            "祥烟辉户牖，喜色动门闾。",
            "丙魏功行致，韦平庆有余。",
            "愿言椿算远，二十考中书。"
        ],
        "notes": "",
        "id": "5e31422dfdfbd86944aa63f3de7d2b1b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "韩侍郎  其二",
        "preface": "",
        "paragraphs": [
            "社稷中兴际，朝廷忆老成。",
            "我公传祖烈，美誉冠时评。",
            "相业光三世，官联且贰卿。",
            "宸心方眷倚，行庆秉钧衡。"
        ],
        "notes": "",
        "id": "4e0c087767a64a5d60f74ddf4a2e51a1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送致政节推朱子发归无锡二首  其一",
        "preface": "",
        "paragraphs": [
            "白发倦场屋，一官初自娱。",
            "幡然挂章绂，遽作卧江湖。",
            "耆旧添佳传，都门续故图。",
            "会当垂不朽，名与惠山俱。"
        ],
        "notes": "",
        "id": "54a6e6b13ad2b019d97ac947bded5d23"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送致政节推朱子发归无锡二首  其二",
        "preface": "",
        "paragraphs": [
            "鸡栖朱伯厚，来叶尚多贤。",
            "吏案尽纷若，心田正坦然。",
            "林泉谁共乐，衣钵子能传。",
            "会有蒲轮到，朝烟夕霭边。"
        ],
        "notes": "",
        "id": "6368d5e593b4fe6130c49734e9d8aa84"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送泉州周尚书  其一",
        "preface": "",
        "paragraphs": [
            "闾里推耆德，门庭只故居。",
            "绮罗看富室，丹碧衒新庐。",
            "润屋宝非璧，满车家有书。",
            "功名宜岁晚，带玉缀金鱼。"
        ],
        "notes": "",
        "id": "58b87c15d01bd5940745fcc9935b60e1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送泉州周尚书  其二",
        "preface": "",
        "paragraphs": [
            "常若侍君侧，宁论去几程。",
            "政须怀宿望，宁得殿名城。",
            "执手欲何语，谀公恐不情。",
            "斯民艰食甚，第一劝春耕。"
        ],
        "notes": "",
        "id": "32a5340a63ec8611f3f7c9da3ed61d8b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送泉州周尚书  其三",
        "preface": "",
        "paragraphs": [
            "得誉今铨筦，飞声自谏垣。",
            "久知蒙帝可，不敢丧吾存。",
            "切切道涂喜，勤勤指顾言。",
            "我公今气貌，犹是旧攀辕。"
        ],
        "notes": "",
        "id": "f6a72cb814154d94688985e0d5b270ca"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送泉州周尚书  其四",
        "preface": "",
        "paragraphs": [
            "别公今夜月，恰可一庭方。",
            "勇往先过建，徐行不到漳。",
            "同时三郡乐，指日四时康。",
            "胜地岂云远，吾当𬴂乘黄。"
        ],
        "notes": "",
        "id": "7e855c388a202fafc92a354210f4725b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送泉州周尚书  其五",
        "preface": "",
        "paragraphs": [
            "身外从纷若，胸中固卓然。",
            "险夷唯故步，舒卷只遗编。",
            "锦绣文千段，珠玑诗几联。",
            "我公今愈健，笔力敌中年。"
        ],
        "notes": "",
        "id": "20d48aa36738c0894290c0a62785e208"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送张持国省干归山阴三首  其一",
        "preface": "",
        "paragraphs": [
            "臭味张公子，生涯类我贫。",
            "又为两乡梦，看即一朝绅。",
            "洗眼千岩秀，抽身肥马尘。",
            "他年乘夜雪，从子剡溪滨。"
        ],
        "notes": "",
        "id": "6f97f2fd4f90f2aadb76f9a2c2a2b5c2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送张持国省干归山阴三首  其二",
        "preface": "",
        "paragraphs": [
            "稠众相从地，无言意已倾。",
            "余方厌藜藿，子肯扣柴荆。",
            "短棹起归暮，长亭如别情。",
            "回头听羌管，拍拍唤愁生。"
        ],
        "notes": "",
        "id": "b6436f00a020c860e34d0c014fa2472b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送张持国省干归山阴三首  其三",
        "preface": "",
        "paragraphs": [
            "埋轮贤使者，重席老先生。",
            "一别遽多岁，相望无几程。",
            "到家乘暇日，为我话深情。",
            "欲冩相思语，昏花字不成。"
        ],
        "notes": "",
        "id": "de879dc1ebddf46c43c66afb199a8ed0"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送刘大谏赴漳州四首兼寄建州太守赵左司  其一",
        "preface": "",
        "paragraphs": [
            "海内声名满，溪头且寓居。",
            "曾来非俗客，亦爱是吾庐。",
            "远道勤为问，平时懒作书。",
            "郡楼闲极目，细看北来鱼。"
        ],
        "notes": "",
        "id": "38c51c9e7d83fd67381442d95b805f70"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送刘大谏赴漳州四首兼寄建州太守赵左司  其二",
        "preface": "",
        "paragraphs": [
            "南国逾千里，西风几十程。",
            "凌寒初引道，投老试专城。",
            "贫贱荷公意，分携如此情。",
            "书来何处问，南浦寄深耕。"
        ],
        "notes": "",
        "id": "e23623f36dbec05771a1ee53df7044fe"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送刘大谏赴漳州四首兼寄建州太守赵左司  其三",
        "preface": "",
        "paragraphs": [
            "胄甲汉中垒，声高昔谏垣。",
            "几年清议在，万事此心存。",
            "临遣再三意，褒嘉数十言。",
            "疾驱公未可，半路趣回辕。"
        ],
        "notes": "",
        "id": "c303dd825aeb2bd036d35a79de23140f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送刘大谏赴漳州四首兼寄建州太守赵左司  其四",
        "preface": "",
        "paragraphs": [
            "安稳瓯闽路，介居天一方。",
            "双旌谁出守，八郡莫如漳。",
            "日月中天近，风霜去路长。",
            "相知惟白首，端冕拜清光。"
        ],
        "notes": "",
        "id": "7bbd86eed46713a41a43e4d8ea89c36e"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上叔母张氏生辰三首  其一",
        "preface": "",
        "paragraphs": [
            "云汉良辰近，秋风一叶初。",
            "祥光连户牖，喜色动门闾。",
            "苹藻仪无间，芝兰庆有余。",
            "仁人宜上寿，不必问瀛居。"
        ],
        "notes": "",
        "id": "afc08f63bbe99a1841f2126d39553ac4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上叔母张氏生辰三首  其二",
        "preface": "",
        "paragraphs": [
            "仙阀流芳远，吾门袭庆长。",
            "萱堂今寿考，枢府昔辉光。",
            "玉树诸郎秀，金花宠命昌。",
            "欲知椿算久，辟谷有家方。"
        ],
        "notes": "",
        "id": "2d8155420a3f11fad8415b16f4cfb9dd"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上叔母张氏生辰三首  其三",
        "preface": "",
        "paragraphs": [
            "忆昔观光际，温颜获屡亲。",
            "奖提烦叔父，驽蹇负前人。",
            "幸会逢今日，飘飖愧此身。",
            "捧觞陪子姪，深觉仲容贫。"
        ],
        "notes": "",
        "id": "f3ae3b5a936ead8ad722d6b482759c76"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "花前有感兼呈崔相公刘郎中",
        "preface": "",
        "paragraphs": [
            "落花如雪鬓如霜，醉把花看益自伤。",
            "少日为名多检束，长年无兴可颠狂。",
            "四时轮转春常少，百刻支分夜苦长。",
            "何事同生壬子岁，老于崔丈及刘郎。"
        ],
        "notes": "",
        "id": "2a68409734aae7786b88aada3b6e4f4c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "日暮系舟",
        "preface": "",
        "paragraphs": [
            "新晴不受短篷遮，系缆持觞一太嗟。",
            "柳岸萧条难驻客，茅簷安稳不如家。",
            "百年有几欲华发，今日无多已暮鸦。",
            "五世乡关泽未斩，欲归心折雁行斜。"
        ],
        "notes": "",
        "id": "0c4b80eac798ef79e3a86b12057671fa"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "中秋不见月",
        "preface": "",
        "paragraphs": [
            "照人明月故应圆，露冷风清八月天。",
            "且看惊鸾呈妙舞，却愁落雁怯虚弦。",
            "裙裾老去真聊尔，色笑公当一粲然。",
            "小院不妨今夜雨，人间那有两婵娟。"
        ],
        "notes": "",
        "id": "858fb6c34ac0758bfb8080de41016d5a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "四老堂诗  其一",
        "preface": "",
        "paragraphs": [
            "好上清班冠紫宸，抽身便作最闲身。",
            "疏梅茂竹几多目，曲槛方池随处春。",
            "两两脊令听自好，重重华萼见长新。",
            "灵椿一树婆娑甚，稳覆家庭四老人。"
        ],
        "notes": "",
        "id": "0e9fdf8ba8b0bc07b1c47265fc8aa2cc"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "四老堂诗  其二",
        "preface": "",
        "paragraphs": [
            "便胜从来三戟门，良金如友玉如昆。",
            "天边鸿雁空千里，堂上埙箎共一樽。",
            "自昔披榛扶社稷，几人衣锦向邱园。",
            "商山曾为留侯起，来作侯家异世孙。"
        ],
        "notes": "",
        "id": "97fe926daf591bb686879ed9e3fa0aa8"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题赵有翼丛桂小山",
        "preface": "",
        "paragraphs": [
            "剩引桂枝丛小山，鹜行姑去自余闲。",
            "人怀昆玉未当价，花与莱衣相映斑。",
            "佳树非烟晓葱鬰，幽泉不雨夜潺湲。",
            "顿移岩壑山阴道，竞秀争流一席间。"
        ],
        "notes": "",
        "id": "1c4e56b64563863b67437ca416682b30"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题吴氏旷远亭",
        "preface": "",
        "paragraphs": [
            "高人心迹喜双清，旷远幽亭谁与名。",
            "簷外落花仍落絮，坐中倾国与倾城。",
            "松声传壑风初急，帆影飘空浪未平。",
            "不尽樽中今日醉，匆匆轻去得无情。"
        ],
        "notes": "",
        "id": "052c4e04329fe18772db52c3e86dfb90"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "后数年登旷远亭用前韵再赋",
        "preface": "",
        "paragraphs": [
            "坐客一时人物换，此山海内旧知名。",
            "华筵为我歌金缕，深院有人来石城。",
            "酒浪满浮春浪碧，眉峰浅画晚峰平。",
            "日斜柁转各回首，松竹绕溪知此情。"
        ],
        "notes": "",
        "id": "285e20d6879ec5dc84893bb4c4721865"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和马丈游刘园",
        "preface": "",
        "paragraphs": [
            "槐柳参差覆地阴，薰风院落日沉沉。",
            "酒余不觉愁何在，花底直疑春可寻。",
            "江水无情犹北渡，淮岑相对漫南音。",
            "凭高最动归与念，卧听疏蝉出晚林。"
        ],
        "notes": "",
        "id": "6ef25bc6a5e19606489b3aa3fe51ad61"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "李彦平寄题静海吏隠堂二诗甚佳因赋一篇",
        "preface": "",
        "paragraphs": [
            "黄绸被底衙声罢，永日庭闲讼不哗。",
            "案上琴书延好客，江头风月杂渔家。",
            "尚看叶令余波在，正索骚人秀句夸。",
            "闻道芙蕖红万朵，遥知不减浣溪花。"
        ],
        "notes": "",
        "id": "d2f86cdd6f7055759b821a11a6f1a163"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题李德邵蘗庵  其一",
        "preface": "",
        "paragraphs": [
            "绮𦈡不复尚骄奢，经始菟裘谢物华。",
            "户外韦衣真隠者，屏间孔雀尚豪家。",
            "几年汗简编梼杌，晚岁薰炉负辟邪。",
            "谁谓吾庐还有幸，卜邻归路不相赊。"
        ],
        "notes": "",
        "id": "1d58b7acbef1dc5818b6c54b7e399a91"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题李德邵蘗庵  其二",
        "preface": "",
        "paragraphs": [
            "怀抱如公政自嘉，衡门那复念京华。",
            "壮年底事已将老，作戏逢场新有家。",
            "此去车书应万里，似闻廊庙屏群邪。",
            "时平尤頼安戎策，未合幽栖去国赊。"
        ],
        "notes": "",
        "id": "094d14ba66dfbccfa690187769c6c7b0"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再呈德邵",
        "preface": "",
        "paragraphs": [
            "草草茅簷俭异奢，坐观物态尽空华。",
            "放怀近欲轻千户，排难何当念两家。",
            "壮岁我今成传癖，清时君勿病官邪。",
            "他年政恐从名宦，回首菟裘恨太赊。"
        ],
        "notes": "",
        "id": "37923325c240d1f6f6fb4431a384a67f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "祝子权见寄时欲卜居合溪飞云寺",
        "preface": "",
        "paragraphs": [
            "环堤风涨雨溪深，半岭云飞一院阴。",
            "三径定回俗士驾，百年今见故人心。",
            "时危天地烽尘满，岁晚江湖客病侵。",
            "他日青云各回首，向来黄阁子知音。"
        ],
        "notes": "",
        "id": "63ddb3c17478960e58e9851f5bd92f31"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "李孝叔赵有翼赵存中黄子登沈正卿曾同季有观梅道场之约仆偶过西山不得陪六客之末归读众作因继韵",
        "preface": "",
        "paragraphs": [
            "公皆车马城南去，我向西郊漾小舟。",
            "人事好乖各回首，吾年如此喜乘流。",
            "金兰六客稀时见，珠玉一篇无句酬。",
            "却数竹林犹少在，不妨著我伯伦刘。"
        ],
        "notes": "",
        "id": "8a73c16a31614a648a28c0d832e05bb1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和沈正卿诸公西湖赏梅",
        "preface": "",
        "paragraphs": [
            "一笑相逢水一涯，近簷犹记旧相知。",
            "似矜冰玉非凡骨，终倚雪霜开好枝。",
            "新绿成阴无几日，微酸著子亦同时。",
            "诸公忍袖和羹手，空赋西湖处士诗。"
        ],
        "notes": "",
        "id": "d034b022d4099f083cabb7c78c39fb5b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和耿时举梅雪二首  其一",
        "preface": "",
        "paragraphs": [
            "百花看尽不如梅，故作凌寒殿后开。",
            "照水怜生匀粉处，隔帘抵死透香来。",
            "未令寄陇音尘断，能觅巡簷句法回。",
            "羞杀漫山桃李树，枉教春力费镌裁。"
        ],
        "notes": "",
        "id": "013ef30a31d9d8453a8c2d5e5ad40a36"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和耿时举梅雪二首  其二",
        "preface": "",
        "paragraphs": [
            "点酥娇面试初芳，琢句真须琢玉郎。",
            "聊与一枝论雅素，未须千叶间轻黄。",
            "斜簪髻畔随人好，满覆樽前借客香。",
            "谁引角声人未寝，落梅声里看晨粧。"
        ],
        "notes": "",
        "id": "92d9dc1b503d2d10563bd47472812819"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟过吴江谒臞庵翁少留为赋二诗  其一",
        "preface": "",
        "paragraphs": [
            "住家却学浮家样，横截江湖叠浪中。",
            "漫说三高无起日，孰知千古可同风。",
            "长林蒙雾行平远，层榭攀云语半空。",
            "隄上系舟何限意，匆匆著句未全工。"
        ],
        "notes": "",
        "id": "a1d2bbbd9c767271d7b51c00e3a093bb"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "舟过吴江谒臞庵翁少留为赋二诗  其二",
        "preface": "",
        "paragraphs": [
            "明明窗色极知晚，隔岸喧阗祇掩关。",
            "上下亭台烟雨外，参差花竹水云间。",
            "从多莫剪东南柳，胜绝新增西北山。",
            "客路十年辛苦里，也容一日及公闲。"
        ],
        "notes": "",
        "id": "033201ac0bd4a1f34eb429047d5e5cb1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "陪王枢密饭坐间示新诗因次其韵",
        "preface": "",
        "paragraphs": [
            "相业兵韬材总堪，君王喜与阿戎谈。",
            "枢机旋转斗垂北，殿阁邃清风自南。",
            "主圣端如干用九，公归当待汉登三。",
            "史家莫比唐房杜，大似商宗旧学甘。"
        ],
        "notes": "",
        "id": "59e5c406328fb0b17203810224b9d2c2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用前韵别寄耿时举二首  其一",
        "preface": "",
        "paragraphs": [
            "树犹如此我何堪，頼有随斋可剧谈。",
            "少日声称满中外，几年词采秀东南。",
            "诗坛欲借背城一，材馆均蒙吐哺三。",
            "每见匆匆又分去，与公交淡不须甘。"
        ],
        "notes": "",
        "id": "e7476d0b37d4804bd9dccff2cfa515a4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用前韵别寄耿时举二首  其二",
        "preface": "",
        "paragraphs": [
            "方兄于我一无堪，闭户休休口不谈。",
            "忆昔茅簷差傍北，望公花坞恰平南。",
            "高歌频举巨觥一，佳唱如闻小雅三。",
            "投分素深贫酷似，相期同苦亦同甘。"
        ],
        "notes": "",
        "id": "277ac90343b3eea02fa3bb78ce1f7c2d"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "沈国录席上用赵监丞韵  其一",
        "preface": "",
        "paragraphs": [
            "晚来无计障风饕，美酒十千价未高。",
            "成败两奁供夜战，醉醒一斗付春醪。",
            "流杯指日重修禊，琢句如公可命骚。",
            "多谢故人乐宾客，清欢十倍胜绨袍。"
        ],
        "notes": "",
        "id": "a1b7c16b3f829d976ca7d623e7c5f0fa"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "沈国录席上用赵监丞韵  其二",
        "preface": "",
        "paragraphs": [
            "杯觞尽醉老仍饕，似觉胡床步步高。",
            "深院清香非柏子，公家重酝胜松醪。",
            "不须捧斚歌吴曲，看即挥毫继楚骚。",
            "未尽余春早归去，谈经当复慰青袍。"
        ],
        "notes": "",
        "id": "7dd8eca1e64c5aae5ea0b90a8f9892f0"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "翌日早起再用昨夕韵呈二丈",
        "preface": "",
        "paragraphs": [
            "柳州老去腹宁饕，但喜衡阳纸价高。",
            "乍暖风光如扑絮，相欢人意似投醪。",
            "家留溪上久漂泊，信断淮南非驿骚。",
            "风浴舞雩那可缓，春衣替尽御寒袍。"
        ],
        "notes": "",
        "id": "bde089bb2ddb96c214b47a874f51b9c2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "对雪用曾丈韵呈徐丈",
        "preface": "",
        "paragraphs": [
            "鹤氅偏宜鹤发翁，戏挼筇杖与儿同。",
            "梅梢弄影半窗玉，柳径吹绵三月风。",
            "拥户且眠窗未晚，泛舟何向水如空。",
            "阳春便逐新诗到，不待葭灰落嶰筒。"
        ],
        "notes": "",
        "id": "5e69f83d9fd26e981bc11550c432720f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再用前韵答徐圣可  其一",
        "preface": "",
        "paragraphs": [
            "廼翁儒学似文翁，韵句天然无异同。",
            "社稷堂堂推故相，家庭挺挺见遗风。",
            "词场已擅千军敌，诗律仍惊万马空。",
            "愿报琼瑶无好语，朝来浑欲达空筒。"
        ],
        "notes": "",
        "id": "b637a5ae71611cd318f0d5197425c307"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再用前韵答徐圣可  其二",
        "preface": "",
        "paragraphs": [
            "公方绿发我成翁，犹喜芝兰臭味同。",
            "雅奏黄钟仍大吕，旷怀明月与清风。",
            "共高卞璧连城价，肯使衡茅四壁空。",
            "所望苕溪分一曲，邮签日日溯归筒。"
        ],
        "notes": "",
        "id": "807bd681d876ea9da786d22ad61ea5e5"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "继韵耿时举寄示往岁梅雪",
        "preface": "",
        "paragraphs": [
            "旧诗新读更精神，雪里招回未到春。",
            "俗眼骤惊银可粉，天心忍用玉如尘。",
            "漫空柳絮千家到，转眼梅花一夜新。",
            "物象区区劳比拟，申严诗令负前人。"
        ],
        "notes": "",
        "id": "a67d5f0f4018b06737442f5d12731e2f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "怀沈文伯",
        "preface": "",
        "paragraphs": [
            "春服初成属暮春，舞雩那似霅溪滨。",
            "绕溪箫鼓谁家子，并塞风烟吾故人。",
            "好去定无为客恨，临分犹复念予贫。",
            "驱车跃马平安否，雁断无因消息真。"
        ],
        "notes": "",
        "id": "d360d17b14100e2dcef8d2a20b8ef99b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "郑倅德兴平江官满有诗见寄次韵以叙老怀惜别之意",
        "preface": "",
        "paragraphs": [
            "不奈飞埃点素衣，惊霜须鬓落全稀。",
            "隔帘初听黄鹂语，举盏那催画鹢归。",
            "就使渊明频日醉，能争伯玉几年非。",
            "持竿欲老长城去，分我临流半坐矶。"
        ],
        "notes": "",
        "id": "093b36f9ce970487bcc6b06b46749e27"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "刘干耀绍原昔同里巷以贫见过愧无以副其意辄成四韵为别",
        "preface": "",
        "paragraphs": [
            "旧时阡陌荆榛底，十载纵横豺虎群。",
            "绛帐并游那更得，乌衣群从断相闻。",
            "尚传是是非非语，翻坐奇奇怪怪文。",
            "谀墓平生吾岂敢，了无一物寿刘君。"
        ],
        "notes": "",
        "id": "2991b7399079155550365837c39b966e"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "归自江阴寄蒋知郡汪签判",
        "preface": "",
        "paragraphs": [
            "维舟江口未栖鸦，急趁飞觞一笑哗。",
            "旋喜使君倾皂盖，尽从醉客堕乌纱。",
            "高城不记人分袂，短棹空随月到家。",
            "尚欲趋陪连夜饮，东篱容有后开花。"
        ],
        "notes": "",
        "id": "30fe559e1184041c099e0c097739444d"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和孟峤之诸公游虎邱一首",
        "preface": "",
        "paragraphs": [
            "凭高休惜举觞频，聊结华严数面亲。",
            "筇杖止堪扶倦客，蒲团仍得憩闲身。",
            "雪霜侵鬓叵禁老，梅柳迎人俱欲春。",
            "后日重来应更好，南山排立画簷新。"
        ],
        "notes": "",
        "id": "3b179637bbc8db848f8728a8038f6dac"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用前韵奉寄孟峤之",
        "preface": "",
        "paragraphs": [
            "剩喜今年琢句频，仍闻灯火夜相亲。",
            "悬知耸壑昂霄日，不负腰金拖玉身。",
            "攻苦诗书如白屋，加鞭辞藻正青春。",
            "古来孟氏好兄弟，余韵未忘今转新。"
        ],
        "notes": "",
        "id": "0271827004165b92dfe8453d3fea3475"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再用前韵呈陈得之诸公",
        "preface": "",
        "paragraphs": [
            "勋业毋庸揽镜频，空余白发向人亲。",
            "未论骨相无三甲，细数年华有六身。",
            "泉石相看应笑我，萍蓬不定几经春。",
            "尚须勇往趁晴日，竹外疏梅应斩新。"
        ],
        "notes": "",
        "id": "8a445061915cc6aa12ca1022746b5964"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "呈彦平",
        "preface": "",
        "paragraphs": [
            "诗人老去倍伤秋，我亦秋来尚黑头。",
            "世事可怜催晚景，皇天未许减羁愁。",
            "不堪败菊愁彭泽，又见寒云饯蓐收。",
            "旋解鹴裘沽一醉，纷纷谈话任封侯。"
        ],
        "notes": "",
        "id": "56ff0b580473332dad7ec0f87aa26494"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用汪彦章内翰诸公韵二首呈信安  其一",
        "preface": "",
        "paragraphs": [
            "勋业皋夔前后身，门从罗雀厌蹄轮。",
            "旌麾亟解江城守，邱壑苦留廊庙人。",
            "禅观起侵千嶂晓，篇章分与万家春。",
            "要将姓字夸今古，史笔何人似获麟。"
        ],
        "notes": "",
        "id": "24e88753d25207739273e79ae435e1f4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用汪彦章内翰诸公韵二首呈信安  其二",
        "preface": "",
        "paragraphs": [
            "王门一岁几经过，客里承颜未厌多。",
            "诗卷心胸倾锦绣，珍庖盘釜荐麟驼。",
            "自惭淮海可怜客，每费江湖无尽波。",
            "玉树芝兰为公喜，庭空千丈影婆娑。"
        ],
        "notes": "",
        "id": "1208461dceafcba66ec09c63642c053f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用方叔韵寄蘗庵老人",
        "preface": "",
        "paragraphs": [
            "三径萧然欲就荒，已将身世两兼忘。",
            "纷纭勿用论荣辱，出处真须自弛张。",
            "忆昔少年亲翰墨，与公长日付杯觞。",
            "如今事事俱无用，学道徒能笑子房。"
        ],
        "notes": "",
        "id": "9bb4798f13e9f269ab4d4f4991110dae"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "和臧陆二秘书",
        "preface": "",
        "paragraphs": [
            "年来疏见惊人句，入手遽回如许春。",
            "几日异科收异士，百年吾道付吾人。",
            "执鞭少也尝求富，击柝老来非为贫。",
            "寄语子云当自贵，儒风元不系周秦。"
        ],
        "notes": "",
        "id": "0d6fbcf4ccbebedc3e847bccd616be6a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送郑公老少卿赴吉州三首  其一",
        "preface": "",
        "paragraphs": [
            "千里能来两郑公，百年英烈尚遗风。",
            "笙歌少让他时胜，犴狱应从到日空。",
            "画戟行程春色里，邮亭离恨雨声中。",
            "不辞远为宗风去，一瓣香缘六一翁。"
        ],
        "notes": "",
        "id": "67a59bf022489474e5b324c4ba905452"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送郑公老少卿赴吉州三首  其二",
        "preface": "",
        "paragraphs": [
            "静掩岩扉定几年，兰陵谣诵似新传。",
            "文如此老仍千骑，恩与州人作二天。",
            "一室萧然余棐几，平生用处只蒲鞭。",
            "琵琶休抹三千指，公到家家自管弦。"
        ],
        "notes": "",
        "id": "cdc4e8448b7cc72f36274af0d348600f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送郑公老少卿赴吉州三首  其三",
        "preface": "",
        "paragraphs": [
            "不记江城分袂初，几年东北望门闾。",
            "寒温一纸无非便，忧病千端自作疏。",
            "莫忘折梅寻胜事，悬知视草报初除。",
            "及兹郡舍多闲日，早著山中未了书。"
        ],
        "notes": "",
        "id": "d74d687ff4fe917e8ec9539ca123f9db"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送高提干暂过行在",
        "preface": "",
        "paragraphs": [
            "老兼贫病怯离群，细雨邮亭晓送君。",
            "俗韵有谁歌白雪，高标真合致青云。",
            "官居尽日勤篇翰，相业平时饱见闻。",
            "早晚薰风生茂苑，肯来樽酒细论文。"
        ],
        "notes": "",
        "id": "5c0dba4b505f11b5c79bd3d8d53876e9"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再和高提干见寄",
        "preface": "",
        "paragraphs": [
            "昂昂犹想立鸡群，三夜寒窗叠梦君。",
            "人物芝兰晋王谢，篇章黼黻汉卿云。",
            "飘蓬贱迹谁能记，推毂高风今创闻。",
            "不敢驰书丞相府，何当收拾与斯文。"
        ],
        "notes": "",
        "id": "200eda8accb8610b8fbe183170b70d61"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送平江守蒋宣卿奉祠归宜兴",
        "preface": "",
        "paragraphs": [
            "二年环堵頼余波，相和儿童襦袴歌。",
            "还复攀辕逢此日，敢忘推毂意如何。",
            "十行行矣重征霸，三径归欤暂景坡。",
            "旦晚陪公画桥路，共看天远夕阳多。"
        ],
        "notes": "",
        "id": "4244f5d4eac8cb37d6f473468cd4613b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送智道者",
        "preface": "",
        "paragraphs": [
            "胸中历历几山川，竹杖芒鞋四十年。",
            "赤手旋为新活计，白头犹作旧因缘。",
            "如如妙境无多事，了了真心不碍禅。",
            "安坐高峰重点检，未须枕石伴云眠。"
        ],
        "notes": "",
        "id": "c0787c924bf9949dd42d25965dbff2cf"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵答友人四首  其一",
        "preface": "",
        "paragraphs": [
            "颇忆高人相与闲，扁舟谁与趣公还。",
            "杯行欵乃歌声底，客坐参差帆影间。",
            "多病扶携新几杖，平生契好旧湖山。",
            "未容月转各分手，醉语狂吟下碧湾。"
        ],
        "notes": "",
        "id": "690707a42202f107ea9b428f9384906c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵答友人四首  其二",
        "preface": "",
        "paragraphs": [
            "久矣忘情岂用闲，已看要起示无还。",
            "自怀白发苍颜客，不堕黄花翠竹间。",
            "顾我分为方外友，如公合上道家山。",
            "暇时及此频相过，城北城南浔几湾。"
        ],
        "notes": "",
        "id": "3e810b0727d13360fd9c5247eec9cc62"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵答友人四首  其三",
        "preface": "",
        "paragraphs": [
            "晚矣吾身未乞闲，如公尺一合征还。",
            "高标迥立风尘表，秀句喧传字宙间。",
            "谁和阳春仍白雪，我知流水与高山。",
            "归欤已熟他时路，直北龙溪一二湾。"
        ],
        "notes": "",
        "id": "6938a6f592ba9b5dacd2523169a657d5"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵答友人四首  其四",
        "preface": "",
        "paragraphs": [
            "百年未见一人闲，曾是兴嗟唐已还。",
            "遗躅有谁高往古，清风元自振中间。",
            "我惭官薄当投绂，公比吾家已买山。",
            "待得有田归已暮，何当分我一沧湾。"
        ],
        "notes": "",
        "id": "cc21d3d468af73da6da36f9406c48707"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上孟郡王生辰三首  其一",
        "preface": "",
        "paragraphs": [
            "霜余晴日照堤沙，早晚天墀下白麻。",
            "有吏当筵歌湛露，须公满斚泛流霞。",
            "篇章况是万人敌，阀阅相仍百乘家。",
            "落帽何须定重九，探先三日醉黄花。"
        ],
        "notes": "",
        "id": "cadd1eaa7dcb692f9fae03be466cf184"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上孟郡王生辰三首  其二",
        "preface": "",
        "paragraphs": [
            "先门勋业画图中，又见麒麟第一功。",
            "吹帽龙山前日事，还珠合浦昔人风。",
            "满籝何有简编足，荐牍无心天地公。",
            "谁说维熊契占梦，君王卜处本非熊。"
        ],
        "notes": "",
        "id": "a7b53af23c912bb5b3bce941feb93073"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上孟郡王生辰三首  其三",
        "preface": "",
        "paragraphs": [
            "月挂微弦天未霜，初筵遽作十分凉。",
            "饱参平日安心法，自是长年却老方。",
            "诏下龙墀思旧德，名标雁塔看诸郎。",
            "慇懃为采瀼潭菊，满泛西风岁岁觞。"
        ],
        "notes": "",
        "id": "e8904b69d4701c7b31196695f52c1370"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "外舅庄子尚生辰  其一",
        "preface": "",
        "paragraphs": [
            "祥光昨夜拥冰轮，南国初生瑞世人。",
            "倚马高文追异代，憩棠余爱在斯民。",
            "吟毫剩借江山助，诏墨行颁雨露新。",
            "要识漆园非浪语，传家重看八千春。"
        ],
        "notes": "",
        "id": "95af2c4dde765a627a6f54ab86e0ff5b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "外舅庄子尚生辰  其二",
        "preface": "",
        "paragraphs": [
            "家声久矣冠淮东，自喜升堂获拜公。",
            "每看云烟生笔下，故应邱壑满胸中。",
            "祠公此日家山乐，明府他时社稷功。",
            "早晚锋车下吴会，西来犹想及春风。"
        ],
        "notes": "",
        "id": "5d1c4f2eabfbd37230b078a4708b0cc1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "外舅庄子尚生辰  其三",
        "preface": "",
        "paragraphs": [
            "两州佳誉亚龚黄，琳馆归来道益光。",
            "凛凛松筠非俗韵，诜诜兰玉见余芳。",
            "梅催寒萼春初破，月满冰轮夜未央。",
            "景物渐新人不老，年年于此醉华觞。"
        ],
        "notes": "",
        "id": "5ae4787a4530cbe0ebb90c4120897988"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江太守生辰二首  其一",
        "preface": "",
        "paragraphs": [
            "画戟从来瑞霭浮，顿回春意到南州。",
            "占熊馈鲤呈祥日，拖玉腰金得志秋。",
            "十载声名天下最，满怀韬畧古人求。",
            "寿觞频举公休惜，明日催归侍邃旒。"
        ],
        "notes": "",
        "id": "07d56e969471a77a65c3f1ee7eaec99f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江太守生辰二首  其二",
        "preface": "",
        "paragraphs": [
            "玉笋初辞鹓鹭群，一麾来此振余芬。",
            "三槐事业他年看，五袴歌谣随处闻。",
            "方丈可量闲日月，泰阶还赴旧风云。",
            "年年东注松江绿，浑欲朝来寿使君。"
        ],
        "notes": "",
        "id": "e85e0879161e8093a80c3953aff5d1bf"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上枢密生辰  其一",
        "preface": "",
        "paragraphs": [
            "家住东南最上游，一从束发侍宸旒。",
            "文兼钟阜古今秀，庆与秦淮日夜流。",
            "盛业行刊千琬琰，余威坐折万貔貅。",
            "𥩟看拜后恩荣异，槐鼎相联鲁与周。"
        ],
        "notes": "",
        "id": "c3fb6e0c372d8262f9d97367de9630f4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上枢密生辰  其二",
        "preface": "",
        "paragraphs": [
            "谤焰谗波岂易然，功成方验古无前。",
            "十年险阻忠偿国，万口纷纭诚格天。",
            "已遣烽消边障火，行看贯朽大农钱。",
            "如今闻道持盈业，旦旦开陈黼扆边。"
        ],
        "notes": "",
        "id": "cb274045aa4f65686ecb254d06555b88"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上枢密生辰  其三",
        "preface": "",
        "paragraphs": [
            "儿童犹解仰芬芳，合缀韩门弟子行。",
            "久矣飘蓬疏望履，幸哉拥篲即升堂。",
            "夔龙会合时千载，鸥鹭留连天一方。",
            "遥愿衮衣仍鹤发，年年今日侍君王。"
        ],
        "notes": "",
        "id": "eb7082210125bec4360f088137f19cff"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "胡枢密生辰  其一",
        "preface": "",
        "paragraphs": [
            "秋山淡墨写千峰，辉映门阑气象中。",
            "瑞霭亦知人意喜，华觞宁惜醉颜红。",
            "庄椿此去几千岁，汉阁他时第一功。",
            "试问溪头闲草木，公来无日不春风。"
        ],
        "notes": "",
        "id": "afb474d998a8d19fd8d5898d05623fb1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "胡枢密生辰  其二",
        "preface": "",
        "paragraphs": [
            "借箸从容汉子房，平生书奏几封囊。",
            "少辞天上风云会，便觉壶中岁月长。",
            "调鼎望公非一日，草玄与我见诸郎。",
            "云何整顿乾坤手，漫隔三年鹓鹭行。"
        ],
        "notes": "",
        "id": "9d4365b7d560d5d0a195ce32cf66e61b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "胡枢密生辰  其三",
        "preface": "",
        "paragraphs": [
            "往岁声驰淮海滨，曾歌紫绶照青春。",
            "光华万里古无辈，献纳三朝国有人。",
            "剩约横山供胜事，细凭芳醑寿斯辰。",
            "百年黄合身犹健，重看归来一幅巾。"
        ],
        "notes": "",
        "id": "14c41506bdfc4b12dcc6a411ba0b0043"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上平江李侍郎生辰  其一",
        "preface": "",
        "paragraphs": [
            "持橐朝端誉有光，垂弧门左昼初长。",
            "功名唾手囊中物，药石关心肘后方。",
            "公念承流当振廪，人歌难老竞持觞。",
            "寿筵一举松江渌，便趁追锋侍帝旁。"
        ],
        "notes": "",
        "id": "5cfc758dc33f35143cfe4a1601f28768"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "上平江李侍郎生辰  其二",
        "preface": "",
        "paragraphs": [
            "昔襦今袴雄藩守，佩玉峩冠近侍臣。",
            "十万人家等蒙润，三千风月政当仁。",
            "仙姿照坐桃如许，冷艳当簷梅一新。",
            "愿比秦淮与钟阜，鬰葱佳气自长春。"
        ],
        "notes": "",
        "id": "b1b1c9319792d22ec93d20c458b3b5d9"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其一",
        "preface": "",
        "paragraphs": [
            "盛世还生瑞世人，东风屈指岁华新。",
            "祥烟不断千山晓，爱日无边万国春。",
            "鸣玉珥貂扶紫极，櫜弓偃革转洪钧。",
            "我民非敢私为寿，永作堂堂社稷臣。"
        ],
        "notes": "",
        "id": "17438bca73731941594af8aa0ee99771"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其二",
        "preface": "",
        "paragraphs": [
            "直把孤忠动帝聪，平生房杜不言功。",
            "冲霄鸾凤谋谟合，遮道豺狼党与空。",
            "韬畧暇时谈笑里，勋名他日画图中。",
            "中书未数汾阳考，万有千年似鲁公。"
        ],
        "notes": "",
        "id": "a92adb9107b6eed539afede15830b36b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其三",
        "preface": "",
        "paragraphs": [
            "清风孤映紫宸班，平立伊周伯仲间。",
            "几岁苦心扶国步，今年喜色到天颜。",
            "羽书已静淮西报，翟辂初从塞北还。",
            "式廓中原断无事，从容廊庙有余闲。"
        ],
        "notes": "",
        "id": "0dd842e5ba619a53c7adba24e42a352f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其四",
        "preface": "",
        "paragraphs": [
            "已闻鼙鼓静边陲，初见丝纶宠帝师。",
            "寰宇一新周礼乐，广庭重用汉威仪。",
            "江南江北无他事，春后春前更此时。",
            "举盏上公千岁寿，赓歌永赞舜无为。"
        ],
        "notes": "",
        "id": "8b66cab75327b7de8f7320a3da2745db"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其五",
        "preface": "",
        "paragraphs": [
            "日日衣冠金马门，有谁出力正乾坤。",
            "来归季子国人喜，终藉叔孙皇帝尊。",
            "凤沼真成逢旦暮，龙楼今得问晨昏。",
            "欲知余庆来何似，带砺山河永永存。"
        ],
        "notes": "",
        "id": "3e3ecca0e48f06c52f0b1c8450efab22"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其六",
        "preface": "",
        "paragraphs": [
            "冠豸英风传至今，于时早已望商霖。",
            "挂帆鲸浪朝天日，借箸龙墀许国心。",
            "帝渥洊颁廉陛远，边声初断塞垣深。",
            "不须更诵烝民句，处处儿童尽好音。"
        ],
        "notes": "",
        "id": "4cd6c4d7471282c5a6e56a1e678f922c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代人上师垣生辰  其七",
        "preface": "",
        "paragraphs": [
            "不用天河洗甲兵，只凭直道致升平。",
            "三王事业贤臣主，一代师儒难弟兄。",
            "屡薄赋徭民鼓舞，尽除氛翳国清明。",
            "休将前古论今日，万古无人敢抗衡。"
        ],
        "notes": "",
        "id": "68ecd4bb917c7f031479a7301f8d690e"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "廖成伯奉议生辰",
        "preface": "",
        "paragraphs": [
            "曾听尊前世彩歌，喜闻烟袖舞婆娑。",
            "名驹汗血得夷路，老柏凌霜只旧柯。",
            "桃李盛时随地有，芝兰生处近人多。",
            "春风二月年年事，莫问灵椿岁几何。"
        ],
        "notes": "",
        "id": "a3fb19c52625b910119933b823303c3a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "提举生辰",
        "preface": "",
        "paragraphs": [
            "东井遥观盾日升，南风犹入舜弦鸣。",
            "鹏程九万岂终息，椿岁八千方再荣。",
            "平世功名期凤鸟，一时文采应长庚。",
            "浮瓜沉李年年事，稽首弧南一点明。"
        ],
        "notes": "",
        "id": "b809ddf88db7113ae9b833ed0e505a82"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "俞宪生辰代庞几先作  其一",
        "preface": "",
        "paragraphs": [
            "北固楼前万顷秋，月明风定大江流。",
            "从来此地多英杰，果有奇才副简求。",
            "秀气一天开夜色，威名千里驾潮头。",
            "山川长在人难老，应抱文章入相周。"
        ],
        "notes": "",
        "id": "cc95b644cbfd481e0c318dc2e0169cf3"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "俞宪生辰代庞几先作  其二",
        "preface": "",
        "paragraphs": [
            "淮南持斧功成后，瓯粤乘轺喜暂临。",
            "使者英标衣蹙绣，近臣新渥带横金。",
            "三山气入中秋好，八郡香焚晓雾深。",
            "已为黎元开寿域，可无椿岁慰人心。"
        ],
        "notes": "",
        "id": "f2810583cb3e7ccb1b89539946965f7c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "白氏夫人生日二首  其一",
        "preface": "",
        "paragraphs": [
            "相门苗裔正诜诜，长庆风流几百春。",
            "吉梦忽随秋日晓，祥光常对月华新。",
            "翰林大笔高前古，玉树诸郎霭后尘。",
            "何假捧觞勤颂祝，由来寿考属仁人。"
        ],
        "notes": "",
        "id": "dc07288473443975477fd058915204b9"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "白氏夫人生日二首  其二",
        "preface": "",
        "paragraphs": [
            "断机久已传家训，采藻端然继国风。",
            "庭院炉烟春蔼蔼，门阑瑞气晓葱葱。",
            "遐龄愿效三桃实，拜寿何辞百盏空。",
            "自幸晚为门下士，余波应许丐奇穷。"
        ],
        "notes": "",
        "id": "14ba59ef22e881fc07f9dbbc4711a2fe"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代同舍上黄相生辰三首  其一",
        "preface": "",
        "paragraphs": [
            "列宿东南夜有辉，门弧此际诞英奇。",
            "晏婴俭德人皆仰，召虎中兴日可期。",
            "名誉雅为天下望，孤忠自结圣君知。",
            "大椿会见千年算，应许惊乌托一枝。"
        ],
        "notes": "",
        "id": "31f2afc2455b08e6fef95536cbaaa708"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代同舍上黄相生辰三首  其二",
        "preface": "",
        "paragraphs": [
            "籍甚声华振九州，龙名未许颍川优。",
            "两年𫓧钺扶黄屋，一品星躔尚黑头。",
            "烜赫朝班联棣萼，张皇军势拥貔貅。",
            "自惭东合叨甄录，愿向清时与国谋。"
        ],
        "notes": "",
        "id": "12cd9d42f9afae6871e1a68b67c83d6a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "代同舍上黄相生辰三首  其三",
        "preface": "",
        "paragraphs": [
            "五月天恩解网罗，四方举首愿时和。",
            "我公寰海甘霖望，今日门阑瑞气多。",
            "已幸羁穷蒙庇頼，𥩟看谈笑却干戈。",
            "汾阳二十中书考，他日遥知数倍过。"
        ],
        "notes": "",
        "id": "ce06b42b23475b01d02baf324e59a7b5"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用孙仲益尚书韵二首呈孟信安  其一",
        "preface": "",
        "paragraphs": [
            "士仰韩门重，身高谢傅班。",
            "文看辉北斗，人望起东山。",
            "绛灌庸奴尔，皋夔伯仲间。",
            "自天芝检下，指日衮衣还。",
            "片语鸣丹凤，群争息左蛮。",
            "时虽容下客，胜处一窥斑。"
        ],
        "notes": "",
        "id": "f14dfafd80d61f64aa14f416fbb2aba4"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "用孙仲益尚书韵二首呈孟信安  其二",
        "preface": "",
        "paragraphs": [
            "慷慨安周鼎，从容却郢兵。",
            "驰心子牟阙，袖手阖闾城。",
            "前箸陈天陛，先声震敌营。",
            "寰区望弥切，枢筦寄非轻。",
            "行有丝纶诏，宁终鸥鹭盟。",
            "一舒经世策，遐迩颂升平。"
        ],
        "notes": "",
        "id": "17c0592cca31391aaccbc3881be7bb20"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "郑漕生辰",
        "preface": "",
        "paragraphs": [
            "象纬祥光动，门弧瑞气盈。",
            "小阳春在序，几望月偏明。",
            "他日三千牍，清时九万程。",
            "名因使粤重，功自备吴成。",
            "伟量溟波阔，奇词锦段呈。",
            "褒扬看唾玉，轻重倚提衡。",
            "松柏真难老，芝兰足后生。",
            "笋班行趣召，金带已先横。",
            "内史言何美，尚书心自清。",
            "祇应南北相，重振旧家声。"
        ],
        "notes": "",
        "id": "f8769fe24dfc7ecf26449c95883212ec"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "唐大夫生辰",
        "preface": "",
        "paragraphs": [
            "气转初寒候，祥开既望辰。",
            "应时来鸑鷟，占梦获麒麟。",
            "盛德圭无玷，高才竹有筠。",
            "胸襟藏巨壑，人物妙洪钧。",
            "使者光华远，朝廷宠数新。",
            "鹏程九万里，椿干八千春。",
            "鼎鼐虚前席，风云即要津。",
            "黑头纡衮绣，天意在斯民。"
        ],
        "notes": "",
        "id": "50dcf78e01343b0988400bc31b82f577"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "陈漕生辰代杨文作",
        "preface": "",
        "paragraphs": [
            "六管阳初复，前宵月尚圆。",
            "长庚俄梦李，崧岳故兴宣。",
            "国使新恩数，忠臣夙眷偏。",
            "节龙开远目，衣绣耸华年。",
            "日月声名起，风雷号令传。",
            "自应威动岳，曾是力回天。",
            "相国关中粟，尚书地上钱。",
            "委藏淹府库，飞挽乱车船。",
            "南獠元归地，西方正拓边。",
            "定知新将饱，尤頼我公贤。",
            "赫赫兰台旧，飘飘凤沼仙。",
            "终焉还魏阙，聊尔驻荆川。",
            "曲学联珠履，非才污彩牋。",
            "千秋期鹤寿，万里附鹏𬸣。"
        ],
        "notes": "",
        "id": "0f5383ad2876367f947398860352b546"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "耿宪生辰",
        "preface": "",
        "paragraphs": [
            "象纬祥光动，门弧瑞气缠。",
            "秋来孤鹤健，霜近古松坚。",
            "邻境兵戈尽，新恩雨露偏。",
            "轺车犹问俗，宝带独优贤。",
            "投笔男儿志，封侯烈士年。",
            "老成端可恃，终冀勒燕然。"
        ],
        "notes": "",
        "id": "a5dc4e6cf8b2b388ad7bb729cba5c630"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "对竹",
        "preface": "",
        "paragraphs": [
            "嵚岑何处峰，来伴萧疏竹。",
            "悠然方丈间，寄此千里目。"
        ],
        "notes": "",
        "id": "81286abae451eea6f91e1ed42e304d7d"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "假山",
        "preface": "",
        "paragraphs": [
            "峰间碧琅玕，清风五月寒。",
            "欲题无好语，支枕卷帘看。"
        ],
        "notes": "",
        "id": "cced6d26d4dc938092580ee88a4125d8"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其一",
        "preface": "",
        "paragraphs": [
            "十载钱塘云汉间，江声梦里听潺湲。",
            "他山纵染千寻碧，不似西湖一带山。"
        ],
        "notes": "",
        "id": "67aa42498904532c1bb45cfe8a308b48"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其二",
        "preface": "",
        "paragraphs": [
            "水边梅柳倍精神，总趁晴天作好春。",
            "多谢东君惜花意，不教风雨废芳辰。"
        ],
        "notes": "",
        "id": "a774b969258f44394a2f04bb044d3fd8"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其三",
        "preface": "",
        "paragraphs": [
            "小楼嶻嶭乱山横，独倚朱栏度晚晴。",
            "忽听如簧语音好，祗缘高处最宜鶑。"
        ],
        "notes": "",
        "id": "8fd577188625ff35244e325788861a5f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其四",
        "preface": "",
        "paragraphs": [
            "枉费花工著意催，漫山桃李总非材。",
            "要令千古芬香在，能作和羹自有梅。"
        ],
        "notes": "",
        "id": "a6e1a01e9eb17da39bde466be90c4a7f"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其五",
        "preface": "",
        "paragraphs": [
            "花径风来百样香，卷帘春水绿池塘。",
            "如今万事销磨尽，四卷楞伽味最长。"
        ],
        "notes": "",
        "id": "2e7006f5b83bfe380229bf8ecf5aa8bf"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其六",
        "preface": "",
        "paragraphs": [
            "春服何当咏舞雩，凤池今是鲁真儒。",
            "向令未解边城戍，能对东风一笑无。"
        ],
        "notes": "",
        "id": "f243151e98e672ece2b24fa658401b05"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其七",
        "preface": "",
        "paragraphs": [
            "锦带吴钩轻薄儿，三三五五竞花时。",
            "太平乐事从谁得，费尽经纶尔不知。"
        ],
        "notes": "",
        "id": "a0fc96775651b66e1ef7db4b9974a9e1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其八",
        "preface": "",
        "paragraphs": [
            "门外烟花看不厌，东风故为客开帘。",
            "如今乐极思畴昔，长是春深未解严。"
        ],
        "notes": "",
        "id": "40b14ed6e7189c0f28cae1d8e149aab0"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其九",
        "preface": "",
        "paragraphs": [
            "燕羽差池何处归，衔恩春傍主人飞。",
            "定须借与一巢稳，十载飘零事事非。"
        ],
        "notes": "",
        "id": "7db199950f829c4755ad38933fec756b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "官满趋朝留滞吴门即事书怀十首  其一〇",
        "preface": "",
        "paragraphs": [
            "裁剪群英荷化工，闲中无计答春风。",
            "自锄花径平如掌，要使荆榛一扫空。"
        ],
        "notes": "",
        "id": "9de5da89be8be73b677c0c910387894c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江守祷晴即应时近元夕矣寄呈五绝句  其一",
        "preface": "",
        "paragraphs": [
            "丹邱雨里看春回，密雾浓云拨不开。",
            "怪底寒窗烘晓日，朱轓亲祷梵宫来。"
        ],
        "notes": "",
        "id": "48358787a59f45daf59af5ca020a0096"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江守祷晴即应时近元夕矣寄呈五绝句  其二",
        "preface": "",
        "paragraphs": [
            "投晓家家笑语声，夜来风促雨如倾。",
            "都缘默祷胸中久，一瓣香焚唤得晴。"
        ],
        "notes": "",
        "id": "24a3c6839817f0d2ecfa75876af70a97"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江守祷晴即应时近元夕矣寄呈五绝句  其三",
        "preface": "",
        "paragraphs": [
            "梅经多雨玉飘零，就有残枝困未醒。",
            "安得吴侬不歌舞，满畦扶起麦青青。"
        ],
        "notes": "",
        "id": "c79f75ca22b7c075a51c71294a6f7ce2"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江守祷晴即应时近元夕矣寄呈五绝句  其四",
        "preface": "",
        "paragraphs": [
            "东风吹断雨如绳，一夜仍开曲沼冰。",
            "便试元宵强半月，孰知天意欲催灯。"
        ],
        "notes": "",
        "id": "7f59abc64d52bd9329aedbe5f3ba9520"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "平江守祷晴即应时近元夕矣寄呈五绝句  其五",
        "preface": "",
        "paragraphs": [
            "安排灯火作鳌头，人乐公来再有秋。",
            "转雨作晴谈笑事，他州谁得似吾州。"
        ],
        "notes": "",
        "id": "f6356fb6b57b5f46cd768554b3978934"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "夜抵德清县偶题",
        "preface": "",
        "paragraphs": [
            "溪山夺目壮哉县，风露侵肌老矣身。",
            "断岸横舟偏得月，小桥曳杖不逢人。"
        ],
        "notes": "",
        "id": "384ad0b228b07183ecf1dc2411a20cc1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再过宜兴舟中见芍药数枝忆淮乡此花之盛为之怅然辄成三绝  其一",
        "preface": "",
        "paragraphs": [
            "故眼相看未作疏，平生风味是吾庐。",
            "娉娉袅袅谁家子，浪说倾城总不如。"
        ],
        "notes": "",
        "id": "b45b7440ac94771c7ea225964a060148"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再过宜兴舟中见芍药数枝忆淮乡此花之盛为之怅然辄成三绝  其二",
        "preface": "",
        "paragraphs": [
            "少时暮暮复朝朝，一水相望恨未消。",
            "岸曲横舟试回首，隔帘斜立数妖娆。"
        ],
        "notes": "",
        "id": "b2c3413565c31136ac85572881d994ba"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "再过宜兴舟中见芍药数枝忆淮乡此花之盛为之怅然辄成三绝  其三",
        "preface": "",
        "paragraphs": [
            "却是溪头消息真，故园十载漫风尘。",
            "如今不问黄楼子，浅白轻红自可人。"
        ],
        "notes": "",
        "id": "9f939cab3980ae6aa0f1be620967d225"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "薄暮游潘登仕园园有堂三间榜曰一枝盖湖公枢密两取庄周郄诜之语既以嘉潘亦以勉潘之二子因用其意各赋一绝  其一",
        "preface": "",
        "paragraphs": [
            "斜窗短屋傍残晖，宴坐萧然老布衣。",
            "枯淡生涯一枝足，世间惊鹊误南飞。"
        ],
        "notes": "",
        "id": "d732e89135a8bad7e120f9fc282327bc"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "薄暮游潘登仕园园有堂三间榜曰一枝盖湖公枢密两取庄周郄诜之语既以嘉潘亦以勉潘之二子因用其意各赋一绝  其二",
        "preface": "",
        "paragraphs": [
            "玉树郎君两白眉，照人英爽自儿时。",
            "乃翁可笑太多事，绕舍春风千万枝。"
        ],
        "notes": "",
        "id": "10324a83679519989f520c9ec237b4f9"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "芜城",
        "preface": "",
        "paragraphs": [
            "鶑歌燕语戏晴晖，日暮行人缓缓归。",
            "十里芜城春色晚，回头往事已全非。"
        ],
        "notes": "",
        "id": "81d4f252bb92c62593c4c4439eba3ad5"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "有客来从阳羡闻元绩离家已月余由昆山过临安桐庐计今合归矣元绩当不惜迂路一访仆于苕霅间也戏为一绝招之元绩纯孝人每在道念亲殊切",
        "preface": "",
        "paragraphs": [
            "风露侵人曷往哉，白云飞处棹徘徊。",
            "平时识面尽经过，莫为茅簷偏不来。"
        ],
        "notes": "",
        "id": "04ce00816415c297172ea9adb3e04d07"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "感时  其一",
        "preface": "",
        "paragraphs": [
            "伤春那得易为情，世味年来一一更。",
            "驰马弯弓今日事，儒冠深觉误平生。"
        ],
        "notes": "",
        "id": "d6ccb38b834a8d3e7eeec16785e46dd1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "感时  其二",
        "preface": "",
        "paragraphs": [
            "忽传群盗下淮濒，又逐黄州韩使君。",
            "却望长安在天上，愁看天际有孤云。"
        ],
        "notes": "",
        "id": "fff13829d4659fa63b94a399832f7c04"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "晚坐和韵  其一",
        "preface": "",
        "paragraphs": [
            "急雪逢春易作晴，穷阎犹复断人行。",
            "公家何在欲乘月，夜半扁舟不隔城。"
        ],
        "notes": "",
        "id": "4818d0e6ad67f8c5abf0176a137e7a1b"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "晚坐和韵  其二",
        "preface": "",
        "paragraphs": [
            "好月侵阶已十分，太清不受一尘昏。",
            "今宵定自梅花发，踈影横斜何处村。"
        ],
        "notes": "",
        "id": "b72e698864a314e700ec760089c68a13"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "晚坐和韵  其三",
        "preface": "",
        "paragraphs": [
            "篇篇振玉妙玲珑，字字春风和气中。",
            "安得居家无一事，搜吟日日与君同。"
        ],
        "notes": "",
        "id": "b1c3a40ebaff94e1587ad0fdb6bc20ef"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "晚坐和韵  其四",
        "preface": "",
        "paragraphs": [
            "醉眼全醒病亦醒，虚斋危坐听无声。",
            "锦囊欲报清新句，自笑常谈只老生。"
        ],
        "notes": "",
        "id": "2048b620869dde02c3fa1d8c8c5416c1"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "晚坐和韵  其五",
        "preface": "",
        "paragraphs": [
            "城东韩李城南赵，欲往从之道阻长。",
            "与我诗盟烦借问，角弓永好愿无忘。"
        ],
        "notes": "",
        "id": "c902e96eac88a28c6ca681a4442fa078"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵病起二首  其一",
        "preface": "",
        "paragraphs": [
            "不妨佳句太频频，还得愁中眼渐明。",
            "好是维摩病初醒，又将口业起纷争。"
        ],
        "notes": "",
        "id": "e35ead77e9e2ab892aad3693a6d18542"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵病起二首  其二",
        "preface": "",
        "paragraphs": [
            "闻道车书未一家，平时苦苦念京华。",
            "新来忽得幽居味，竹屋茅簷政自嘉。"
        ],
        "notes": "",
        "id": "a02ba7b027a84604f3b4cd2989f27d32"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送阎少隠同其弟伯子宣子赴试淮南为一月之别某以病起不及饯送为三绝  其一",
        "preface": "",
        "paragraphs": [
            "二难晚出材无敌，老将从来勇冠军。",
            "一月望公三捷至，秋风不惜暂离群。"
        ],
        "notes": "",
        "id": "7ec8f94a57d9bed3e2107594a3839990"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送阎少隠同其弟伯子宣子赴试淮南为一月之别某以病起不及饯送为三绝  其二",
        "preface": "",
        "paragraphs": [
            "街头日夜催槐黄，去去归帆如许忙。",
            "我病公行欠巵酒，少迟饮至共传觞。"
        ],
        "notes": "",
        "id": "5a05d263c6b39d63e0607fc1f0c9002a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "送阎少隠同其弟伯子宣子赴试淮南为一月之别某以病起不及饯送为三绝  其三",
        "preface": "",
        "paragraphs": [
            "扛鼎拔山谁长雄，八千号数夸江东。",
            "公家子弟又可用，要与父兄成大功。"
        ],
        "notes": "",
        "id": "894cf47e1409c4051bd662aebb1b69a6"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题章伯深臞怪图  其一",
        "preface": "",
        "paragraphs": [
            "竹户茅簷一迳斜，清樽黄卷定生涯。",
            "溪山胜处春长在，却放朱藤一半花。"
        ],
        "notes": "",
        "id": "412e4eb544359b5fee33ba6866bc4558"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "题章伯深臞怪图  其二",
        "preface": "",
        "paragraphs": [
            "杖策山隈亦水滨，闲中未害饱经纶。",
            "何曾寂寞嵌岩里，惯著风流廊庙人。"
        ],
        "notes": "",
        "id": "f864e57ab5ceaa3697ad546f25279fef"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "画枯木",
        "preface": "",
        "paragraphs": [
            "乞与空斋伴我闲，风霜谙尽各苍颜。",
            "不妨黛色凌云干，蟠屈生绡寻尺间。"
        ],
        "notes": "",
        "id": "1fa6213711452551c0d343876742f7bd"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵耿荐可催菊三首  其一",
        "preface": "",
        "paragraphs": [
            "黄花应自惜离披，欲放清香故故迟。",
            "病客高眠防不肯，剩裁好语报花知。"
        ],
        "notes": "",
        "id": "c49d1a2f3c3e2e6eed1295f0cf295969"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵耿荐可催菊三首  其二",
        "preface": "",
        "paragraphs": [
            "衔杯采菊久寻医，白发苍颜渐可期。",
            "准拟新来强作意，又从愁里过花时。"
        ],
        "notes": "",
        "id": "87a36f4758e73da4a71159b26f8d8237"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "次韵耿荐可催菊三首  其三",
        "preface": "",
        "paragraphs": [
            "年来花意亦难猜，陶令东篱独未开。",
            "伴赋落英吾岂敢，狂言聊复为君催。"
        ],
        "notes": "",
        "id": "ff19b606d1bfdff060808d13a541eae7"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "黄兵部生辰  其一",
        "preface": "",
        "paragraphs": [
            "中朝人物竞推先，富贵前涂看永年。",
            "九万里程飞正远，八千春干久弥坚。"
        ],
        "notes": "",
        "id": "d67586fc897b4bbf31015313eddf4f84"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "黄兵部生辰  其二",
        "preface": "",
        "paragraphs": [
            "南国初持使节回，斑衣仍把锦新裁。",
            "大椿更向萱堂祝，长到春来共寿杯。"
        ],
        "notes": "",
        "id": "d5ad75c484bec3c5c18b01654637f2df"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "黄兵部生辰  其三",
        "preface": "",
        "paragraphs": [
            "早岁蜚声应宿郎，至今鸡舌尚含香。",
            "未应驷马夸流俗，只为慈亲乐故乡。"
        ],
        "notes": "",
        "id": "1a6f94738e70927051ef4850ce2c7b16"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "黄兵部生辰  其四",
        "preface": "",
        "paragraphs": [
            "地上泉流府库充，艰难天与岁时丰。",
            "他时若论关中漕，合数萧何第一功。"
        ],
        "notes": "",
        "id": "94029caf09550ee2ac105ce9c2a6c8fa"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "奉陪舅丈秘书彦平主簿兄游慧聚终日小饮上方待月再历妙峰诸胜处用前人韵得二诗是日尝微雨作  其一",
        "preface": "",
        "paragraphs": [
            "凭高情不浅，尽日倚胡床。",
            "云散他山雨，风来古殿香。",
            "一川横晚照，重阁枕秋光。",
            "欲写无穷意，诗凡不擅场。"
        ],
        "notes": "",
        "id": "c58e32a1d82ed62b54c57ad1ed0cfb8a"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "奉陪舅丈秘书彦平主簿兄游慧聚终日小饮上方待月再历妙峰诸胜处用前人韵得二诗是日尝微雨作  其二",
        "preface": "",
        "paragraphs": [
            "迎宵山吐月，不受寸云吞。",
            "看影筛林杪，移尊藉石根。",
            "参差明梵刹，一二数烟村。",
            "高处僧眠未，携筇试打门。"
        ],
        "notes": "",
        "id": "e0e06fd2b7ae8f83b80869bdde029d9c"
    },
    {
        "author": "仲并",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "政恐崖州如有北，却应未肯受谗夫。"
        ],
        "notes": "",
        "id": "3c9062affd5e4427dc41472e2a91a468"
    },
    {
        "author": "仲并",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "正西山、雨过弄晴景，竹屋贯斜晖。",
            "问谁将千斛，霏瑛落屑，吹上花枝。",
            "风外青鞋未熟，鼻观已先知。",
            "扰损江南客，诗面难肥。",
            "两句林边倾盖，笑化工开落，尤甚儿嬉。",
            "叹额黄人去，还是隔年期。",
            "渺飞魂、凭谁招取，赖故人、沈水煮花瓷。",
            "犹堪待，岭梅开后，一战雄雌。"
        ],
        "notes": "",
        "id": "a7a4823bb18120de4d11160fab9d33c0"
    },
    {
        "author": "仲并",
        "dynasty": "宋",
        "type": "词",
        "rhythmic": "大圣乐令・玉团儿",
        "title": "",
        "preface": "",
        "paragraphs": [
            "豆蔻梢头春正早。",
            "敛修眉、未经重扫。",
            "湖山清远，几年牢落，风韵初好。",
            "慢绾垂螺最娇小。",
            "是谁家、舞腰袅袅。",
            "而今莫谓，春归等闲，分付芳草。"
        ],
        "notes": "",
        "id": "3d2e1b84d2f01bf2d2248d7fc9eb8c19"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "今雨几人来，冰霰更凝寒色。",
            "门外车多长者，顿光生蓬荜。",
            "缤纷飞雪更初梅，特特为留客。",
            "惟恨坐无华馔，只平时真率。"
        ],
        "notes": "",
        "id": "8cf334d40138c01a0e63780a6309dd8a"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "襟韵绝纤尘，炯炯夜光明月。",
            "合是紫荷持橐，侍丹墀清切。",
            "暗香疏影想公家，人与梅超绝。",
            "酒罢帝城早去，占百花先发。"
        ],
        "notes": "",
        "id": "3cd4b86f95a014c916ee640ff37a03e1"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "分手又三秋，犹记花时歌别。",
            "每念征帆归晚，误五湖风月。",
            "清江休望使君来，指日趋天阙。",
            "婿玉翁冰相映，看紫薇花发。"
        ],
        "notes": "",
        "id": "9120f4ae22304ea6db857e9a1a86759a"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "阀阅盛中州，冠冕共推华族。",
            "耐久松筠交契，更襟怀金玉。",
            "诸儒皆自愧卢前，小试暂符竹。",
            "行看世官入践，继西枢前躅。"
        ],
        "notes": "",
        "id": "449966d960a661b554adcefdfef33209"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "淮上五分符，名在图书东壁。",
            "坐对书成多暇，写青箱千帙。",
            "一杯先为祝东风，丹诏来朝夕。",
            "何处称公挥翰，定北扉西掖。"
        ],
        "notes": "",
        "id": "c8486c85554e79ce3a40c2cd4aefb7d8"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "今古满胸中，韬略一时人杰。",
            "高卧溪山好处，迟十年斋钺。",
            "朱轓休傍武陵溪，梅花记曾别。",
            "早晚殿前归侍，总周庐千列。"
        ],
        "notes": "",
        "id": "37be72826edc8bef77e6719bab8d2182"
    },
    {
        "author": "仲并",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "二陆起云间，千载风流人物。",
            "未似一门三凤，向层霄联翼。",
            "贞元朝士苦无多，公今未华发。",
            "重向紫宸朝路，立鹓鸾前列。"
        ],
        "notes": "",
        "id": "9e8f3cd97e35ebc5ec477862c6206061"
    },
    {
        "author": "仲并",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "庭梧叶密未惊秋。",
            "风雨潇潇特地愁。",
            "愁绪如丝无尽头。",
            "思悠悠。",
            "怅望王孙空倚楼。"
        ],
        "notes": "",
        "id": "5807c13f21f2e0fc374296a0422f08b6"
    },
    {
        "author": "仲并",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "隈岩侧。",
            "怪生小院香来别。",
            "香来别。",
            "嫩黄细细，商量齐发。",
            "佳人敛笑贪先折。",
            "重新为翦斜斜叶。",
            "斜斜叶。",
            "钗头常带，一秋风月。"
        ],
        "notes": "",
        "id": "733788797f8ca0d4760404b2dd93ebea"
    },
    {
        "author": "仲并",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "练江风静，卧冰奁百尺，朱阑飞入。",
            "江远浮天天在水，水满半天云湿。",
            "白鸟明边，青山断处，眼冷江头立。",
            "月明潮上，苇间渔唱声急。",
            "几度吹老苹花，野香无数，欲寄应难及。",
            "天借诗人供醉眼，尊俎一时收拾。",
            "竹里行厨，花间步障，风雨生呼吸。",
            "酒阑歌罢，钓船先具蓑笠。"
        ],
        "notes": "",
        "id": "bc2b6ea2b0ccf7f3227af5520ecad0af"
    },
    {
        "author": "仲并",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "金滕事业。",
            "庆丹青千载，勋在王室。",
            "圣主英明平万国，天产非常人物。",
            "岳渎分灵，熊罴符梦，五百年方出。",
            "致君尧舜，要须纯用经术。",
            "须信凤阁仙人，风流文采，蔼家声如昔。",
            "献纳司存持禁橐，合历三台清秩。",
            "倦宿承明，乞麾临郡，暂辍金闺直。",
            "五云深处，一星今在南极。"
        ],
        "notes": "",
        "id": "64fc9c21a0a57a565c8e779f1d2a13f0"
    },
    {
        "author": "仲并",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "江南春早，尚馀寒门巷，杨花飘逐。",
            "一色初梅开尽也，不数芳园红绿。",
            "珍重骚人，幽怀分寄，高韵歌黄竹。",
            "六花羞避，满笺凌乱琼玉。",
            "应念有客长安，履穿东郭，无与怜穷独。",
            "鼓棹前溪非兴尽，寒怯水栖岩宿。",
            "咫尺君家，瑶田无径，冰柱排银屋。",
            "瓮头春到，唤回晚梦清熟。"
        ],
        "notes": "",
        "id": "2b827227671c70653196491265c00509"
    },
    {
        "author": "仲并",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "灰飞嶰竹。",
            "庆群阴消尽，新阳来复。",
            "云物呈祥连瑞霭，烟气纷纷馥馥。",
            "紫陌香衢，朱檐影里，罗绮花成簇。",
            "岭梅惊暖，数枝争绽寒玉。",
            "有人袅袅盈盈，今朝特地，为我新妆束。",
            "娇倚银床添绣线，长喜修眉舒绿。",
            "不道多情，锦屏罗幌，难得欢生足。",
            "谁知今夜，玉壶银漏催促。"
        ],
        "notes": "",
        "id": "45e0afead701f7289863d7de870a227a"
    },
    {
        "author": "仲并",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "门巷乌衣应好在，风韵尚依然。",
            "知是蓬瀛第几仙。",
            "秀色粲当筵。",
            "索句濡毫云阁里，清坐袅炉烟。",
            "谁赋回文第二篇。",
            "除是见娟娟。"
        ],
        "notes": "",
        "id": "fe3f5b5890d6749074f46ed6113866dd"
    },
    {
        "author": "仲并",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "静练平千顷，华栋俯中流。",
            "凌晨画戟，来看宿雨断虹收。",
            "八九胸中云梦，三千笔端风月，无处快凝眸。",
            "笑咏一堂上，挥麈气横秋。",
            "俯危阑，红日下，暮云稠。",
            "无穷伟观，祗应天意为君谋。",
            "容我时醒时醉，独泛微烟微雨，浩荡逐轻鸥。",
            "不羡岳阳胜，丹碧耸层楼。"
        ],
        "notes": "",
        "id": "de5f72c235fe9b6b9e4dc32dfe34dc65"
    },
    {
        "author": "仲并",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "华栋一何丽，移下小壶天。",
            "几多曲房新户，缥缈似当年。",
            "曾是使君风度，元有胸中丘壑，六月竹风寒。",
            "一洗筝笛耳，歌舞粲筵间。",
            "坐中客，醒复醉，听无眠。",
            "已回归梦，犹复袅袅记清圆。",
            "尚想饮中仙子，来处馀香飘坐，胜韵此双全。",
            "为寄月华语，难与并蝉娟。"
        ],
        "notes": "",
        "id": "64c820ffc5cf24de0258bec5e3ac87f4"
    },
    {
        "author": "仲并",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "清远湖山佳丽人。",
            "柳边花下复清晨。",
            "向前犹有几多春。",
            "祓禊秋千时节近，管弦歌舞一回新。",
            "未嗔狂客污车茵。"
        ],
        "notes": "",
        "id": "fc26a35ffca504f095a25b11194885c4"
    },
    {
        "author": "仲并",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "说似当年老季伦。",
            "君家虽富客常贫。",
            "何曾一笑任吾真。",
            "酒满罢留天下士，词新空赋坐中春。",
            "谁能绝笔更书麟。"
        ],
        "notes": "",
        "id": "727545b4b948fe0a3d654dc8e679c1c1"
    },
    {
        "author": "仲并",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雅称诗人美孟都。",
            "清新幽韵比来无。",
            "新来学得绣工夫。",
            "经卷但知从阿母，醉来翁已要人扶。",
            "尚能把盏劝屠苏。"
        ],
        "notes": "",
        "id": "4fdfffb2ebeef8d9ea6b1b765e42264e"
    },
    {
        "author": "仲并",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "举案家风未肯低。",
            "清心端自秀深闺。",
            "芝兰玉树宁馨儿。",
            "早岁安禅灵照女，静中经卷手常携。",
            "声名要与断机齐。"
        ],
        "notes": "",
        "id": "fb31e546daa52ca931fa625a8b70a811"
    },
    {
        "author": "仲并",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "草圣与诗馀。",
            "清韵谁如。",
            "生绡团扇倩谁书。",
            "月湛素华天似水，深院凉初。",
            "人散晚钟疏。",
            "后约还虚。",
            "良宵忍放枕鸾孤。",
            "要得相逢除是梦，有梦来无。"
        ],
        "notes": "",
        "id": "6561f7ceda41a9e5ee79036d8b780ef1"
    },
    {
        "author": "仲并",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "倾国与倾城。",
            "袅袅盈盈。",
            "歌喉巧作断肠声。",
            "看尽风光花不语，却是多情。",
            "家近董双成。",
            "三妙齐名。",
            "谁教蜂蝶漫经营。",
            "留取无双风味在，真是琼英。"
        ],
        "notes": "",
        "id": "e246f6b457fec113fc42ab719d950935"
    },
    {
        "author": "仲并",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "趁拍舞初筵。",
            "柳袅春烟。",
            "街头桃李莫争妍。",
            "家本凤楼高处住，锦瑟华年。",
            "不用抹繁弦。",
            "歌韵天然。",
            "天教独立百花前。",
            "但愿人如天上月，三五团圆。"
        ],
        "notes": "",
        "id": "3c90fe31d6201ae2b0cf0aa6df5a3985"
    },
    {
        "author": "仲并",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "秀出群儿，柳眉濯濯春庭院。",
            "不亲歌扇。",
            "弄笔勤书篆。",
            "翁已无能，老退惭赪面。",
            "欣同宴。",
            "坐来喜见。",
            "痛饮惊无算。"
        ],
        "notes": "",
        "id": "d5c556b0f479f6a1858b177424b24cf2"
    },
    {
        "author": "仲并",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "试六花院落。",
            "正柳绵飘坠，因风无著。",
            "吴王旧城郭。",
            "记乌衣门巷，小桥帘幕。",
            "他州寥索。",
            "漫等闲、桃英杏萼。",
            "认幽香来处，群芳尽掩，蕙心先觉。",
            "行乐。",
            "燕雏莺友，浪语狂歌，休休莫莫。",
            "兰房绣幄。",
            "添新恨，念前约。",
            "殢十分芳景，十分春意，休惜十分共酌。",
            "任十分、吹老寒梅，戌楼画角。"
        ],
        "notes": "",
        "id": "5a891b3e27eedbabe8cf5bc38b9a5cf9"
    },
    {
        "author": "仲并",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "溪边风物已春分。",
            "画堂烟雨黄昏。",
            "水沈一缕袅炉薰。",
            "尽醉芳尊。",
            "舞袖飘摇回雪，歌喉宛转留云。",
            "人间能得几回闻。",
            "丞相休嗔。"
        ],
        "notes": "",
        "id": "b94163b3bfa07bee32bf57bee5750c6c"
    },
    {
        "author": "仲并",
        "dynasty": "宋",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "春波浅碧涨方池。",
            "池台深锁烟霏。",
            "缓歌争胜早莺啼。",
            "客忍轻归。",
            "合坐香凝宿雾，垫巾梅插寒枝。",
            "渐西蟾影漾馀辉。",
            "醉倒谁知。"
        ],
        "notes": "",
        "id": "9646edda0981bd717d93588fd56f2a2e"
    },
    {
        "author": "仲并",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "铃阁寻盟未肯寒。",
            "鹢首驻江干。",
            "云烟翰墨，风流尊俎，不放更残。",
            "金声掷地西清老，天未许终闲。",
            "知音素赏，当筵一曲，流水高山。"
        ],
        "notes": "",
        "id": "b1299405c1c45c3eba9feafea1b2e402"
    },
    {
        "author": "仲并",
        "dynasty": "宋",
        "type": "词",
        "rhythmic": "芰荷香",
        "title": "",
        "preface": "",
        "paragraphs": [
            "醉凝眸。",
            "正行云遮断，澄练江头。",
            "皓月今宵何处，不管中秋。",
            "朱阑倚遍，又微雨、催下危楼。",
            "秋风空响更筹。",
            "不将好梦，吹过南州。",
            "浮远轩窗异日到，山空云净，江远天浮。",
            "别去客怀，无赖准拟开愁。",
            "冰轮好在，解随我、天际归舟。",
            "何须舞袂歌喉。",
            "一觞一咏，谈笑风流。"
        ],
        "notes": "",
        "id": "02de87ab2674b1a973da7091e3369ae6"
    },
    {
        "author": "仲并",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "宛如姑射人冰雪。",
            "知公不负佳风月。",
            "莫放漏声残。",
            "清风生坐间。",
            "赏春心未足。",
            "翦尽尊前烛。",
            "此乐自难忘。",
            "一觞还一觞。"
        ],
        "notes": "",
        "id": "2e70cd55e34cdf9be82b36c6e0dc4c01"
    },
    {
        "author": "仲并",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "冰清玉映，自是闺房秀。",
            "十里卷朱帘，好紫陌、家家未有。",
            "天然情素，高压一城春，花艳丽，月精神，梅韵腰枝瘦。",
            "曲屏虚幌，枉著鸳鸯绣。",
            "不是不相逢，泪空滴、年年别袖。",
            "从他兰菊，秋露与春风，终不似，玉人人，一片心长久。"
        ],
        "notes": "",
        "id": "caa2d1084d810f424c14f4ce8830f6d8"
    },
    {
        "author": "仲并",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "间世麒麟降自天。",
            "光辉列宿灿初躔。",
            "他年身致夔龙列，少日心存翰墨边。",
            "簪彩笔，照金莲。",
            "词华当使思如泉。",
            "未论耸壑昂霄事，且与衰翁慰暮年。"
        ],
        "notes": "",
        "id": "ebf140bb26c80578d9de4b2988e11e4e"
    },
    {
        "author": "仲并",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "小泊横塘日欲斜。",
            "一枝犹有未残花。",
            "几年燕子无消息，今日飞来王谢家。",
            "歌水调，韵琵琶。",
            "声声都是怨年华。",
            "钗头杏子今如许，翦烛裁诗莫问他。"
        ],
        "notes": "",
        "id": "7eaeb4e6949189b112e0f647092af75f"
    }
]