[
    {
        "author": "周𣸣",
        "dynasty": "唐",
        "type": "诗",
        "rhythmic": "",
        "title": "重门曲",
        "preface": "",
        "paragraphs": [
            "憔悴容华怯对春，寂寥宫殿锁闲门。",
            "此身却羡宫中树，不失芳时雨露恩。"
        ],
        "notes": "",
        "id": "57a691081a8f07192b095eb4e7f4553f"
    },
    {
        "author": "周𣸣",
        "dynasty": "唐",
        "type": "诗",
        "rhythmic": "",
        "title": "山下水",
        "preface": "",
        "paragraphs": [
            "背云冲石出深山，浅碧泠泠一带寒。",
            "不独有声流出此，会归沧海助波澜。"
        ],
        "notes": "",
        "id": "ffaa188c889e73b4539da100a7170cec"
    },
    {
        "author": "周𣸣",
        "dynasty": "唐",
        "type": "诗",
        "rhythmic": "",
        "title": "逢邻女",
        "preface": "",
        "paragraphs": [
            "日高邻女笑相逢，慢束罗裙半露胸。",
            "莫向秋池照绿水，参差羞杀白芙蓉。"
        ],
        "notes": "",
        "id": "4db06c138e48e29b4e4e205c8484d0b1"
    },
    {
        "author": "周𣸣",
        "dynasty": "唐",
        "type": "诗",
        "rhythmic": "",
        "title": "废宅",
        "preface": "",
        "paragraphs": [
            "牢落画堂空锁尘，荒凉庭树暗消春。",
            "豪家莫笑此中事，曾见此中人笑人。"
        ],
        "notes": "",
        "id": "a3a85219457740ac62a496dc7325a513"
    },
    {
        "author": "周𣸣",
        "dynasty": "唐",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "姑射仙人笑脸开，肯将脂粉涴香腮。",
            "只因悮入桃源洞，惹得春风上面来。",
            "（见《永乐大典》卷二八○九，中华书局影印本第三五册。",
            "）（按：《粤诗搜逸》卷二引《连州志》谓𣸣为渭弟。",
            "若其言可信，则𣸣应为南汉末至宋初入。",
            "惜尚无从证定，姑仍从《全唐诗》收入事迹无考作者。",
            "）。"
        ],
        "notes": "",
        "id": "d564ee8f6fcdf76e066fed8477c6240a"
    }
]