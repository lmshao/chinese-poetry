[
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 潇湘夜雨",
        "preface": "",
        "paragraphs": [
            "终夜雨潇潇，闷杀孤舟客。",
            "滴滴打蓬声，错讶灵妃瑟。"
        ],
        "notes": "",
        "id": "94b0e1005e9a00b59528910d8ff449ef"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 洞庭夜月",
        "preface": "",
        "paragraphs": [
            "秋夜净无云，嫦娥展孤镜。",
            "灏气浸澄波，荡漾光还定。"
        ],
        "notes": "",
        "id": "e2e459655b46dd5cc10403741fb286ed"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 远浦归帆",
        "preface": "",
        "paragraphs": [
            "极浦一帆回，招招近岸开。",
            "倚船试相问，莫是故乡来。"
        ],
        "notes": "",
        "id": "ad79d6f6eb49767587105074eae860e0"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 平沙落雁",
        "preface": "",
        "paragraphs": [
            "唤侣下寒汀，争宿芦花萼。",
            "夜半渔翁过，惊起还飞落。"
        ],
        "notes": "",
        "id": "bb5a7b6dfed7f0a0bc08b336ae79bcd7"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 烟寺晚钟",
        "preface": "",
        "paragraphs": [
            "野烟寺初暝，僧添宝篆香。",
            "鲸音送残照，敲落楚天霜。"
        ],
        "notes": "",
        "id": "c32453a50bd1918b0c257ff660091a08"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 渔村夕照",
        "preface": "",
        "paragraphs": [
            "日落大江头，返照江村里。",
            "独有羡鱼翁，垂纶收不起。"
        ],
        "notes": "",
        "id": "d247d6f6cf3a729cb9c6dd19aa32c0d2"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 山市晴岚",
        "preface": "",
        "paragraphs": [
            "茅屋开山脚，岚光映日光。",
            "行人消野兴，个个醉壶觞。"
        ],
        "notes": "",
        "id": "c6a767feeb2e6bafb89dc6bfc45ae5aa"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "潇湘八景诗 江天暮雪",
        "preface": "",
        "paragraphs": [
            "江上雪纷纷，风寒天已暮。",
            "中有泛舟人，兴尽迷归路。"
        ],
        "notes": "",
        "id": "27456d2ef45e8649d15a27fb56f1f0be"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "岳阳楼望洞庭",
        "preface": "",
        "paragraphs": [
            "每因蜀水涨，横遏楚江流。",
            "气象吞云梦，波澜彻夏秋。",
            "风云几开阖，日月自沉浮。",
            "欲济谁舟楫，乾坤独倚楼。"
        ],
        "notes": "",
        "id": "5e01fdf76d91a5bcc38bb563af7a04ba"
    },
    {
        "author": "张经",
        "dynasty": "宋",
        "type": "诗",
        "rhythmic": "",
        "title": "王质过洞庭",
        "preface": "",
        "paragraphs": [
            "云可有无水，风能奔走沙。",
            "蟠深鸣老𧌑，飞倦落长鸦。",
            "地有湘头尾，山无楚正斜。",
            "人间与天上，何处碍浮槎。"
        ],
        "notes": "",
        "id": "4fc60a101dea59ec136a7ff050da8098"
    }
]