[
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "挽知临安府兼浙西制置使曾公  其一",
        "preface": "",
        "paragraphs": [
            "德祐思良弼，江西出大臣。",
            "报忠昭汉议，靖献有殷仁。",
            "皦日五朝老，清风百世人。",
            "几时归衮绣，秋草卧麒麟。"
        ],
        "notes": "",
        "id": "cf41e8144b3d84afef9c53725d0cda08"
    },
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "挽知临安府兼浙西制置使曾公  其二",
        "preface": "",
        "paragraphs": [
            "永绍传贤启，慈元拱女尧。",
            "鼇山犹赑屭，鹏海极扶摇。",
            "宫殿春旗晓，帘帷社饭朝。",
            "龙髯攀不及，鸾驭去何遥。"
        ],
        "notes": "",
        "id": "cd09580ec4c250f4ef487a92791e0fc0"
    },
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "挽知临安府兼浙西制置使曾公  其三",
        "preface": "",
        "paragraphs": [
            "立海终风黑，洗光双日红。",
            "余波溅渤澥，仙仗岌崆峒。",
            "宗庙神灵在，公师礼数崇。",
            "平生精履屐，尚觉小臣忠。"
        ],
        "notes": "",
        "id": "e7a019f32354205bbe2e6406e930af51"
    },
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "挽知临安府兼浙西制置使曾公  其四",
        "preface": "",
        "paragraphs": [
            "返輤荣归寝，帷堂哭设衣。",
            "神情如梦叶，沧海怅心违。",
            "百世功言立，千年城郭非。",
            "任安犹未死，哀泪不堪挥。"
        ],
        "notes": "",
        "id": "4bec0e72bb711f51e184ad8aa5a569d1"
    },
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "题高远楼",
        "preface": "",
        "paragraphs": [
            "独行三十六峰头，飞过东华百尺楼。",
            "今日中原前日梦，天人极乐世人愁。",
            "后千载续后千载，外九州环外九州。",
            "此处名烦君著眼，区区复记又何求。"
        ],
        "notes": "",
        "id": "528dd3859f848e1ade33710cfdadfb4d"
    },
    {
        "author": "曾子良",
        "dynasty": "宋",
        "type": "诗",
        "rhythmic": "",
        "title": "题章明叔春雨庵",
        "preface": "",
        "paragraphs": [
            "春雨生草木，雨去作流水。",
            "流水不顾返，草木生未已。",
            "愿随流水去，一日行万里。"
        ],
        "notes": "",
        "id": "d3d2111fa9174c07d5a80d36119d3448"
    }
]