[
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "夜过鄱阳湖三首  其一",
        "preface": "",
        "paragraphs": [
            "风驱残暑月侵衣，仙客乘槎八月归。",
            "万顷平湖波不动，夜深鸣橹渡如飞。"
        ],
        "notes": "",
        "id": "b70eee510c5d1781b7c048db392062f1"
    },
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "夜过鄱阳湖三首  其二",
        "preface": "",
        "paragraphs": [
            "平湖闻说浪如山，今夜扁舟在还。",
            "天象水光俱一色，此身安渡斗牛间。"
        ],
        "notes": "",
        "id": "dc118ee97785ce15a5d44676c6b28032"
    },
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "夜过鄱阳湖三首  其三",
        "preface": "",
        "paragraphs": [
            "鄱阳湖面三百里，草树云山望里无。",
            "月夜扁舟讶何许，一天星汉近相趋。"
        ],
        "notes": "",
        "id": "c78755c2b91e63489ed31ba1a50ff6f4"
    },
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "题饶州永平监百叶黄梅",
        "preface": "",
        "paragraphs": [
            "百叶黄梅照小堂，江南春色冠年芳。",
            "洛妃不露朝霞脸，秦女聊开散麝粧。",
            "已荐香风来枕席，更留美实特杯觞。",
            "一枝今日欲谁赠，且伴钗头金凤凰。"
        ],
        "notes": "",
        "id": "b4f2d6b7005b34e547892e63cd310bbd"
    },
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "绍兴府寒食湖山游人",
        "preface": "",
        "paragraphs": [
            "江南春色胜常年，蚕妇耕夫笑语妍。",
            "日永湖山纵游屐，夜深箫鼓更划船。",
            "羁人半作吴侬语，骚客休吟楚些篇。",
            "服叛招携有长算，会移丰乐到齐燕。"
        ],
        "notes": "",
        "id": "afb3202ca55337d2f7af04b1b400bc76"
    },
    {
        "author": "章谊",
        "dynasty": "宋",
        "type": "诗",
        "rhythmic": "",
        "title": "谢事东归史馆相公出饯都门宠贶嘉什感旧怆别黯然衰悰谨次疆韵",
        "preface": "",
        "paragraphs": [
            "平生亲契保初终，梦幻凋零念德宫。",
            "朝路时来陪圣相，家山老去逐逋翁。",
            "珠玑落纸吟豪健，兰菊浮觞醉面红。",
            "台曜转高无复见，除非书雁到江东。"
        ],
        "notes": "",
        "id": "9b52f812205d5cbbe11f07c6cdd9b4e3"
    }
]