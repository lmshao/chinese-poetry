[
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "新安江行",
        "preface": "",
        "paragraphs": [
            "江源南去永，野渡暂维梢。",
            "古戍悬鱼网，空林露鸟巢。",
            "雪晴山脊见，沙浅浪痕交。",
            "自笑无媒者，逢人作解嘲。"
        ],
        "notes": "",
        "id": "ff40da6009e9b504b1d868d8a003c119"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "酬刘员外月下见寄",
        "preface": "",
        "paragraphs": [
            "夜凉河汉白，卷箔出南轩。",
            "过月鸿争远，辞枝叶暗翻。",
            "独谣闻丽曲，缓步接清言。",
            "宣室思前席，行看拜主恩。"
        ],
        "notes": "",
        "id": "3e070d2a1a6e6708bd694ca8d9a01616"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "寄都官刘员外",
        "preface": "",
        "paragraphs": [
            "旧宅平津邸，槐阴接汉宫。",
            "鸣驺驰道上，寒日直庐中。",
            "白雪歌偏丽，青云宦早通。",
            "悠然一缝掖，千里限清风。"
        ],
        "notes": "",
        "id": "6a069e4c6d9eb61f44ad09f626dd4918"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "题慈恩寺塔",
        "preface": "",
        "paragraphs": [
            "十层突兀在虚空，四十门开面面风。",
            "却怪鸟飞平地上，自惊人语半天中。",
            "回梯暗踏如穿洞，绝顶初攀似出笼。",
            "落日凤城佳气合，满城春树雨蒙蒙。"
        ],
        "notes": "",
        "id": "5dab12d4c0b0de2df02594aa3e5596da"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "归桐庐旧居寄严长史",
        "preface": "",
        "paragraphs": [
            "昨辞夫子櫂归舟，家在桐庐忆旧丘。",
            "三月暖时花竞发，两溪分处水争流。",
            "近闻江老传乡语，遥见家山减旅愁。",
            "或在醉中逢夜雪，怀贤应向剡川游。"
        ],
        "notes": "",
        "id": "f372d385949d28b323e9d2ef0f78d21a"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "天台道中示同行",
        "preface": "",
        "paragraphs": [
            "八重岩崿叠晴空，九色烟霞遶洞宫。",
            "仙道多因迷路得，莫将心事问樵翁。"
        ],
        "notes": "",
        "id": "ac192d4e4ac22830961d2869c1480c5c"
    },
    {
        "author": "章八元",
        "dynasty": "唐",
        "type": "诗",
        "rhythmic": "",
        "title": "元日望含元殿御扇开合",
        "preface": "",
        "paragraphs": [
            "万国来朝岁，千年觐圣君。",
            "辇迎仙杖出，扇匝御香焚。",
            "俯对朝容近，先知曙色分。",
            "冕旒开处见，钟磬合时闻。",
            "影动承朝日，花攒似庆云。",
            "蒲葵那可比，徒用隔炎氛。"
        ],
        "notes": "",
        "id": "cfa2a39590008077051e54ff9e493449"
    }
]