[
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "法安寺",
        "preface": "",
        "paragraphs": [
            "四山围一寺，胜地出花封。",
            "秀竹辞春箨，晴云生夏峰。",
            "僧闲流水槛，村急夕阳舂。",
            "与客下山去，鹤归犹带松。"
        ],
        "notes": "",
        "id": "f44694383df10e6e1ef87317bce1b367"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "元苏二公祠",
        "preface": "",
        "paragraphs": [
            "春祠当上巳，新像合苍城。",
            "慨想交邻意，兼怀过客情。",
            "宅遗环水碧，驿带古杨湆。",
            "天上文星会，人间弦诵声。"
        ],
        "notes": "",
        "id": "d8dc7e3a93c84e372501fe610d32c267"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "云峰庵",
        "preface": "",
        "paragraphs": [
            "一庵移向白云深，丁卯年来住至今。",
            "鸟哢蝉鸣俱过耳，心如铁石发如金。"
        ],
        "notes": "",
        "id": "fd4a717d950d3a7fb97d62c07c455bad"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "见日庵",
        "preface": "",
        "paragraphs": [
            "莫把桃花误世间，日方明处隠尤难。",
            "道人办得心坚固，好向飞云顶上安。"
        ],
        "notes": "",
        "id": "00413901352199db2136d189b8a741fa"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "石楼",
        "preface": "",
        "paragraphs": [
            "历井扪参跬步行，直排阊阖叫云扃。",
            "着身高处不知险，回首看时方始惊。",
            "世界三千藏粒粟，江湖万里付浮萍。",
            "何须更跨扬州鹤，稳御仙𫐌朝帝京。"
        ],
        "notes": "",
        "id": "f07f3cf8cb494f385bc5989f401f2eb9"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "可赋庵",
        "preface": "",
        "paragraphs": [
            "旧题可赋足幽深，手植疏梅有石心。",
            "当日和羹人不见，竹风疑是读书音。"
        ],
        "notes": "",
        "id": "faeb6a817d245029bb3d2b0efc6e9ee5"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "唐僧逢汉宝，山洞得天名。"
        ],
        "notes": "",
        "id": "90aaabb44b06e59b55e0f6273a225b35"
    }
]