[
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "法安寺",
        "preface": "",
        "paragraphs": [
            "四山围一寺，胜地出花封。",
            "秀竹辞春箨，晴云生夏峰。",
            "僧闲流水槛，村急夕阳舂。",
            "与客下山去，鹤归犹带松。"
        ],
        "notes": "",
        "id": "704786567f964903a046a383cb8d7bd3"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "元苏二公祠",
        "preface": "",
        "paragraphs": [
            "春祠当上巳，新像合苍城。",
            "慨想交邻意，兼怀过客情。",
            "宅遗环水碧，驿带古杨湆。",
            "天上文星会，人间弦诵声。"
        ],
        "notes": "",
        "id": "0c1a4669c2e84ba20ace8382282bca94"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "云峰庵",
        "preface": "",
        "paragraphs": [
            "一庵移向白云深，丁卯年来住至今。",
            "鸟哢蝉鸣俱过耳，心如铁石发如金。"
        ],
        "notes": "",
        "id": "59d759095b7082e9558d81a8db21fdfc"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "见日庵",
        "preface": "",
        "paragraphs": [
            "莫把桃花误世间，日方明处隠尤难。",
            "道人办得心坚固，好向飞云顶上安。"
        ],
        "notes": "",
        "id": "c1f955ed8e96e5efbdb73852a3ae7743"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "石楼",
        "preface": "",
        "paragraphs": [
            "历井扪参跬步行，直排阊阖叫云扃。",
            "着身高处不知险，回首看时方始惊。",
            "世界三千藏粒粟，江湖万里付浮萍。",
            "何须更跨扬州鹤，稳御仙𫐌朝帝京。"
        ],
        "notes": "",
        "id": "faf62532e101f2115dab05e1ea0315d0"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "可赋庵",
        "preface": "",
        "paragraphs": [
            "旧题可赋足幽深，手植疏梅有石心。",
            "当日和羹人不见，竹风疑是读书音。"
        ],
        "notes": "",
        "id": "4bee390b83fc7721778b84600be5757c"
    },
    {
        "author": "赵汝驭",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "唐僧逢汉宝，山洞得天名。"
        ],
        "notes": "",
        "id": "808f14340034d6389724e71f27f9f64d"
    }
]