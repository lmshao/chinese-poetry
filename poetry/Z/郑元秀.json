[
    {
        "author": "郑元秀",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "园林夸富贵，红绿簇枝头。",
            "阳和毓秀，气劘屈贾压曹刘。",
            "翰墨场中独步，洒落胸中万卷，横截百川流。",
            "邈视青云侣，俯着看瀛洲。",
            "到如今，萦扃务，尚淹留。",
            "庙堂应得好语，早晚觐宸旒。",
            "从此立登要路，便可羽仪台阁，指日凤池游。",
            "岁岁蟠桃会，椿算八千秋。"
        ],
        "notes": "",
        "id": "946561c49c9f432f2f5cb08b7a9f3c06"
    },
    {
        "author": "郑元秀",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "富贵不难致，名节几人全。",
            "渡江龙化，于今五十有三年。",
            "历数中兴诸老，谁似武夷仙伯，操行老弥坚。",
            "吾道方中否，一柱独擎天。",
            "江南北，湘左右，惠宣敷。",
            "见说韩公城下，米斗只三钱。",
            "人愿公归台鼎，我愿公归草隐，九老要齐肩。",
            "岁岁祝公寿，风月满梅川。"
        ],
        "notes": "",
        "id": "e17b38ae7fd003cd569a9d7f55f9bb81"
    }
]