[
    {
        "author": "张萧远",
        "dynasty": "唐",
        "type": "诗",
        "rhythmic": "",
        "title": "履春冰",
        "preface": "",
        "paragraphs": [
            "一步一愁新，轻轻恐陷人。",
            "薄光全透日，残影半销春。",
            "蝉想行时翼，鱼惊蹋处鳞。",
            "底虚难驻足，岸阔怯回身。",
            "岂暇踟蹰久，宁辞顾盼频。",
            "愿将兢慎意，从此赴通津。"
        ],
        "notes": "",
        "id": "eb2f9f146c98406558f983db07aba66a"
    },
    {
        "author": "张萧远",
        "dynasty": "唐",
        "type": "诗",
        "rhythmic": "",
        "title": "观灯",
        "preface": "",
        "paragraphs": [
            "十万人家火烛光，门门开处见红妆。",
            "歌钟喧夜更漏暗，罗绮满街尘土香。",
            "星宿别从天畔出，莲花不向水中芳。",
            "宝钗骤马多遗落，依旧明朝在路傍。"
        ],
        "notes": "",
        "id": "2eb38e830a399fd5c0c66b26262db0b4"
    },
    {
        "author": "张萧远",
        "dynasty": "唐",
        "type": "诗",
        "rhythmic": "",
        "title": "送宫人入道",
        "preface": "",
        "paragraphs": [
            "舍宠求仙畏色衰，辞天素面立堦墀。",
            "金丹拟驻千年貌，玉指休匀八字眉。",
            "师主与收珠翠后，君王看戴角冠时。",
            "从来宫女皆相妬，闻向瑶台尽泪垂。"
        ],
        "notes": "",
        "id": "606a7d32e1e25422331978454bc80af3"
    },
    {
        "author": "张萧远",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "秦云寂寂僧还定，尽日无人鹿遶床。",
            "日暮风吹官渡柳，白鵶飞出石头墙。",
            "双双白燕入词堂。"
        ],
        "notes": "",
        "id": "04dc19ed7a74e24799dbee9169e2c395"
    },
    {
        "author": "张萧远",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "须臾满寺泉声合，百尺飞簷挂玉绳。",
            "座客醉来云雨散，一行高鸟万山秋。",
            "绮罗香里春长在，丝管声中水暗流。",
            "何事不归巫峡去，故来人世断人肠。",
            "身居晓嶂红霞外，书读秋窗紫竹间。",
            "瀑布水高清汉冷，莓苔桥滑碧烟虚。",
            "日月在天常照耀，了无尘垢污清光。"
        ],
        "notes": "",
        "id": "659da218a481b4f47cd373fab77932d1"
    }
]