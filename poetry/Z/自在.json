[
    {
        "author": "自在",
        "dynasty": "唐",
        "type": "诗",
        "rhythmic": "",
        "title": "放少师行脚时颂",
        "preface": "",
        "paragraphs": [
            "放汝南行入大津，碧潭深处养金鳞。",
            "等闲莫与凡鱼伴，直透龙门便出身。"
        ],
        "notes": "",
        "id": "41494b28ae567c330813334fce161bdd"
    },
    {
        "author": "自在",
        "dynasty": "唐",
        "type": "诗",
        "rhythmic": "",
        "title": "三个不归颂",
        "preface": "",
        "paragraphs": [
            "（按：《全唐诗续补遗》据《鉴诫录》卷十《高僧谕》条，录伏牛上人《三伤颂》三首，拟传云「王蜀时高僧」。",
            "今检《宋高僧传》卷十一《唐洛京伏牛山自在传》云：「所著《三伤歌》，辞理俱美，警发迷蒙，有益于代。",
            "」后接述王蜀干德间人引此歌事。",
            "《三伤歌》即《三伤颂》，可知三诗皆元和间自在作，王蜀时另无伏牛上人其人。",
            "）。"
        ],
        "notes": "",
        "id": "d21cfedcfe71ada660e913a746ed9b51"
    },
    {
        "author": "自在",
        "dynasty": "唐",
        "type": "诗",
        "rhythmic": "",
        "title": "三个不归颂 一",
        "preface": "",
        "paragraphs": [
            "割爱慈亲异俗迷，如云似鹤更高飞。",
            "五湖四海随缘去，到处为家一不归。"
        ],
        "notes": "",
        "id": "39f53234bdbd7f64d50b37f5b2c6a528"
    },
    {
        "author": "自在",
        "dynasty": "唐",
        "type": "诗",
        "rhythmic": "",
        "title": "三个不归颂 二",
        "preface": "",
        "paragraphs": [
            "苦节劳形守法威，幸逢知识决玄微。",
            "慧灯初照昏衢朗，唯报自亲二不归。"
        ],
        "notes": "",
        "id": "79485833a21cac2a956576846034422f"
    },
    {
        "author": "自在",
        "dynasty": "唐",
        "type": "诗",
        "rhythmic": "",
        "title": "三个不归颂 三",
        "preface": "",
        "paragraphs": [
            "峭壁幽嵒往复希，片云孤月每相依。",
            "经行宴坐闲无事，乐道逍遥三不归。",
            "（以上四首均见《祖堂集》卷十五）。"
        ],
        "notes": "",
        "id": "b22b81a531eb9b06d7a292c85e53e6de"
    }
]