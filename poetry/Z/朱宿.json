[
    {
        "author": "朱宿",
        "dynasty": "唐",
        "type": "诗",
        "rhythmic": "",
        "title": "宿慧山寺 一",
        "preface": "",
        "paragraphs": [
            "古寺隐秋山，登攀度林樾。",
            "悠然清莲界，此地尘境绝。",
            "机闲任昼昏，虑澹知生灭。",
            "微吹递遥泉，疎松对残月。",
            "庭虚露华缀，池净荷香发。",
            "心悟形未留，迟迟履归辙。"
        ],
        "notes": "",
        "id": "e4c1fe617682a0992805cb6b263e22e1"
    },
    {
        "author": "朱宿",
        "dynasty": "唐",
        "type": "诗",
        "rhythmic": "",
        "title": "宿慧山寺 二",
        "preface": "",
        "paragraphs": [
            "岁月人间促，烟霞此地多。",
            "殷勤竹林寺，更得几回过。"
        ],
        "notes": "",
        "id": "b24053eccc4f2e70d920959354fac92b"
    }
]