[
    {
        "author": "赵㠓",
        "dynasty": "宋",
        "type": "诗",
        "rhythmic": "",
        "title": "同云叟道人季西弟宿祈泽寺晨起示以此诗",
        "preface": "",
        "paragraphs": [
            "道人自卷衣，欲往夫子林。",
            "形瘦若鹳鹤，复作鹳鹤音。",
            "此音久不已，扰我清静心。",
            "听尔纵好语，鼎足三竹簪。",
            "松扃启虚晓，将见晨曦侵。",
            "霜风满招提，出望青烟岑从君行逾年，壮我方外吟。",
            "会须速招隐，脱身事幽寻。",
            "尚为城郭叟，愧尔壁间琴。"
        ],
        "notes": "",
        "id": "edd9701430c062f31a9be6705cea87fb"
    },
    {
        "author": "赵㠓",
        "dynasty": "宋",
        "type": "诗",
        "rhythmic": "",
        "title": "云叟道人自夫子林骤款段先我而归口占一诗戏之",
        "preface": "",
        "paragraphs": [
            "道人乘款段，辄尔驰山川。",
            "翻然两角巾，似与风争颠。",
            "左手不停勒，右手复争鞭。",
            "乌裙拍马腋，欲拟鹤升天。",
            "释耕观者人，莫知所以然。",
            "定疑云路阔，坠落骑鹿僊。"
        ],
        "notes": "",
        "id": "21e86a56da0d40e7dc9521adc4caa702"
    }
]