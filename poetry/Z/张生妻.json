[
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 一",
        "preface": "",
        "paragraphs": [
            "叹衰草，络纬声切切。",
            "良人一去不复还，今夕坐愁鬓如雪。"
        ],
        "notes": "",
        "id": "4fc54846d6ffc2edc38264124ad86e05"
    },
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 二",
        "preface": "",
        "paragraphs": [
            "劝君酒，君莫辞。",
            "落花徒绕枝，流水无返期。"
        ],
        "notes": "",
        "id": "77cbbe002848cb3fe708be76d3ee9fab"
    },
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 三",
        "preface": "",
        "paragraphs": [
            "怨空闺，秋日亦难暮。",
            "夫壻断音书，遥天鴈空度。"
        ],
        "notes": "",
        "id": "898d19a9f7955bdc4fe43edb3188a249"
    },
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 四",
        "preface": "",
        "paragraphs": [
            "切切夕风急，露滋庭草湿。",
            "良人去不回，焉知掩闺泣。"
        ],
        "notes": "",
        "id": "acdb2d5789b547b37fe1fa084f25aabc"
    },
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 五",
        "preface": "",
        "paragraphs": [
            "萤火穿白杨，悲风入荒草。",
            "疑是梦中游，愁迷故园道。"
        ],
        "notes": "",
        "id": "d67a93f4fa0fca01e27ba049e05573e0"
    },
    {
        "author": "张生妻",
        "dynasty": "唐",
        "type": "诗",
        "rhythmic": "",
        "title": "梦中歌 六",
        "preface": "",
        "paragraphs": [
            "花前始相见，花下又相送。",
            "何必言梦中，人生尽如梦。"
        ],
        "notes": "",
        "id": "d677b5d937574dfb057a6e4999ae5e23"
    }
]