[
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "题甘露寺",
        "preface": "",
        "paragraphs": [
            "层阁叠危壁，瑞因千古名。",
            "几连扬子路，独倚润州城。",
            "云近衔江色，雕高背磬声。",
            "僧居上方久，端坐见营营。"
        ],
        "notes": "",
        "id": "99237c1809a57c9930c72c7611408d17"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "题玄公院",
        "preface": "",
        "paragraphs": [
            "院深尘自外，如佛值玄公。",
            "常迹或非次，志门因得中。",
            "衣巾离暑气，床榻向凉风。",
            "是事不逾分，秪应明德同。"
        ],
        "notes": "",
        "id": "92eca879a2ef811fcea79f81e48ef902"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "福州东禅寺",
        "preface": "",
        "paragraphs": [
            "瓯闽在郊外，师院号东禅。",
            "物得居来正，人经论后贤。",
            "瓟槽柳塞马，盖地月支𫄧。",
            "鹳鹊尚巢顶，谁堪举世传。"
        ],
        "notes": "",
        "id": "24dea3314f0990784f3c4608f2565628"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "赠大沩和尚",
        "preface": "",
        "paragraphs": [
            "大沩清复深，万象影沈沈。",
            "有客衣多毳，空门偈胜金。",
            "王侯皆作礼，陆子只来吟。",
            "我问师心处，师言无处心。"
        ],
        "notes": "",
        "id": "c86b531d8ca56331765322f6490c6eab"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "秋夜不寐寄崔温进士",
        "preface": "",
        "paragraphs": [
            "愁多难得寐，展转读书床。",
            "不是旅人病，岂知秋夜长。",
            "归乡凭远梦，无梦更思乡。",
            "枕上移窗月，分明是泪光。"
        ],
        "notes": "",
        "id": "95a9756db251ea39752f545bfd2e1a46"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "春中途中寄南巴崔使君",
        "preface": "",
        "paragraphs": [
            "旅人游汲汲，春气又融融。",
            "农事蛙声里，归程草色中。",
            "独慙出谷雨，未变暖天风。",
            "子玉和予去，应怜恨不穷。"
        ],
        "notes": "",
        "id": "1299f4dbae513a9f55f50f3ea4fc29d6"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "寄处士方干",
        "preface": "",
        "paragraphs": [
            "桐庐江水闲，终日对柴关。",
            "因想别离处，不知多少山。",
            "钓舟春岸泊，庭树晓莺还。",
            "莫便求栖隐，桂枝堪恨颜。"
        ],
        "notes": "",
        "id": "1fd7cc37aaa2d6d75a37769792833fc0"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "寄塞北张符",
        "preface": "",
        "paragraphs": [
            "陇树塞风吹，辽城角几枝。",
            "霜凝无暂歇，君貌莫应衰。",
            "万里平沙际，一行边鴈移。",
            "那堪朔烟起，家信正相离。"
        ],
        "notes": "",
        "id": "7f6acee6f80994f79f7f2adc591c2fc9"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "次梧州却寄永州使君",
        "preface": "",
        "paragraphs": [
            "随风身不定，今夜在苍梧。",
            "客泪有时有，猨声无处无。",
            "潮添瘴海阔，烟拂粤山孤。",
            "却忆零陵住，吟诗半玉壶。"
        ],
        "notes": "",
        "id": "f5214169a34869be65dbaa70c8023189"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "赠念经僧",
        "preface": "",
        "paragraphs": [
            "庵前古折碑，夜静念经时。",
            "月皎海霞散，露浓山草垂。",
            "鬼闻抛故冢，禽听离寒枝。",
            "想得天花坠，馨香拂白眉。"
        ],
        "notes": "",
        "id": "fa991efbaeffd0f6e99364ec05287388"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "董岭水",
        "preface": "",
        "paragraphs": [
            "湖州安吉县，门与白云齐。",
            "禹力不到处，河声流向西。",
            "去衙山色远，近水月光低。",
            "中有高人在，沙中曳杖藜。"
        ],
        "notes": "",
        "id": "345f096cc0cdab91a714ddc89f7e1dfa"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "良夜岁应足，严风为变春。",
            "遍回寒作暖，通改旧成新。",
            "秀树因馨雨，融冰雨泛苹。",
            "韶光不偏党，积渐煦疲民。"
        ],
        "notes": "",
        "id": "229ad379c84c0a22a35f7bd8d4fc6cef"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "秋深",
        "preface": "",
        "paragraphs": [
            "柳色尚沈沈，风吹秋更深。",
            "山河空远道，乡国自鸣砧。",
            "巷有千家月，人无万里心。",
            "长城哭崩后，寂绝至如今。"
        ],
        "notes": "",
        "id": "6cc34f0ae04ac4cc84618833d9c47f80"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "赠双峰山和尚",
        "preface": "",
        "paragraphs": [
            "峩峩双髻山，瀑布泻云间。",
            "尘世自疑水，禅门长去关。",
            "茯神松不异，藏宝石俱闲。",
            "向此师清业，如何方可攀。"
        ],
        "notes": "",
        "id": "3096fb95e0c93ccb7130ccb2f05e12b3"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "赠无了禅师",
        "preface": "",
        "paragraphs": [
            "不学世所惜，是何无了公。",
            "灵匡虚院外，虎迹乱山中。",
            "昼夜必连去，古今争敢同。",
            "禅情岂堪问，问答更无穷。"
        ],
        "notes": "",
        "id": "d154031b256207c62897319ee8b77cea"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "王霸坛",
        "preface": "",
        "paragraphs": [
            "王君上升处，信首古居前。",
            "皂树即须朽，白龟应亦全。",
            "云间犹一日，尘里已千年。",
            "碧色坛如黛，时人谁可仙。"
        ],
        "notes": "",
        "id": "529d2bb61aa4c74378f1d9a15fbcce48"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "送梁道士",
        "preface": "",
        "paragraphs": [
            "旧居桐栢观，归去爱安闲。",
            "倒树造新屋，化人修古坛。",
            "晚花霜后落，山雨夜深寒。",
            "应有同溪客，相寻学炼丹。"
        ],
        "notes": "",
        "id": "01d09cb589fa05ad523991eef2795612"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "年高来远戍，白首罢干戎。",
            "夜色蓟门火，秋声边塞风。",
            "碛浮悲老马，月满引新弓。",
            "百战阴山去，唯添上将雄。"
        ],
        "notes": "",
        "id": "8c5d75c83f12b5174775acba77329063"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "哭陈庾",
        "preface": "",
        "paragraphs": [
            "系马向山立，一桮聊奠君。",
            "野烟孤客路，寒草故人坟。",
            "琴韵归流水，诗情寄白云。",
            "日斜休哭后，松韵不堪闻。"
        ],
        "notes": "",
        "id": "17562b8f6dc907b60fbcaad282b105a4"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "宿玉泉寺",
        "preface": "",
        "paragraphs": [
            "野寺度残夏，空房欲暮时。",
            "夜听猨不睡，秋思客先知。",
            "竹迥烟生薄，山高月上迟。",
            "又登尘路去，难与老僧期。"
        ],
        "notes": "",
        "id": "f1224b8c23d1c4ac5e646a1e11101003"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "题赤城中岩寺",
        "preface": "",
        "paragraphs": [
            "浮世师休话，晋时灯照岩。",
            "禽飞穿静户，藤结入高杉。",
            "存没诗千首，废兴经数函。",
            "谁知将俗耳，来此避嚣谗。"
        ],
        "notes": "",
        "id": "3c1b44d46174c22743848ed00ac458ea"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "塞上行",
        "preface": "",
        "paragraphs": [
            "秦筑长城在，连云碛气侵。",
            "风吹边草急，角绝塞鸿沈。",
            "世世征人往，年年战骨深。",
            "辽天望乡者，回首尽沾襟。"
        ],
        "notes": "",
        "id": "ddb955af181ce74521a1d15446a75ee5"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "玉泉寺",
        "preface": "",
        "paragraphs": [
            "寺还名玉泉，澄水亦遭贤。",
            "物尚犹如此，人争合偶然。",
            "溪流云断外，山峻鸟飞还。",
            "初日长廊下，高僧正坐禅。"
        ],
        "notes": "",
        "id": "5f63d894c81926ae0f81bc68265cf9ad"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "春宫怨",
        "preface": "",
        "paragraphs": [
            "早被婵娟误，欲妆临镜慵。",
            "承恩不在貌，教妾若为容。",
            "风暖鸟声碎，日高花影重。",
            "年年越溪女，相忆采芙蓉。"
        ],
        "notes": "",
        "id": "10bdca31d6d412f2b4c7992c1686e731"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "宿刘温书斋",
        "preface": "",
        "paragraphs": [
            "不掩盈窗日，天然格调高。",
            "凉风移蟋蟀，落叶在离骚。",
            "回笔挑灯烬，悬图见海潮。",
            "因论三国志，空载几英豪。"
        ],
        "notes": "",
        "id": "4aaef56010d27e3b72dc517ed87a690b"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "登福州南涧寺",
        "preface": "",
        "paragraphs": [
            "万里重山遶福州，南横一道见溪流。",
            "天边飞鸟东西没，尘里行人早晚休。",
            "晓日青山当大海，连云古堑对高楼。",
            "那堪望断他乡目，只此萧条自白头。"
        ],
        "notes": "",
        "id": "2600a53d6a4f7eba9252505b9a4e3bbc"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "望中怀古",
        "preface": "",
        "paragraphs": [
            "齐心楼上望浮云，万古千秋空姓名。",
            "尧水永销天际去，姬风一变世间平。",
            "高踪尽共烟霞在，大道长将日月明。",
            "从此安然寰海内，后来无复谩相倾。"
        ],
        "notes": "",
        "id": "fa6a02f0e246866e804a83c736006113"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "升山寺",
        "preface": "",
        "paragraphs": [
            "升山自古道飞来，此是神功不可猜。",
            "气色虽然离禹穴，峰峦犹自接天台。",
            "岩边折树泉冲落，顶上浮云日照开。",
            "南望闽城尘世界，千秋万古卷尘埃。"
        ],
        "notes": "",
        "id": "c80f9d0a0cd12f923bff6dc005789f30"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "哭李端",
        "preface": "",
        "paragraphs": [
            "三年翦拂感知音，哭向青山永夜心。",
            "竹在晓烟孤凤去，剑荒秋水一龙沈。",
            "新坟日落松声小，旧色春残草色深。",
            "不及此时亲执绋，石门遥想泪沾襟。"
        ],
        "notes": "",
        "id": "0b1947582c75f140ef1595140f31b270"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "福州神光寺塔",
        "preface": "",
        "paragraphs": [
            "良匠用材为塔了，神光寺更得高名。",
            "风云会处千寻出，日月中时八面明。",
            "海水旋流倭国野，天文方戴福州城。",
            "相轮顶上望浮世，尘里人心应总平。"
        ],
        "notes": "",
        "id": "ce70cab52da58177c07efae13a1360a5"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "福州开元寺塔",
        "preface": "",
        "paragraphs": [
            "开元寺里七重塔，遥对方山影拟齐。",
            "杂俗人看离世界，孤高僧上觉天低。",
            "唯堪片片紫霞映，不与蒙蒙白雾迷。",
            "心若无私罗汉在，参差免向日虹西。"
        ],
        "notes": "",
        "id": "57c55ecd81cb712f1db56ae2aef9a2c2"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "春日秦国怀古",
        "preface": "",
        "paragraphs": [
            "荒郊一望欲消魂，泾水萦纡傍远村。",
            "牛马放多春草尽，原田耕破古碑存。",
            "云和积雪苍山晚，烟伴残阳绿树昏。",
            "数里黄沙行客路，不堪回首思秦原。"
        ],
        "notes": "",
        "id": "4921cd0a431d5f4dc60199cefe92316d"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "春日游北园寄韩侍郎",
        "preface": "",
        "paragraphs": [
            "灼灼春园晚色分，露珠千点映寒云。",
            "多情舞蝶穿花去，解语流莺隔水闻。",
            "冷酒桮中宜泛滟，暖风林下自氛氲。",
            "仙桃不肯全开拆，应借余芳待使君。"
        ],
        "notes": "",
        "id": "d4d1e6c1f55884118576a3d205845fc9"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "喜贺拔先辈衡阳除正字",
        "preface": "",
        "paragraphs": [
            "黄纸晴空坠一缄，圣朝恩泽洗冤谗。",
            "李膺门客为闲客，梅福官衔改旧衔。",
            "名自石渠书典籍，香从芸阁著衣衫。",
            "寰中不用忧天旱，霖雨看看属傅岩。"
        ],
        "notes": "",
        "id": "ef591e279beae1608534c3e9df093ef3"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "客州赁居寄萧郎中",
        "preface": "",
        "paragraphs": [
            "松店茅轩向水开，东头舍赁一裴徊。",
            "窗吟苦为秋江静，枕梦惊因晓角催。",
            "邻舍见愁赊酒与，主人知去索钱来。",
            "眼看白笔为霖雨，肯使红鳞便曝腮。"
        ],
        "notes": "",
        "id": "e790876d745e6a1d3d7d36c6b72c0379"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "赠李裕先辈",
        "preface": "",
        "paragraphs": [
            "晓擎弓箭入初场，一发曾穿百步杨。",
            "仙籍旧题前进士，圣朝新奏校书郎。",
            "马疑金马门前马，香认芸香阁上香。",
            "闲伴李膺红烛下，慢吟丝竹浅飞觞。"
        ],
        "notes": "",
        "id": "32267aa368164780f213ef0f6c4d7e0e"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "桐栢观",
        "preface": "",
        "paragraphs": [
            "东南一境清心目，有此千峰插翠微。",
            "人在下方冲月上，鹤从高处破烟飞。",
            "岩深水落寒侵骨，门静花开色照衣。",
            "欲识蓬莱今便是，更于何处学忘机。"
        ],
        "notes": "",
        "id": "9437e7aa8852c63077f7361c731f6e5d"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "受降城必破，回落陇头移。",
            "蕃道北海北，谋生今始知。"
        ],
        "notes": "",
        "id": "9a2ad90d6de5160db0a67d06153abccf"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "一阵风来一阵砂，有人行处没人家。",
            "黄河九曲冰先合，紫塞三春不见花。"
        ],
        "notes": "",
        "id": "3cc1c594c87349ff66e0cbdcc51e04c0"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "石国胡儿向碛东，爱吹横笛引秋风。",
            "夜来云雨皆飞尽，月照平沙万里空。"
        ],
        "notes": "",
        "id": "594eedccb6c8438d984eddb328a15766"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "咏猨",
        "preface": "",
        "paragraphs": [
            "生在巫山更向西，不知何事到巴溪。",
            "中宵为忆秋云伴，遥隔朱门向月啼。"
        ],
        "notes": "",
        "id": "6b1bfbac819fbea587e0bcfa57e13966"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "桃花春色暖先开，明媚谁人不看来。",
            "可惜狂风吹落后，殷红片片点莓苔。"
        ],
        "notes": "",
        "id": "96e1aabfcc7bdd99d3440afc0524da6b"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "薛老峰",
        "preface": "",
        "paragraphs": [
            "薛老峰头三个字，须知此与石齐生。",
            "直叫截断苍苔色，浮世人侪眼始明。"
        ],
        "notes": "",
        "id": "6bc93a3d51e8ef62451500c40cdb4d5c"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "吊李群玉",
        "preface": "",
        "paragraphs": [
            "群玉诗名冠李唐，投诗换得校书郎。",
            "吟魂醉魄知何处，空有幽兰隔岸香。"
        ],
        "notes": "",
        "id": "6960b6eab0e4b29161582b1e9d726acd"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "无等巌",
        "preface": "",
        "paragraphs": [
            "建造上方藤影里，高僧往往似天台。",
            "不知名树簷前长，曾问道人岩下来。"
        ],
        "notes": "",
        "id": "e56aff9b43bc4299406aec68833c43ce"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "古陵寒雨集，高鸟夕阳明。",
            "高情千里外，长啸一声初。",
            "月离山一丈，风吹花数苞。",
            "晓来山鸟闹，雨过杏花稀。",
            "曲渚回湾锁钓舟，平潮晚影沈清底。",
            "远岳危栏等翠尖。",
            "白日才离沧海底，清光先照户窗前。",
            "连云天堑有山色，极目海门无鴈行。",
            "可怜黄雀衔将去，从此庄周梦不成。",
            "禅是大沩诗是朴，大唐天子只三人。"
        ],
        "notes": "",
        "id": "a1c44f323ce3479b008889f8d7e3b3a1"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "灵岩寺",
        "preface": "",
        "paragraphs": [
            "碧峰顶上开禅坐，纵目聊穷宇宙间。",
            "白日才离东海底，清光先照户窗间。",
            "（宋李俊甫《莆阳比提》卷七收此诗，题作《灵严上方》，「东海」作「沧海」。",
            "《全唐诗续补遗》卷十三据《莆风清籁集》卷五八《游踪》收此诗，题作《灵岩广化寺》，「户窗间」作「户窗前」，今删彼存此。",
            "）（此诗见道光甲辰年侯官严鸿谟校刊《周太朴诗》。",
            "按诗集原为明徐𤊹兴公所编，严刊本于徐编增诗二首，此即其中一首，云据《莆风清籁集》增。",
            "又按：此诗《全唐诗》仅存「白日才离东海底，清光先照户窗间」两句，此则其全璧也。",
            "）。"
        ],
        "notes": "",
        "id": "8711969436a6599aa6d94e2f52e0fefd"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "又句",
        "preface": "",
        "paragraphs": [
            "子孙何处闲为客，松柏被人伐作薪。",
            "（同前见《周太朴诗》，云据《他日州志》录存。",
            "见《吟窗杂录》卷二八。",
            "）。"
        ],
        "notes": "",
        "id": "edaf332dabe9c3cf8826820ecd354969"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "谢友人惠笺纸幷笔",
        "preface": "",
        "paragraphs": [
            "范阳从事独相怜，见惠霜毫与彩笺。",
            "三副紧缠秋月兔，五般方翦蜀江烟。",
            "宵征觉有文通梦，日习惭无子谅篇。",
            "欲着不将两处用，归山闲向墨池前。",
            "（苏易简《文房四谱》四《纸谱》）。"
        ],
        "notes": "",
        "id": "81e4aee83944e8bafa920d9a35698995"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "登灵岩寺上方",
        "preface": "",
        "paragraphs": [
            "雨后灵岩寺上方，如何云者合思量。"
        ],
        "notes": "",
        "id": "0d2d4e27aff781d3f1999021ed0f2af9"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "登福唐县楼",
        "preface": "",
        "paragraphs": [
            "咸通五载后伏里，登此福唐县上楼。"
        ],
        "notes": "",
        "id": "94075bae3d6509545a164a3413b5d274"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "古人早行诗",
        "preface": "",
        "paragraphs": [
            "早起赴前程，邻鸡尚未鸣。",
            "（以上均见明刻本《吟窗杂录》卷十二沙门文彧《诗格》引）。"
        ],
        "notes": "",
        "id": "2eddcb49abef8e04a993949a2ea3aec9"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "梨花（题拟）",
        "preface": "",
        "paragraphs": [
            "临风千点雪。",
            "（见《全芳备祖前集》卷九《梨花门》）。"
        ],
        "notes": "",
        "id": "a46fb88607fcd86261e7de94d5cd7a18"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "天门灵泉院",
        "preface": "",
        "paragraphs": [
            "华亭参后最幽玄，一句能教万古传。",
            "猿抱子归青嶂后，鸟衔花落碧崖前。",
            "虽知物理无穷际，却恐沧溟有尽年。",
            "为报五湖云外客，何妨来此老林泉。",
            "（按：《沅湘耆旧集》卷八云：「琮案：元慈利张兑《天门山图诗》末云：『可怜宜都周内史，古冢累累在山址。",
            "感时抚景亦怆然，周朴小诗何足拟？",
            "』即指此诗也。",
            "次联为中和间僧传明语。",
            "传明即善会，自鹤林入夹山，有僧问如何是夹山境，答以猿抱子归云云，朴即用其语也。",
            "」）。"
        ],
        "notes": "",
        "id": "c18975a26972c17d59f6d7e0233a1c0f"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "南楼 一",
        "preface": "",
        "paragraphs": [
            "春山到处喜相从，又是天门十六峰。",
            "翠壁深深回鹳鹤，青峰矗矗隐芙蓉。",
            "乍疑日出同吴观，祇少金泥拟汉封。",
            "愿借仙人杖九节，临风直欲舞双龙。"
        ],
        "notes": "",
        "id": "35c977fed3fda2dc1749ba362e1bec75"
    },
    {
        "author": "周朴",
        "dynasty": "唐",
        "type": "诗",
        "rhythmic": "",
        "title": "南楼 二",
        "preface": "",
        "paragraphs": [
            "徙倚高楼夜色残，故人聊得罄交欢。",
            "千林日落晴偏雨，五月云深暑亦寒。",
            "诘曲断岩飞鸟度，参差倒影过江看。",
            "惭予浪着登山屐，酒罢豪吟兴未阑。",
            "（以上三首均见《鸿湘耆旧集》卷八、同治十三刊增寿等纂《直隶澧州志》卷二五、同治八年刊魏湘纂《续修慈利县志》卷十四）（〖1〗《直隶澧州志》卷十六《隐逸》云：「周朴，隐居天门山，楚王马殷征召不起，著有《灵泉诗集》。",
            "」〖2〗同书卷二六《辨讹》云：「周朴，能诗而隐，有气节。",
            "闽诗集中所载小传，与《慈志》异。",
            "其避地福州不降黄巢遇害者，吴兴人也。",
            "居天〖缺二十字〗于□□仅为〖缺九字〗征□则又为唐□□□人，未可强合为一。",
            "其《天门灵泉院》诗『不惟用唐僧，传明语即起』，已直溯其事。",
            "章华孙斯亿乃谓朴生于晋，老于五代，所咏之灵泉，属慈，非石门夹山之灵泉寺。",
            "指为唐僧周朴诗，志亦载其墓，称晋处士，不知何考？",
            "若谓生于石晋时，则马氏早灭；若所指司马晋，则又先马殷数百年，相距凡七姓八朝。",
            "只是诗与《南楼》二首俱近体，非前五代人作。",
            "而廖大隐《楚风补》又以朴为慈利人，唐末寓福州，摭采闽集，益以《南楼》二作。",
            "不知寓福者，本吴兴人。",
            "闽徐兴公刻朴诗集，敍述甚详，集内亦无《灵泉院》、《南楼》诗，与志载居若墓并在天门山，自当另为一朴。",
            "但闽集有《吊李群玉》一绝，曰『知何处』，曰『隔岸香』，固亦尝游澧者。",
            "其《灵泉院》、《南楼诗》之为慈周朴作，抑为吴周朴游澧时作，而闽集或以隔远失采，惜不得《慈父》中所纪《灵泉诗集》具览，一厘正之，并以决朴墓之在慈与辞楚辟之，信有事否？",
            "若氏族谱，直载为福州人，则尤疏谬者也。",
            "」今按：《全唐诗》卷六七三收周朴诗一卷，其中有《吊李群玉》一首，可证朴确曾客澧。",
            "又《宿玉泉寺》一首，《直隶澧州志》卷二四，以为寺在澧州。",
            "又有《春中途中寄南巴崔使君》、《喜贺拔先辈衡阳除正字》、《次梧州却寄永州使君》，疑朴自巴东入湘，复南行经澧、衡、永、梧而南游。",
            "《直隶澧州志》所载慈利另有一周朴之根据，尚嫌不足。",
            "惟此说罕为人知，谨录出以资研究。",
            "）。"
        ],
        "notes": "",
        "id": "80b442dda4b739e785a3085245339dad"
    }
]