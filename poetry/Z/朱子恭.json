[
    {
        "author": "朱子恭",
        "dynasty": "宋",
        "type": "诗",
        "rhythmic": "",
        "title": "出郊即事  其一",
        "preface": "",
        "paragraphs": [
            "水满牛耕犊后随，早田大半已翻犁。",
            "趁时浸谷清明近，次第秧针绿又齐。"
        ],
        "notes": "",
        "id": "29f03602f36fc13fa55cb22cfc8d21c8"
    },
    {
        "author": "朱子恭",
        "dynasty": "宋",
        "type": "诗",
        "rhythmic": "",
        "title": "出郊即事  其二",
        "preface": "",
        "paragraphs": [
            "经行阡陌日迟迟，桑柘才方吐绿枝。",
            "只为峭寒交节晚，村家却是拂蚕时。"
        ],
        "notes": "",
        "id": "11a59de78706a99c66fff0456cbbb58f"
    },
    {
        "author": "朱子恭",
        "dynasty": "宋",
        "type": "诗",
        "rhythmic": "",
        "title": "招义驿",
        "preface": "",
        "paragraphs": [
            "霜林红叶趁桐花，路转崖根百尺斜。",
            "霁日断云成徙倚，湘南秋尽未还家。"
        ],
        "notes": "",
        "id": "0e28428693441025733d89b6ab6a42bd"
    }
]