[
    {
        "author": "张辑",
        "dynasty": "宋",
        "type": "诗",
        "rhythmic": "",
        "title": "春风堂",
        "preface": "",
        "paragraphs": [
            "一门和气只春知，笑语何殊膝下嬉。",
            "不觉兄弟俱老大，此心犹道是儿时。"
        ],
        "notes": "",
        "id": "055b8c54bdfdabc95f71546dc4f2a003"
    },
    {
        "author": "张辑",
        "dynasty": "宋",
        "type": "诗",
        "rhythmic": "",
        "title": "次汤制干寄三叠泉韵",
        "preface": "",
        "paragraphs": [
            "寒碧朋尊胜酒泉，松声远壑忆留连。",
            "诗于水品进三叠，名与谷帘真两全。",
            "画壁烟霞醒昨梦，茶经日月著新年。",
            "山灵似语汤夫子，恨杀屏风李谪仙。"
        ],
        "notes": "",
        "id": "e2d4fe4f484509d5ac1fa149bcca7260"
    },
    {
        "author": "张辑",
        "dynasty": "宋",
        "type": "词",
        "rhythmic": "一丝风・诉衷情令",
        "title": "",
        "preface": "",
        "paragraphs": [
            "卧虹千尺界湖光。",
            "冷浸月茫茫。",
            "当日三高何处，渔唱入凄凉。",
            "人世事，纵轩裳。",
            "梦黄梁。",
            "有谁蓑笠，一钓丝风，吹尽荷香。"
        ],
        "notes": "",
        "id": "84b0f1e51972dcd406add30fb6665a71"
    },
    {
        "author": "张辑",
        "dynasty": "宋",
        "type": "词",
        "rhythmic": "东风第一枝",
        "title": "",
        "preface": "",
        "paragraphs": [
            "雨蕊方桃，晴梢渐杏，东风娇语弦管。",
            "爱香帘约馀寒，唤舞袖翻嫩暖。",
            "红颜清健，旧墨竹、扶疏手段。",
            "且碧窗、写就黄庭，画楫海山开卷。",
            "春自好、得花不淡。",
            "花又好、得春不浅。",
            "晓莺瑶佩秋生，月蘸翠尊波满。",
            "长逢花处，笑西母、霜娥偷换。",
            "要日边、争看貂蝉，彩侍更迎宣劝。"
        ],
        "notes": "",
        "id": "d2fddb35ab3a0f415382c72457cca2b9"
    },
    {
        "author": "张辑",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "忆昔风流秋社里，几人冰雪襟期。",
            "凉风吹散梦参差。",
            "寒灯多少恨，长笛不堪吹。",
            "别去化龙潭上水，东来不寄相思。",
            "白鸥应笑太忘机。",
            "沙头重载酒，休负桂花枝。"
        ],
        "notes": "",
        "id": "21815f15b34b63096ae346b60021c270"
    },
    {
        "author": "张辑",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "迢递关山身历遍，烟霞胜处曾游。",
            "九江江畔系孤舟。",
            "匡庐如画里，南望插天浮。",
            "瀑布香炉齐五老，层层爽气陵秋。",
            "何须魂梦觅瀛洲。",
            "云松终可卜，我与谪仙俦。"
        ],
        "notes": "",
        "id": "01692c75ce27824bd9b11515729a4aa0"
    },
    {
        "author": "张辑",
        "dynasty": "宋",
        "type": "词",
        "rhythmic": "倚秋千・好事近",
        "title": "",
        "preface": "",
        "paragraphs": [
            "人在玉屏闲，逗晓柳丝风急。",
            "帘外杏花微雨，罩春红愁湿。",
            "单衣初试曲尘罗，中酒病无力。",
            "应是绣床慵困，倚秋千斜立。"
        ],
        "notes": "",
        "id": "def9ffc600d91b051653326cc6031cb3"
    },
    {
        "author": "张辑",
        "dynasty": "宋",
        "type": "词",
        "rhythmic": "南浦月・点绛唇",
        "title": "",
        "preface": "",
        "paragraphs": [
            "来翦莼丝，江头一阵鸣蓑雨。",
            "孤篷归路。",
            "吹得苹花暮。",
            "短发萧萧，笑与沙鸥语。",
            "休归去。",
            "玉龙嘶处。",
            "邀月过南浦。"
        ],
        "notes": "",
        "id": "af97b14ad40a52c9c42eb895478134dc"
    },
    {
        "author": "张辑",
        "dynasty": "宋",
        "type": "词",
        "rhythmic": "垂杨碧・谒金门",
        "title": "",
        "preface": "",
        "paragraphs": [
            "花半湿。",
            "睡起一窗晴色。",
            "千里江南真咫尺。",
            "醉中归梦直。",
            "前度兰舟送客。",
            "双鲤沈沈消息。",
            "楼外垂杨如此碧。",
            "问春来几日。"
        ],
        "notes": "",
        "id": "51667d4c058b8c928129ec4b082e3852"
    },
    {
        "author": "张辑",
        "dynasty": "宋",
        "type": "词",
        "rhythmic": "好溪山",
        "title": "",
        "preface": "",
        "paragraphs": [
            "孤鸿遥下夕阳寒。",
            "秋清怀抱宽。",
            "篱根香满菊金团。",
            "客中邀客看。",
            "呼浊酒，共清欢。",
            "五弦随意弹。",
            "西窗仍见好溪山。",
            "几年谁倚栏。"
        ],
        "notes": "",
        "id": "6788af0033db458d465bc090d8c1950f"
    },
    {
        "author": "张辑",
        "dynasty": "宋",
        "type": "词",
        "rhythmic": "如此江山・齐天乐",
        "title": "",
        "preface": "",
        "paragraphs": [
            "西风扬子江头路。",
            "扁舟雨晴呼渡。",
            "岸隔瓜洲，津横蒜石，摇尽波声千古。",
            "诗仙一去。",
            "但对峙金焦，断矶青树。",
            "欲下斜阳，长淮渺渺正愁予。",
            "中流笑与客语。",
            "把貂裘为浣，半生尘土。",
            "品水烹茶，看碑忆鹤，恍似旧曾游处。",
            "聊凭陆諝。",
            "问八极神游，肯重来否。",
            "如此江山，更苍烟白露。"
        ],
        "notes": "",
        "id": "865b7042fcfb0600c3a636abbd6e5f9d"
    },
    {
        "author": "张辑",
        "dynasty": "宋",
        "type": "词",
        "rhythmic": "山庄劝酒",
        "title": "",
        "preface": "",
        "paragraphs": [
            "清吟湘碧。",
            "马首春风驿。",
            "闻说西湖梅早，又邀我、能诗客。",
            "书尺知到日。",
            "月随人合璧。",
            "儿拟山庄劝酒，田家酿，尽篘得。"
        ],
        "notes": "",
        "id": "789389457b50c53d9f31d6e5783506cd"
    },
    {
        "author": "张辑",
        "dynasty": "宋",
        "type": "词",
        "rhythmic": "山渐青・长相思",
        "title": "",
        "preface": "",
        "paragraphs": [
            "山无情。",
            "水无情。",
            "杨柳飞花春雨晴。",
            "征衫长短亭。",
            "拟行行。",
            "重行行。",
            "吟到江南第几程。",
            "江南山渐青。"
        ],
        "notes": "",
        "id": "0199e1357c22d619d6080c79012b0531"
    },
    {
        "author": "张辑",
        "dynasty": "宋",
        "type": "词",
        "rhythmic": "广寒秋・鹊桥仙",
        "title": "",
        "preface": "",
        "paragraphs": [
            "杯行将半，月来犹未，潇洒水亭无暑。",
            "清宵数客一阑秋，对冰雪、荷花似语。",
            "雄边台上，文游台上，咫尺红云容与。",
            "天风吹送广寒秋，正画舸、湖光佳处。"
        ],
        "notes": "",
        "id": "aa08116abbeb03ca8fb5649fb9db8059"
    },
    {
        "author": "张辑",
        "dynasty": "宋",
        "type": "词",
        "rhythmic": "徵招",
        "title": "",
        "preface": "",
        "paragraphs": [
            "飞鸿又作秋空字，凄凄旧游湘浦。",
            "凉思带愁深，渺苍茫何许。",
            "岁华知几度。",
            "奈双鬓、不禁吟苦。",
            "独倚危楼，叶声摇暮，玉阑无语。",
            "尺素。",
            "欲传将，故人远、天涯屡惊回顾。",
            "心事只琴知，漫闲相尔汝。",
            "甚时江海去。",
            "算空负、白苹鸥侣。",
            "更谁与、翦烛西窗，且醉听山雨。"
        ],
        "notes": "",
        "id": "15b1388b0875bd74b6c41d697fd6baac"
    },
    {
        "author": "张辑",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "春寂寂。",
            "画阑背倚春风立。",
            "春风立。",
            "楚山无数，暮天云碧。",
            "琴心写遍愁何极。",
            "断肠谁与传消息。",
            "传消息。",
            "当年情墨，泪痕犹湿。"
        ],
        "notes": "",
        "id": "960e3433fd15c0bfe8654056e477ef3a"
    },
    {
        "author": "张辑",
        "dynasty": "宋",
        "type": "词",
        "rhythmic": "忆萝月・清平乐",
        "title": "",
        "preface": "",
        "paragraphs": [
            "新凉窗户。",
            "闲对琴言语。",
            "弹到无人知得处。",
            "两袖五湖烟雨。",
            "坐中斗转参横。",
            "珠躔碎落瑶觥。",
            "忆著故山萝月，今宵应为谁明。"
        ],
        "notes": "",
        "id": "f1d04e5d21e16bf2125690fd2c22a73d"
    },
    {
        "author": "张辑",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "嫩凉生晓，怪今朝湖上，秋风无迹。",
            "古寺桂香山色外，肠断幽丛金碧。",
            "骤雨俄来，苍烟不见，苔径孤吟屐。",
            "系船高柳，晚蝉嘶破愁寂。",
            "且约携酒高歌，与鸥相好，分坐渔矶石。",
            "算只藕花知我意，犹把红芳留客。",
            "楼阁空濛，管弦清润，一水盈盈隔。",
            "不如休去，月悬良夜千尺。"
        ],
        "notes": "",
        "id": "934b60c490011ae89de797ce9d5a9bca"
    },
    {
        "author": "张辑",
        "dynasty": "宋",
        "type": "词",
        "rhythmic": "断肠声・南歌子",
        "title": "",
        "preface": "",
        "paragraphs": [
            "柳户朝云湿，花窗午篆清。",
            "东风未放十分晴。",
            "留恋海棠颜色、过清明。",
            "垒润栖新燕，笼深锁旧莺。",
            "琵琶可是不堪听。",
            "无奈愁人把做、断肠声。"
        ],
        "notes": "",
        "id": "c42d80ad006041b51023d66f5bfacb1e"
    },
    {
        "author": "张辑",
        "dynasty": "宋",
        "type": "词",
        "rhythmic": "月上瓜洲・相见欢",
        "title": "",
        "preface": "",
        "paragraphs": [
            "江头又见新秋。",
            "几多愁。",
            "塞草连天何处、是神州。",
            "英雄恨，古今泪，水东流。",
            "惟有渔竿明月、上瓜洲。"
        ],
        "notes": "",
        "id": "2540559c17b63881867878ec4b367280"
    },
    {
        "author": "张辑",
        "dynasty": "宋",
        "type": "词",
        "rhythmic": "月底修箫谱・祝英台近",
        "title": "",
        "preface": "",
        "paragraphs": [
            "客西湖，听夜雨。",
            "更向别离处。",
            "小小船窗，香雪照尊俎。",
            "断肠一曲秋风，行云不语。",
            "总写入、征鸿无数。",
            "认眉妩。",
            "唤醒岩壑风流，丹砂有奇趣。",
            "羞杀秦郎，淮海谩千古。",
            "要看自作新词，双鸾飞舞。",
            "趁月底、重修箫谱。"
        ],
        "notes": "",
        "id": "228ea14d2dd895c21e345911649af3d1"
    },
    {
        "author": "张辑",
        "dynasty": "宋",
        "type": "词",
        "rhythmic": "月当窗・霜天晓角",
        "title": "",
        "preface": "",
        "paragraphs": [
            "看朱成碧。",
            "曾醉梅花侧。",
            "相遇匆匆相别，又争似、不相识。",
            "南北。",
            "千里隔。",
            "几时重见得。",
            "最苦子规啼处，一片月、当窗白。"
        ],
        "notes": "",
        "id": "48de214cedc825e33c03654e610eb1ab"
    },
    {
        "author": "张辑",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "望瀛洲尺五，听海客、诧登临。",
            "记岛月分秋，天星降夕，神璧精金。",
            "他年作霖雨手，且明光奏赋寓良箴。",
            "槐府黑头旧业，芹宫青岁雄襟。",
            "骎骎。",
            "宝勒向东吟。",
            "戏彩看而今。",
            "更袜步黄云，琴弹碧玉，汇泽杯斟。",
            "争先长至几日，料春风多喜鹊传音。",
            "梅蕴和羹心在，线添补衮工深。"
        ],
        "notes": "",
        "id": "a99da9762718f47c103c9c35d8d3f13b"
    },
    {
        "author": "张辑",
        "dynasty": "宋",
        "type": "词",
        "rhythmic": "杏梁燕・解连环",
        "title": "",
        "preface": "",
        "paragraphs": [
            "小楼春浅。",
            "记钓帘看雪，袖沾芳片。",
            "似不似、柳絮因风，更细与品题，屡呵冰砚。",
            "宛转吟情，纵真草、凤笺都遍。",
            "到灯前笑谑，酒祓峭寒，移尽更箭。",
            "而今柳阴满院。",
            "知花空雪似，人隔春远。",
            "叹万事、流水斜阳，谩赢得前诗，醉污团扇。",
            "脉脉重来，算惟有、画阑曾见。",
            "把千种旧愁，付与杏梁语燕。"
        ],
        "notes": "",
        "id": "e558eb29b82138c30042555e79edec14"
    },
    {
        "author": "张辑",
        "dynasty": "宋",
        "type": "词",
        "rhythmic": "比梅・如梦令",
        "title": "",
        "preface": "",
        "paragraphs": [
            "深夜沉沉尊酒。",
            "酒醒客衾寒透。",
            "城角挟霜飞，吹得月如清昼。",
            "僝僽。",
            "僝僽。",
            "比著梅花谁瘦。"
        ],
        "notes": "",
        "id": "ca9d9b410489c37c3fe7a937197c9d65"
    },
    {
        "author": "张辑",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "东泽先生，谁说能诗，兴到偶然。",
            "但平生心事，落花啼鸟，多年盟好，白石清泉。",
            "家近宫亭，眼中庐阜，九叠屏开云锦边。",
            "出门去，且掀髯大笑，有钓鱼船。",
            "一丝风里婵娟。",
            "爱月在沧波上下天。",
            "更丛书观遍，笔床静昼，篷窗睡起，茶灶疏烟。",
            "黄鹤来迟，丹砂成未，何日风流葛稚川。",
            "人间世，听江湖诗友，号我东仙。"
        ],
        "notes": "",
        "id": "0c3071589424a2b51af11eaddc173996"
    },
    {
        "author": "张辑",
        "dynasty": "宋",
        "type": "词",
        "rhythmic": "沙头雨・点绛唇",
        "title": "",
        "preface": "",
        "paragraphs": [
            "带醉归时，月华犹在吹箫处。",
            "晚愁情绪。",
            "忘却匆匆语。",
            "客里风霜，诗鬓空如许。",
            "江南去。",
            "岸花迎橹。",
            "遥隔沙头雨。"
        ],
        "notes": "",
        "id": "94df8b5a8817acf43025b5a2a27f4769"
    },
    {
        "author": "张辑",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "莲舟玉字，得真人亲授。",
            "圯上家风又还有。",
            "问因何五马，踏月云台。",
            "秋色里，却赏烟霞袖手。",
            "酒边听说剑，歌舞升平，方许君为赤松友。",
            "任浊世纷纭，海水扬尘，再相见、雪髯依旧。",
            "且岁岁、中秋后逾旬，更半月东离，菊花重九。"
        ],
        "notes": "",
        "id": "41f8b5ea66ec1379292496c0dcc09ed3"
    },
    {
        "author": "张辑",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "夏果初收唤绿华。",
            "冰盘巧簇映金瓜。",
            "荷香飞上玉流霞。",
            "明月长留千岁色，蟠桃多结几番花。",
            "谁知罗带有丹砂。"
        ],
        "notes": "",
        "id": "188e0b0c8131e78e4e2a51b7da5e043c"
    },
    {
        "author": "张辑",
        "dynasty": "宋",
        "type": "词",
        "rhythmic": "淮甸春・念奴娇",
        "title": "",
        "preface": "",
        "paragraphs": [
            "短髯怀古，更文游台上，秋生吟兴。",
            "闻说坡仙来把酒，月底频留清影。",
            "极目平芜，孤城四水，画角西风劲。",
            "曲阑犹在，十分心事谁领。",
            "词卷空落人间，黄楼何处，回首愁深省。",
            "斜照寒鸦知几度，梦想当年名胜。",
            "只有山川，曾窥翰墨，仿佛馀风韵。",
            "旧游休问，柳花淮甸春冷。"
        ],
        "notes": "",
        "id": "9f33c5cf2de21864b677cf9c71c9cebb"
    },
    {
        "author": "张辑",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "醉发吹凉，但拂剑、狂歌而已。",
            "倩谁问、九霄黄鹤，更曾来未。",
            "玉女窗深松昼静，研朱重点参同契。",
            "记前回、赤水得玄珠，骊龙睡。",
            "空扰扰，人间世。",
            "除学道，无真是。",
            "把洪崖肩拍，挹浮丘袂。",
            "朝驾长风沧岛上，夜骑明月青天际。",
            "更几时、回首旧山川，三千岁。"
        ],
        "notes": "",
        "id": "c351cc86d9f00881a2b2d30659ef62b4"
    },
    {
        "author": "张辑",
        "dynasty": "宋",
        "type": "词",
        "rhythmic": "琐窗寒",
        "title": "",
        "preface": "",
        "paragraphs": [
            "露漏沈沈，洞房灯悄，鹊翻庭树。",
            "夜凉如水，人倚玉箫何处。",
            "澹纵横、疏星断河，点衣黄叶飞四五。",
            "向此时感旧，非关宋玉，悲秋情绪。",
            "追念章台路。",
            "共缓辔芳尘，妒花惹絮。",
            "旧游梦寐，总付相思新句。",
            "想风流还在匆匆，暗惊鬓底霜几缕。",
            "凭危栏、立尽归鸿，脆角凝清曙。"
        ],
        "notes": "",
        "id": "475b22311f729b516236a29b94fa6a8f"
    },
    {
        "author": "张辑",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "柳风双燕语。",
            "问有谁留人，岸花去橹。",
            "星辰快平步。",
            "俯圜扉草色，青青如许。",
            "儿童拥路。",
            "玉溪边、当年杜母。",
            "料从今、指点山川，总是绣衣行处。",
            "回顾。",
            "东堂深窈，楚帖长春，竹尊清午。",
            "红云帝所。",
            "摇佩玉，更容与。",
            "把蓬莱一笑，几番清浅，绿野为花作谱。",
            "向花前、三叠琴心，看苍鹤舞。"
        ],
        "notes": "",
        "id": "c4638df399e8b4951964e555e4a2b55d"
    },
    {
        "author": "张辑",
        "dynasty": "宋",
        "type": "词",
        "rhythmic": "画娥眉・忆王孙",
        "title": "",
        "preface": "",
        "paragraphs": [
            "清明小院杏花开。",
            "半启朱扉燕子来。",
            "晓起梳头对玉台。",
            "照香腮。",
            "羞睹惊鸿瘦影回。"
        ],
        "notes": "",
        "id": "513473fb0086e9c368591b881bc93108"
    },
    {
        "author": "张辑",
        "dynasty": "宋",
        "type": "词",
        "rhythmic": "疏帘淡月・桂枝香",
        "title": "",
        "preface": "",
        "paragraphs": [
            "梧桐雨细。",
            "渐滴作秋声，被风惊碎。",
            "润逼衣篝，线袅蕙炉沈水。",
            "悠悠岁月天涯醉。",
            "一分秋、一分憔悴。",
            "紫箫吟断，素笺恨切，夜寒鸿起。",
            "又何苦、凄凉客里。",
            "负草堂春绿，竹溪空翠。",
            "落叶西风，吹老几番尘世。",
            "从前谙尽江湖味。",
            "听商歌、归兴千里。",
            "露侵宿酒，疏帘淡月，照人无寐。"
        ],
        "notes": "",
        "id": "21507c2c67626c3d704de5d88df0b3e2"
    },
    {
        "author": "张辑",
        "dynasty": "宋",
        "type": "词",
        "rhythmic": "碧云深・忆秦娥",
        "title": "",
        "preface": "",
        "paragraphs": [
            "风凄凄。",
            "井阑络纬惊秋啼。",
            "惊秋啼。",
            "凉侵好梦，月正楼西。",
            "卷帘望月知心谁。",
            "关河空隔长相思。",
            "长相思。",
            "碧云暮合，有美人兮。"
        ],
        "notes": "",
        "id": "c88013880dfe66108d6154408ee6e403"
    },
    {
        "author": "张辑",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "竹间棋，池上字。",
            "风日共清美。",
            "谁道春深，湘绿涨沙觜。",
            "更添杨柳无情，恨烟颦雨，却不把、扁舟偷系。",
            "去千里。",
            "明日知几重山，后朝几重水。",
            "对酒相思、争似且留醉。",
            "奈何琴剑匆匆，而今心事，在月夜、杜鹃声里。"
        ],
        "notes": "",
        "id": "6fe9af87bc1e93ad7d9d3042376f45f1"
    },
    {
        "author": "张辑",
        "dynasty": "宋",
        "type": "词",
        "rhythmic": "绮罗香",
        "title": "",
        "preface": "",
        "paragraphs": [
            "欲雨凉生，初弦月在，画戟香中清啸。",
            "旋种芙蕖，深夏木兰芳沼。",
            "银汉入、天镜搀秋，福星度、雪阑争照。",
            "又谁写、万幅莼波，一江佳思到鱼鸟。",
            "吴儿眉语笑里，要见圜扉绿遍，平畴青绕。",
            "羽扇纶巾，萧洒玉貌长好。",
            "问千年、庆会风云，正此日、静春花草。",
            "更弦管、非雾非烟，鹤声帘幕晓。"
        ],
        "notes": "",
        "id": "6c448d117bcc00ea033070634c5e2016"
    },
    {
        "author": "张辑",
        "dynasty": "宋",
        "type": "词",
        "rhythmic": "花自落・谒金门",
        "title": "",
        "preface": "",
        "paragraphs": [
            "春寂寞。",
            "帘底蕙炉烟薄。",
            "听尽归鸿书怎托。",
            "相思天一角。",
            "象笔鸾笺闲却。",
            "秀句与谁商略。",
            "睡起愁怀何处著。",
            "无风花自落。"
        ],
        "notes": "",
        "id": "8e18392f088dafb952855ff32e476319"
    },
    {
        "author": "张辑",
        "dynasty": "宋",
        "type": "词",
        "rhythmic": "貂裘换酒・贺新郎",
        "title": "",
        "preface": "",
        "paragraphs": [
            "笛唤春风起。",
            "向湖边、腊前折柳，问君何意。",
            "孤负梅花立晴昼，一舸凄凉雪底。",
            "但小阁、琴棋而已。",
            "佳客清朝留不住，为康庐、只在家窗里。",
            "湓浦去，两程耳。",
            "草堂旧日谈经地。",
            "更从容、南山北水，庾楼重倚。",
            "万卷心胸几今古，牛斗多年紫气。",
            "正江上、风寒如此。",
            "且趁霜天鲈鱼好，把貂裘、换酒长安市。",
            "明夜去，月千里。"
        ],
        "notes": "",
        "id": "6f596df842d75d22a791f340995cacbf"
    },
    {
        "author": "张辑",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "鹊喜花间晓。",
            "惜凝香、低将帘卷，海棠开早。",
            "前度登楼清啸月，吹入春风不老。",
            "后五日、花朝方到。",
            "趁舞罗衣花讯暖，拈吟髭、玉勒迎东笑。",
            "留肯往，春邮小。",
            "庐峰青里壶天好。",
            "一千春、棋声昼永，剑光云表。",
            "绛雪骊珠看丹转，金鼎龙盘虎绕。",
            "且未可、飞仙蓬岛。",
            "河洛烟芜眠狐兔，握风雪、办此升平了。",
            "却共我，拾瑶草。"
        ],
        "notes": "",
        "id": "d7feff547551baa24e76dab2d50ec5dd"
    },
    {
        "author": "张辑",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "绿阴凉尊俎。",
            "映双旌、飞翻新带，日边恩露。",
            "千里湖山添鲜碧，玉宇光浮眉妩。",
            "料范老、应难独步。",
            "君亦胸中兵十万，把甘霖、小小春东楚。",
            "江上早，一犁雨。",
            "赤城霞起连天姥。",
            "有丹经、亲曾密授，八篇奇语。",
            "道骨仙风骑鲸客，合侍红云帝所。",
            "且画戟、清香时度。",
            "散入邦人箫鼓里，恰春留、芍药丛歌舞。",
            "还更咏，大鹏赋。"
        ],
        "notes": "",
        "id": "afe9bbfe852f1413c7a2cc81e8afa795"
    },
    {
        "author": "张辑",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "记澄湖抱练，画舫参差，闹花时节。",
            "油壁鸣堤，有障萦屏列。",
            "燕草香融，鸦条香浅，似渭城烟雪。",
            "急管斜阳，卫娘葱蒨，带围寒怯。",
            "苏小闲情，绿杨如织，阑槛东边，好山千叠。",
            "料得如今，也翠销红歇。",
            "何限繁华，春来都付与，数声啼鴂。",
            "谩怆羁魂，扁舟买醉，谢公明月。"
        ],
        "notes": "",
        "id": "39910d2edcb2685117aafbfd27d0031c"
    },
    {
        "author": "张辑",
        "dynasty": "宋",
        "type": "词",
        "rhythmic": "钓船笛・好事近",
        "title": "",
        "preface": "",
        "paragraphs": [
            "载酒岳阳楼，秋入洞庭深碧。",
            "极目水天无际，正白苹风急。",
            "月明不见宿鸥惊，醉把玉阑拍。",
            "谁解百年心事，恰钓船横笛。"
        ],
        "notes": "",
        "id": "1f1016e433abc655df8d3ecceeef8f59"
    },
    {
        "author": "张辑",
        "dynasty": "宋",
        "type": "词",
        "rhythmic": "阑干万里心・忆王孙",
        "title": "",
        "preface": "",
        "paragraphs": [
            "小楼柳色未春深。",
            "湘月牵情入苦吟。",
            "翠袖风前冷不禁。",
            "怕登临。",
            "几曲阑干万里心。"
        ],
        "notes": "",
        "id": "6df700f092a80a69df0881a88fd83e73"
    },
    {
        "author": "张辑",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "暮天云阔。",
            "懒泛琴三叠。",
            "恰有梅花相伴，窗儿上、一枝月。",
            "忆别。",
            "恁时节。",
            "吟情谁共说。",
            "敧枕偶成清梦，画角晓、更愁绝。"
        ],
        "notes": "",
        "id": "3da6aebd8d0648ec184bb20571c5fbd5"
    }
]