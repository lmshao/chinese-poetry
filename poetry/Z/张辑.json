[
    {
        "author": "张辑",
        "dynasty": "宋",
        "type": "诗",
        "rhythmic": "",
        "title": "春风堂",
        "preface": "",
        "paragraphs": [
            "一门和气只春知，笑语何殊膝下嬉。",
            "不觉兄弟俱老大，此心犹道是儿时。"
        ],
        "notes": "",
        "id": "055b8c54bdfdabc95f71546dc4f2a003"
    },
    {
        "author": "张辑",
        "dynasty": "宋",
        "type": "诗",
        "rhythmic": "",
        "title": "次汤制干寄三叠泉韵",
        "preface": "",
        "paragraphs": [
            "寒碧朋尊胜酒泉，松声远壑忆留连。",
            "诗于水品进三叠，名与谷帘真两全。",
            "画壁烟霞醒昨梦，茶经日月著新年。",
            "山灵似语汤夫子，恨杀屏风李谪仙。"
        ],
        "notes": "",
        "id": "e2d4fe4f484509d5ac1fa149bcca7260"
    }
]