[
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "向来懒不赋梅诗，禅榻忘机鬓已丝。",
            "月户忽逢双玉立，春风又见一年期。",
            "楼高缥缈明霜影，竹冷横斜浸雪枝。",
            "尚笑闲尘除未尽，暗香犹著梦魂知。"
        ],
        "notes": "",
        "id": "17578caf7bd7bb9d533f53a69c46676b"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "云岩寺  其一",
        "preface": "",
        "paragraphs": [
            "栋宇何年有，云岩拥树深。",
            "山僧传旧险，诗者有行吟。",
            "云影侵巾屦，江声送古今。",
            "荔枝何用数，抚字每劳心。"
        ],
        "notes": "",
        "id": "6c8473e74f51c940100aa73df67cd716"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "云岩寺  其二",
        "preface": "",
        "paragraphs": [
            "槛外滔滔水，岩前冉冉云。",
            "行人舟似叶，题墨藓生纹。",
            "岁月帆樯去，山川楚蜀分。",
            "十年三舣棹，永愧北山文。"
        ],
        "notes": "",
        "id": "f6bd81a00b5771cd8396bbc97c1af841"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "次袁说友巫山十二峰古风二十五韵",
        "preface": "",
        "paragraphs": [
            "化工神伟开物姿，劖石万仞不作痴。",
            "巍峰耸立威凤举，急挟怒流奔马迟。",
            "隠然万里形胜重，信矣四海游观奇。",
            "天开匹练势巀嶪，云拥列嶂青参差。",
            "舆图悚视天设险，舟檝竞与江东之。",
            "何年宇宙此盘据，远揽泰华宜肩随。",
            "胸吞云梦荡物表，眦决飞鸟忘神疲。",
            "元戎授任盛节制，列舰径度罗旌旗。",
            "天香来时满衣袖，讲殿几日辞书帷。",
            "词源浩荡春峡水，句律飘扬秋桂枝。",
            "天门有路穿水去，笔力到古群峰低。",
            "远参退之赋山囿，下陋樊川娱水嬉。",
            "有神相宅理应尔，梦赋靡曼奚其为。",
            "流转不根怜已久，高咏取正今逢时。",
            "昔年飞挽忝将指，异境名言犹念兹。",
            "大篇巨轴窥胜赏，赤甲白盐神坐驰。",
            "有从绝唱发奇伟，众作绚采同彰施。",
            "德风草偃阃以外，观颂下转江之湄。",
            "宁须三年奏汉计，行复八彩瞻尧眉。",
            "慈恩论契肯隔面，草堂枉驾欣解颐。",
            "我方卧云书自伴，公咏入相衣宜缁。",
            "少须凋瘵尽抚摩，大赈廪粟歌噫嘻。",
            "会看丹诏来北阙，更上岷岭登峨嵋。",
            "江山得助协嘉会，赓载归写明良诗。"
        ],
        "notes": "",
        "id": "ea1ba45f4aafc78c4be004a72d92c133"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "题三峡堂",
        "preface": "",
        "paragraphs": [
            "群山危立接云天，一水东朝会百川。",
            "泱漭堪舆无此壮，崔嵬疏凿定何年。",
            "千秋跃马兴亡梦，一点飞凫上下船。",
            "时有刚风来浩渺，起予高兴九秋边。"
        ],
        "notes": "",
        "id": "8e613ff112d31f89087b5f0113dd7ca7"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "诸丈赓示前章再次韵",
        "preface": "",
        "paragraphs": [
            "桃李层层媚远天，碧芜映带绮成川。",
            "英灵旧有凌云赋，混一长看建武年。",
            "老去无知经世用，梦归欲问溯江船。",
            "请君妙语惊颓懒，一笑诗坛酒社边。"
        ],
        "notes": "",
        "id": "36d3b5413306f61ce36659bc7eb68656"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "奉陪安抚大卿登八阵台览观忠武侯诸葛公遗像偶成长句",
        "preface": "",
        "paragraphs": [
            "白帝城西鱼腹浦，十月江平见津浒。",
            "当年累石纷成行，此地卧龙经讲武。",
            "辕门外建严中权，列阵相承存后伍。",
            "何人蛇势识常山，未数鱼丽矜郑拒。",
            "悬知精神贯金石，尚想号令严钲鼓。",
            "老兵料敌应疑生，川后澂波其敢侮。",
            "向令赤伏有遗符，下睨皇州直指取。",
            "云何遗迹司神明，独靳丰功被寰宇。",
            "高城置酒供临眺，往事兴怀增叹抚。",
            "巍然王佐三代前，信矣名言照千古。"
        ],
        "notes": "",
        "id": "8b73d74809036efba094f613cd06edab"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "万安驿",
        "preface": "",
        "paragraphs": [
            "劲兵重卒付胡奴，⿰区支雀⿰区支鱼计自疏。",
            "地入万安知几许，却怜此日始囘车。"
        ],
        "notes": "",
        "id": "0e7015f45aa9bc7569f0d918e3ba8212"
    },
    {
        "author": "张𬙂",
        "dynasty": "宋",
        "type": "诗",
        "rhythmic": "",
        "title": "题沔州诸葛武侯庙",
        "preface": "",
        "paragraphs": [
            "赤伏终休运，前营落大星。",
            "皇王空礼乐，江汉閟英灵。",
            "断垄牛羊入，空山草木青。",
            "经时须此牧，清泪洒泉扃。"
        ],
        "notes": "",
        "id": "a21430e937a5525e72f387b33eee4835"
    }
]