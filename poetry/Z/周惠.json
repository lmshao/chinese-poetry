[
    {
        "author": "周惠",
        "dynasty": "宋",
        "type": "诗",
        "rhythmic": "",
        "title": "风井",
        "preface": "",
        "paragraphs": [
            "寰中风穴不一处，斯井乳化能伏流。",
            "暗接高源常秘惜，不离陌路自清幽。",
            "土囊空艳高人赋，水品难逢处士收。",
            "宴坐岩头默斟取，清凉此意与谁谋。"
        ],
        "notes": "",
        "id": "f17e931d3565970af865a89a3f6e2dd8"
    },
    {
        "author": "周惠",
        "dynasty": "宋",
        "type": "诗",
        "rhythmic": "",
        "title": "油溪岭",
        "preface": "",
        "paragraphs": [
            "油溪何淼漫，油岭复巑坃。",
            "白日蛇龙起，青林虎豹抟。",
            "乾坤谁设险，登陟壮遐观。",
            "刀剑今牛犊，须知帝德宽。"
        ],
        "notes": "",
        "id": "59ed44ba0ba56710fbce85f938672d19"
    },
    {
        "author": "周惠",
        "dynasty": "宋",
        "type": "诗",
        "rhythmic": "",
        "title": "萧岩",
        "preface": "",
        "paragraphs": [
            "万里藏云境界宽，仙源江上起峰峦。",
            "鶑啼翠柳三春暖，松隠清风六月寒。",
            "飞雁忽惊天柱过，蛰龙犹向石潭蟠。",
            "宦游争道兹岩好，林下何曾得共欢。"
        ],
        "notes": "",
        "id": "636780a2525c49e0a74aec2e5a7a9b47"
    }
]