[
    {
        "author": "张叔夜",
        "dynasty": "宋",
        "type": "诗",
        "rhythmic": "",
        "title": "岐王宫侍儿落发为尼",
        "preface": "",
        "paragraphs": [
            "六尺轻罗染曲尘，金莲步稳衬湘裙。",
            "从今不入襄王梦，剪尽巫山一朵云。"
        ],
        "notes": "",
        "id": "019da372dae75cb0d11dbb95b18bd333"
    },
    {
        "author": "张叔夜",
        "dynasty": "宋",
        "type": "诗",
        "rhythmic": "",
        "title": "寄题靖安吕延平钓台",
        "preface": "",
        "paragraphs": [
            "豫章富人物，历数烦偻指。",
            "先生钓璜孙，盛德邈相似。",
            "却顾徐洪辈，琐琐讵足记。",
            "修竹照清漪，邂逅聊复尔。",
            "吾君迈周文，未省猎渭水。",
            "矧此江之湄，相距数千里。",
            "会遇偶有时，必为苍生起。"
        ],
        "notes": "",
        "id": "1fca8290f90275b4b9f2b14aa1108ee1"
    }
]