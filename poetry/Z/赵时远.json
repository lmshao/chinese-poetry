[
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "莺脰湖",
        "preface": "",
        "paragraphs": [
            "莺去湖存事渺茫，梵宫占断水云乡。",
            "四围烟树浪涛阔，六月桥亭风露凉。",
            "远近征帆归别浦，高低渔网挂斜阳。",
            "翠微深处一声笛，惊起眠沙鸥鹭行。"
        ],
        "notes": "",
        "id": "a87944c14552aaf2e9a919c0d4b46ad8"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 荻塘柳影",
        "preface": "",
        "paragraphs": [
            "午天云淡日迟迟，水面长条带影垂。",
            "不是纤腰浑不定，自缘无力受风吹。"
        ],
        "notes": "",
        "id": "1922db0f0985ee8d4b56475dd7c7c38b"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 禅院风荷",
        "preface": "",
        "paragraphs": [
            "荷风细细晚生凉，暑气𬘡缊入座香。",
            "饮尽碧筒人笑语，花边惊起睡鸳鸯。"
        ],
        "notes": "",
        "id": "f4a75f15c97f4cf917849480c2ac81ac"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 平湖秋月",
        "preface": "",
        "paragraphs": [
            "楼台两岸枕长流，落日行人竞檥舟。",
            "清夜湖光平似镜，冰轮冷浸玉壶秋。"
        ],
        "notes": "",
        "id": "6b0424217cb132b293d3a814981a4877"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 仙矶晴雪",
        "preface": "",
        "paragraphs": [
            "敛尽同云放日晖，寒光凛凛透重衣。",
            "扁舟清晓寻溪转，髣髴王猷访戴归。"
        ],
        "notes": "",
        "id": "2f72d2ee6a41d983f5b1bd1e0f792230"
    }
]