[
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "莺脰湖",
        "preface": "",
        "paragraphs": [
            "莺去湖存事渺茫，梵宫占断水云乡。",
            "四围烟树浪涛阔，六月桥亭风露凉。",
            "远近征帆归别浦，高低渔网挂斜阳。",
            "翠微深处一声笛，惊起眠沙鸥鹭行。"
        ],
        "notes": "",
        "id": "42b3a827ec8d7fbff3ecaac1c9335aef"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 荻塘柳影",
        "preface": "",
        "paragraphs": [
            "午天云淡日迟迟，水面长条带影垂。",
            "不是纤腰浑不定，自缘无力受风吹。"
        ],
        "notes": "",
        "id": "e1b9f77abdc32bca09be99aedbd0f2d3"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 禅院风荷",
        "preface": "",
        "paragraphs": [
            "荷风细细晚生凉，暑气𬘡缊入座香。",
            "饮尽碧筒人笑语，花边惊起睡鸳鸯。"
        ],
        "notes": "",
        "id": "253ad13d69c533572fe1af2eb08a20c4"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 平湖秋月",
        "preface": "",
        "paragraphs": [
            "楼台两岸枕长流，落日行人竞檥舟。",
            "清夜湖光平似镜，冰轮冷浸玉壶秋。"
        ],
        "notes": "",
        "id": "d51bbde5fc0a0c3a60f0f43a9a10766c"
    },
    {
        "author": "赵时远",
        "dynasty": "宋",
        "type": "诗",
        "rhythmic": "",
        "title": "四景诗和孙佥判颖叔韵 仙矶晴雪",
        "preface": "",
        "paragraphs": [
            "敛尽同云放日晖，寒光凛凛透重衣。",
            "扁舟清晓寻溪转，髣髴王猷访戴归。"
        ],
        "notes": "",
        "id": "a3a7909d9d78f094f9c69e2783e8f0d2"
    }
]