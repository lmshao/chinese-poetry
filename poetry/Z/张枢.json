[
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其一",
        "preface": "",
        "paragraphs": [
            "尧殿融春大宴开，山呼才了乐声催。",
            "侍臣宣劝君恩重，宰相亲王对举杯。"
        ],
        "notes": "",
        "id": "2060f02d2c9bdd124544924aea15f5fa"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其二",
        "preface": "",
        "paragraphs": [
            "观堂钟响待催班，步入朱廊十二间。",
            "宣坐赐茶开讲席，花砖咫尺对天颜。"
        ],
        "notes": "",
        "id": "4dc4c66c39a152ed24750757b3b0f157"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其三",
        "preface": "",
        "paragraphs": [
            "月笼梅影夜深时，白玉排箫索独吹。",
            "传得官家暗宣赐，黄金约臂翠花枝。"
        ],
        "notes": "",
        "id": "6d0b2b1f73a6313b2edd2582ac1b2d9e"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其四",
        "preface": "",
        "paragraphs": [
            "翠枝斜插滴金花，特髻低蟠贴水荷。",
            "应奉人多宣唤少，海棠花下看飞梭。"
        ],
        "notes": "",
        "id": "3fd8aa18ee29f2f31c4cdda8234d1f3b"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其五",
        "preface": "",
        "paragraphs": [
            "笙歌散后归深院，花柳阴中过曲廊。",
            "静掩金铺三十六，黄昏处处𦶟衙香。"
        ],
        "notes": "",
        "id": "bb9c931284b035fcbc2836cc0f5bba48"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其六",
        "preface": "",
        "paragraphs": [
            "灿锦堂西过夕阳，水风吹起芰荷香。",
            "内监催扫池边地，准备官家纳晚凉。"
        ],
        "notes": "",
        "id": "de9a1c92c5c9bfa103a057a04b0a1eaa"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其七",
        "preface": "",
        "paragraphs": [
            "晚凉开院近中秋，香染金风倚桂楼。",
            "花月新篇初唱彻，内人传旨索歌头。"
        ],
        "notes": "",
        "id": "b6f277e55331c09935595750fe5ad775"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其八",
        "preface": "",
        "paragraphs": [
            "银簧乍靘参差竹，玉轴新调尺合弦。",
            "奏罢六么花十八，水晶帘底赐金钱。"
        ],
        "notes": "",
        "id": "923f2dd26ff0c8a64833695e3567ec07"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其九",
        "preface": "",
        "paragraphs": [
            "回廊隔树帘帘卷，曲水穿桥路路通。",
            "禁漏滴斜花外日，御香薰暖柳边风。"
        ],
        "notes": "",
        "id": "bbb6ff9a714f35921867358aaf1bb404"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "宫词十首  其一〇",
        "preface": "",
        "paragraphs": [
            "紫阁深严邃殿西，书林飞白揭宸奎。",
            "黄封缴进升平奏，直笔夫人看内批。"
        ],
        "notes": "",
        "id": "f79e5438b619858c8a17f5cec7796044"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "游大涤",
        "preface": "",
        "paragraphs": [
            "一曲朱栏百尺余，仙人自是爱楼居。",
            "松风不动千山静，月满天坛人步虚。"
        ],
        "notes": "",
        "id": "a578553983a71a41c749db3f1bc05109"
    },
    {
        "author": "张枢",
        "dynasty": "宋",
        "type": "诗",
        "rhythmic": "",
        "title": "茅山",
        "preface": "",
        "paragraphs": [
            "今古茅山是胜游，秀峰突兀绕沧洲。",
            "云含老树迷还散，石拥甘泉咽复留。",
            "未见岩风晨下鹤，祇闻涧月夜鸣蜩。",
            "道人不是悲秋客，黄菊丹枫相对愁。"
        ],
        "notes": "",
        "id": "524d8796b8ff4c133bf53821f72bc864"
    },
    {
        "author": "张枢",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "柳户朝云湿，花窗午篆清。",
            "东风未放十分晴。",
            "留恋海棠颜色、过清明。",
            "垒润栖新燕，笼深锁旧莺。",
            "琵琶可是不堪听。",
            "无奈愁人把做、断肠声。"
        ],
        "notes": "",
        "id": "c42d80ad006041b51023d66f5bfacb1e"
    },
    {
        "author": "张枢",
        "dynasty": "宋",
        "type": "词",
        "rhythmic": "壶中天・念奴娇",
        "title": "",
        "preface": "",
        "paragraphs": [
            "雁横迥碧，渐烟收极浦，渔唱催晚。",
            "临水楼台乘醉倚，云引吟情闲远。",
            "露脚飞凉，山眉锁暝，玉宇冰奁满。",
            "平波不动，桂华底印清浅。",
            "应是琼斧修成，铅霜捣就，舞霓裳曲遍。",
            "窈窕西窗谁弄影，红冷芙蓉深苑。",
            "赋雪词工，留云歌断，偏惹文箫怨。",
            "人归鹤唳，翠帘十二空卷。"
        ],
        "notes": "",
        "id": "dc73ff123e478f02e94e02badc809a85"
    },
    {
        "author": "张枢",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "拥石池台，约花阑槛。"
        ],
        "notes": "",
        "id": "c9e5677b7c202e015a85ec89a94664a3"
    },
    {
        "author": "张枢",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "金谷移春，玉壶贮暖。"
        ],
        "notes": "",
        "id": "18a7807ac99245a1099c4133c9cb5bb3"
    },
    {
        "author": "张枢",
        "dynasty": "宋",
        "type": "词",
        "rhythmic": "庆宫春・高阳台",
        "title": "",
        "preface": "",
        "paragraphs": [
            "斜日明霞，残虹分雨，软风浅掠苹波。",
            "声冷瑶笙，情疏宝扇，酒醒无奈秋何。",
            "彩云轻散，漫敲缺、铜壶浩歌。",
            "眉痕留怨，依约远峰，学敛双蛾。",
            "银床露洗凉柯。",
            "屏掩香销，忍扫裀罗。",
            "楚驿梅边，吴江枫畔，庾郎从此愁多。",
            "草蛩喧砌，料催织、回文凤棱。",
            "相思遥夜，帘卷翠楼，月冷星河。"
        ],
        "notes": "",
        "id": "5afea06d8d23f94f9fd44a18afe5fd3b"
    },
    {
        "author": "张枢",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "屏绡裛润惹篆烟。",
            "小窗闲、人泥昼眠。",
            "正雪暖、荼䕷架，奈愁春、尘锁雁弦。",
            "杨花做了香云梦，化池萍、犹泛翠钿。",
            "自不怨、东风老，怨东风、轻信杜鹃。"
        ],
        "notes": "",
        "id": "61289919eb29a0c34e634f00a6f11dfe"
    },
    {
        "author": "张枢",
        "dynasty": "宋",
        "type": "词",
        "rhythmic": "惜花春起早",
        "title": "",
        "preface": "",
        "paragraphs": [
            "琐窗明。"
        ],
        "notes": "",
        "id": "b482b43492417de1898d84cf6013d798"
    },
    {
        "author": "张枢",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "歌尘凝燕垒，又软语、在雕梁。",
            "记剪烛调弦，翻香校谱，学品伊凉。",
            "屏山梦云正暖，放东风、卷雨入巫阳。",
            "金冷红绦孔雀，翠间彩结鸳鸯。",
            "银缸。",
            "焰冷小兰房。",
            "夜悄怯更长。",
            "待采叶题诗，含情赠远，烟水茫茫。",
            "春妍尚如旧否，料啼痕、暗里浥红妆。",
            "须觅流莺寄语，为谁老却刘郎。"
        ],
        "notes": "",
        "id": "ae5ccb142d1f9078107e8fd6dbe19f6b"
    },
    {
        "author": "张枢",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "凤楼人独。",
            "飞尽罗心烛。",
            "梦绕屏山三十六。",
            "依约水西云北。",
            "晓奁懒试脂铅。",
            "一緺鸾髻微偏。"
        ],
        "notes": "",
        "id": "54f1ff88f256c5d5f5514d77f7b6946b"
    },
    {
        "author": "张枢",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "卷帘人睡起。",
            "放燕子归来，商量春事。",
            "风光又能几。",
            "减芳菲、都在卖花声里。",
            "吟边眼底。",
            "被嫩绿、移红换紫。",
            "甚等闲、半委东风，半委小桥流水。",
            "还是。",
            "苔痕湔雨，竹影留云，待晴犹未。",
            "兰舟静舣。",
            "西湖上、多少歌吹。",
            "粉蝶儿、守定落花不去，湿重寻香两翅。",
            "怎知人、一点新愁，寸心万里。"
        ],
        "notes": "",
        "id": "b8c18751bf7c0828de59da6889032601"
    },
    {
        "author": "张枢",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春梦怯。",
            "人静玉闺平帖。",
            "睡起眉心端正贴。",
            "绰枝双杏叶。",
            "重整金泥蹀躞。",
            "红皱石榴裙褶。",
            "款步花阴寻蛱蝶。",
            "玉纤和粉捻。"
        ],
        "notes": "",
        "id": "3caf3cc4993cc3a5b8671d69b8d29b76"
    },
    {
        "author": "张枢",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "春寒懒下碧云楼。",
            "花事等闲休。",
            "红绵湿透秋千索，记伴仙、曾倚娇柔。",
            "重叠黄金约臂，玲珑翠玉搔头。",
            "薰炉谁熨暖衣篝。",
            "消遣酒醒愁。",
            "旧巢未著新来燕，任珠帘、不上琼钩。",
            "何处东风院宇，数声揭调甘州。"
        ],
        "notes": "",
        "id": "5ca9156ddea878aa9113bb7ca9b8c294"
    }
]