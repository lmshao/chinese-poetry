[
    {
        "author": "郑丹",
        "dynasty": "唐",
        "type": "诗",
        "rhythmic": "",
        "title": "明皇帝挽歌",
        "preface": "",
        "paragraphs": [
            "律历千年会，车书万里同。",
            "固期常戴日，岂意厌观风。",
            "地惨新[疆]理，城摧旧战功。",
            "山河万古壮，今夕尽归空。"
        ],
        "notes": "",
        "id": "f3b90e9ff86e3114f55b21223ba32818"
    },
    {
        "author": "郑丹",
        "dynasty": "唐",
        "type": "诗",
        "rhythmic": "",
        "title": "肃宗挽歌",
        "preface": "",
        "paragraphs": [
            "国以重明受，天从谅暗移。",
            "诸侯方北面，白日忽西驰。",
            "龙影当泉落，鸿名向庙垂。",
            "永言青史上，还见戴无为。"
        ],
        "notes": "",
        "id": "10994dd9780491eae1845b3226f8576b"
    }
]