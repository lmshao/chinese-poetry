[
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "游栖霞寺",
        "preface": "",
        "paragraphs": [
            "跻险入幽林，翠微含竹殿。",
            "泉声无休歇，山色时隐见。",
            "潮来杂风雨，梅落成霜霰。",
            "一从方外游，顿觉尘心变。"
        ],
        "notes": "",
        "id": "eda3cc650468306ec040804618fd4df3"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "春风扇微和",
        "preface": "",
        "paragraphs": [
            "木德生和气，微微入曙风。",
            "暗催南向叶，渐翥北归鸿。",
            "澹荡侵冰谷，悠扬转蕙丛。",
            "拂尘回广路，泛籁过遥空。",
            "暖上烟光际，云移律侯中。",
            "扶摇如可借，从此戾苍穹。"
        ],
        "notes": "",
        "id": "7c1da4b7e765b09a0dbd50ef1b46f8cf"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "观藏冰",
        "preface": "",
        "paragraphs": [
            "寒气方穷律，阴精正结冰。",
            "体坚风带壮，影素月临凝。",
            "冬赋凌人掌，春期命妇升。",
            "凿来壶色彻，纳处镜光澄。",
            "鲁史曾留问，幽诗旧见称。",
            "同观里射享，王道颂还兴。"
        ],
        "notes": "",
        "id": "0890c2038955ca2725fba036ee66450b"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "赋得春风扇微和",
        "preface": "",
        "paragraphs": [
            "习习和风扇，悠悠淑气微。",
            "阳升知候改，律应喜春归。",
            "池柳晴初拆，林莺暖欲飞。",
            "川原浮彩翠，台馆动光辉。",
            "泛艳摇丹阙，扬芳入粉闱。",
            "发生当有分，枯朽幸因依。"
        ],
        "notes": "",
        "id": "fd20c497599d9928a8f1e805a4fc4213"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "金谷园怀古",
        "preface": "",
        "paragraphs": [
            "缓步洛城下，轸怀金谷园。",
            "昔人随水逝，旧树逐春繁。",
            "冉冉摇风弱，菲菲裛露翻。",
            "歌台岂易见，舞袖乍如存。",
            "戏蝶香中起，流莺暗处喧。",
            "徒闻施锦帐，此地拥行轩。"
        ],
        "notes": "",
        "id": "6227f5f42963e1e54db0969392169f84"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "应念路傍憔悴翼，昔年乔木幸同迁。"
        ],
        "notes": "",
        "id": "c86caa6e11c861f299d5502663e79702"
    }
]