[
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "游栖霞寺",
        "preface": "",
        "paragraphs": [
            "跻险入幽林，翠微含竹殿。",
            "泉声无休歇，山色时隐见。",
            "潮来杂风雨，梅落成霜霰。",
            "一从方外游，顿觉尘心变。"
        ],
        "notes": "",
        "id": "fbff496b8fb3b7bbc46304e01cb10556"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "春风扇微和",
        "preface": "",
        "paragraphs": [
            "木德生和气，微微入曙风。",
            "暗催南向叶，渐翥北归鸿。",
            "澹荡侵冰谷，悠扬转蕙丛。",
            "拂尘回广路，泛籁过遥空。",
            "暖上烟光际，云移律侯中。",
            "扶摇如可借，从此戾苍穹。"
        ],
        "notes": "",
        "id": "526591ff180897ab1fd43fb215e9e142"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "观藏冰",
        "preface": "",
        "paragraphs": [
            "寒气方穷律，阴精正结冰。",
            "体坚风带壮，影素月临凝。",
            "冬赋凌人掌，春期命妇升。",
            "凿来壶色彻，纳处镜光澄。",
            "鲁史曾留问，幽诗旧见称。",
            "同观里射享，王道颂还兴。"
        ],
        "notes": "",
        "id": "2ff1cb3ecf8674b9a4ca387ef4a4cf2e"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "赋得春风扇微和",
        "preface": "",
        "paragraphs": [
            "习习和风扇，悠悠淑气微。",
            "阳升知候改，律应喜春归。",
            "池柳晴初拆，林莺暖欲飞。",
            "川原浮彩翠，台馆动光辉。",
            "泛艳摇丹阙，扬芳入粉闱。",
            "发生当有分，枯朽幸因依。"
        ],
        "notes": "",
        "id": "4caeb70e9ee5fe1e6b75002d53179d94"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "金谷园怀古",
        "preface": "",
        "paragraphs": [
            "缓步洛城下，轸怀金谷园。",
            "昔人随水逝，旧树逐春繁。",
            "冉冉摇风弱，菲菲裛露翻。",
            "歌台岂易见，舞袖乍如存。",
            "戏蝶香中起，流莺暗处喧。",
            "徒闻施锦帐，此地拥行轩。"
        ],
        "notes": "",
        "id": "91bf1492ccaf9cc591732185563df728"
    },
    {
        "author": "张汇",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "应念路傍憔悴翼，昔年乔木幸同迁。"
        ],
        "notes": "",
        "id": "12855a3f83973105e284e6a9e45f586f"
    }
]