[
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "读夷坚志",
        "preface": "",
        "paragraphs": [
            "千古丘明法度书，豕啼蛇鬭未为诬。",
            "后来更有无穷事，付与兰台鬼董狐。"
        ],
        "notes": "",
        "id": "f8c17594d7685c15083b35959224a7bf"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "古寺疎钟隔断烟，馆娃宫殿草芊芊。",
            "多情却有松萝月，只与当时一样圆。"
        ],
        "notes": "",
        "id": "33523e0ea66b332cd504eac3a6a2394d"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "芳草复芳草",
        "preface": "",
        "paragraphs": [
            "芳草复芳草，有人孤倚楼。",
            "明月复明月，何处照离洲。",
            "相见渺无期，此恨讵相知。",
            "日暮天寒吹属玉，蛮江豆蔻重重绿。"
        ],
        "notes": "",
        "id": "23b6846f213ed77ae20ef3c375c8f6b3"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "归帆东泊胥门下，夜半菱歌起白苹。",
            "今日平湖皆小艇，不知谁是唱歌人。"
        ],
        "notes": "",
        "id": "1acd6f85b388df87fd6e0e5a24dbf7e9"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "桃源行",
        "preface": "",
        "paragraphs": [
            "武陵溪上栽桃花，儿童笑语成生涯。",
            "当初避地不知远，渔郎惊问疑仙家。",
            "年深忘却来时路，流水春风等闲度。",
            "龙翔鹿走自兴亡，不到花开花落处。",
            "江边雨暗蛮蓑湿，父老欲留留不得。",
            "隔林鸡犬渐萧然，啼鸟一声溪水碧。"
        ],
        "notes": "",
        "id": "707d369a35e014895763f034a334b016"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "玉树谣",
        "preface": "",
        "paragraphs": [
            "临春阁下花蒙茸，雕阑玉树沉香风。",
            "君玉酣醉眠未起，满床明月鲛绡红。",
            "罗襦学士文章女，碧叶黄鹂呈好语。",
            "可怜日暮秋雨来，惊散一庭金翠羽。",
            "朱门流水自徘徊，井桐花落无人知。",
            "江南梦断鴈不飞，空城夜夜乌鸦啼。"
        ],
        "notes": "",
        "id": "1beb01bb5b67e8b335e07d1b9ded8faa"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "衔得芹泥入画帘，江南门巷柳花天。",
            "分明社燕催春老，错向东风恨杜鹃。"
        ],
        "notes": "",
        "id": "0242124bada168487c339bf62decfc89"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "浩歌行",
        "preface": "",
        "paragraphs": [
            "堂堂楚汉多蛮触，天下今经几秦鹿。",
            "向非孔壁断遗编，安得西湖芳草绿。",
            "子规自失来时路，却唤青春早归去。",
            "山中刬地乱红来，不是东风扶杖处。",
            "浩歌起舞君莫猜，一樽幸遇桃花开。",
            "貂蝉珠履黄金钗，后五百年俱尘埃。",
            "宫袍仙人独不死，日日长江钓江水。",
            "飞乌走兔且莫忙，看我烟云生碧纸。"
        ],
        "notes": "",
        "id": "a8b9575801b5ee96e032ef79ca2b4fe4"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "寿放翁  其一",
        "preface": "",
        "paragraphs": [
            "问讯山阴老放翁，年来心事与谁同。",
            "疎疎翠竹欹明月，落落黄花立晚风。",
            "鬓雪只缘诗送白，脸霞不是酒留红。",
            "君王莫下蒲轮召，万壑千岩正要公。"
        ],
        "notes": "",
        "id": "76342207db67a2dc1b677c96cf3679a3"
    },
    {
        "author": "赵汝淳",
        "dynasty": "宋",
        "type": "诗",
        "rhythmic": "",
        "title": "寿放翁  其二",
        "preface": "",
        "paragraphs": [
            "此老胸中几岁寒，天教长伴白云闲。",
            "有时自弄玉如意，无事更添金博山。",
            "越女棹歌清浅处，巴童吹笛翠微间。",
            "何须重问神仙府，鸾鹤随风自往还。"
        ],
        "notes": "",
        "id": "c7707020db86f65b38bf23293b6db0e3"
    }
]