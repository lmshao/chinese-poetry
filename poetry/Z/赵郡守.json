[
    {
        "author": "赵郡守",
        "dynasty": "宋",
        "type": "诗",
        "rhythmic": "",
        "title": "赠令狐使",
        "preface": "",
        "paragraphs": [
            "□城昔有山，登临倚空阔。",
            "震凌谁负舟，荆榛披雉堞。",
            "朅来亦期年，每每念陈迹。",
            "虽当补苴时，忍使胜览绝。",
            "度材倣飞翚，开迳通游辙。",
            "盍簪领嘉宾，举酬及良夕。",
            "风清无规尘，夜寒听伊笛。",
            "茫渺挹天根，淡荡浮月魄。",
            "景色逐时新，诗联怀古刻。",
            "楼成且志喜，平畴賸秋穑。"
        ],
        "notes": "",
        "id": "4f98da39eadf058953d7fd6600bb5703"
    }
]