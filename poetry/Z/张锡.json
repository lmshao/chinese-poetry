[
    {
        "author": "张锡",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "九秋霜景净，千门晓望通。",
            "仙游光御路，瑞塔迥凌空。",
            "菊彩扬尧日，萸香遶舜风。",
            "天文丽辰象，窃抃仰层穹。"
        ],
        "notes": "",
        "id": "b454796832f87987c2660b2027a7004f"
    },
    {
        "author": "张锡",
        "dynasty": "唐",
        "type": "诗",
        "rhythmic": "",
        "title": "晦日宴高文学林亭",
        "preface": "",
        "paragraphs": [
            "雪尽铜驼路，花照石崇家。",
            "年光开柳色，池影泛云华。",
            "赏洽情方远，春归景未赊。",
            "欲知多暇日，尊酒渍澄霞。"
        ],
        "notes": "",
        "id": "8456d50bbfa38612722b03f8f6bc0154"
    }
]