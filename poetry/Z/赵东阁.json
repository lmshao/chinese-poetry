[
    {
        "author": "赵东阁",
        "dynasty": "宋",
        "type": "诗",
        "rhythmic": "",
        "title": "寄圣水照讲师",
        "preface": "",
        "paragraphs": [
            "圣水水深山亦深，寺前三十里清阴。",
            "一僧趺坐松间石，不是安禅定苦吟。"
        ],
        "notes": "",
        "id": "20925a41d86d2828a1320a81611d2799"
    },
    {
        "author": "赵东阁",
        "dynasty": "宋",
        "type": "诗",
        "rhythmic": "",
        "title": "凌霄花为复上人作",
        "preface": "",
        "paragraphs": [
            "袅袅枯藤浅绛葩，夤缘直上照残霞。",
            "老僧不作依附想，将谓青松自有花。"
        ],
        "notes": "",
        "id": "c010cf8370bbeee484da2c373d6175e3"
    },
    {
        "author": "赵东阁",
        "dynasty": "宋",
        "type": "诗",
        "rhythmic": "",
        "title": "春山堂",
        "preface": "",
        "paragraphs": [
            "山在画堂西，钩帘静对时。",
            "林高日落早，巷僻客来迟。",
            "抱病独不饮，爱闲君所知。",
            "阶前碧梧叶，片片可题诗。"
        ],
        "notes": "",
        "id": "840af9bb167a2556d64b60dc993807a0"
    },
    {
        "author": "赵东阁",
        "dynasty": "宋",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "衡岳夜来雨，湘江增绿波。",
            "小舟浮似屋，香草结为蓑。",
            "水定见鱼影，夜深闻櫂歌。",
            "悠悠百年内，醒少醉时多。"
        ],
        "notes": "",
        "id": "b4b38c80df9627b88ba33e4537347e0e"
    }
]