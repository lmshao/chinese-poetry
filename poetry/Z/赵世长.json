[
    {
        "author": "赵世长",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "琼台卜幽隐，金液炼真精。",
            "冰雪形容古，烟霞意思清。",
            "谈玄通至道，养素达长生。",
            "被诏离仙窟，安居入帝京。",
            "唐虞回圣眷，巢许让高名。",
            "抗节辞丹陛，归心恋赤城。",
            "再眠琪树影，重听瀑泉声。",
            "朝客多攀饯，天章复赠行。",
            "令猷光史策，逸态傲公卿。",
            "珍重青云外，逍遥乐太平。"
        ],
        "notes": "",
        "id": "9379f04b89d7910b77e8bf9fdc53b789"
    },
    {
        "author": "赵世长",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "玉清仙子下云逵。"
        ],
        "notes": "",
        "id": "02d1f03ea945c738cf60fca657a42aed"
    },
    {
        "author": "赵世长",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "莫恨东风翦拂迟。"
        ],
        "notes": "",
        "id": "84a52b3739bd2e8492bc544b66442d7b"
    }
]