[
    {
        "author": "赵子崧",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "月天遥照寒窗雪。",
            "雪窗寒照遥天月。",
            "门掩欲黄昏。",
            "昏黄欲掩门。",
            "锦鹓双并枕。",
            "枕并双鹓锦。",
            "云鬓整纤琼。",
            "琼纤整鬓云。"
        ],
        "notes": "",
        "id": "9958c3a9723c7694f9bc2cf07a74b33d"
    },
    {
        "author": "赵子崧",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "断鸿归处飞云乱。",
            "乱云飞处归鸿断。",
            "风弄叶翻红。",
            "红翻叶弄风。",
            "柳残凋院后。",
            "后院凋残柳。",
            "楼外水云秋。",
            "秋云水外楼。"
        ],
        "notes": "",
        "id": "ffa5d3de7e2e1b884a284fc9e361af88"
    },
    {
        "author": "赵子崧",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "雨荷惊起双飞鹭。",
            "鹭飞双起惊荷雨。",
            "浓醉一轩风。",
            "风轩一醉浓。",
            "午阴清散暑。",
            "暑散清阴午。",
            "斜日转窗纱。",
            "纱窗转日斜。"
        ],
        "notes": "",
        "id": "5f2a97833f8a5ff5009d47d55023a1ff"
    },
    {
        "author": "赵子崧",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "锦如花色春残饮。",
            "饮残春色花如锦。",
            "楼上正人愁。",
            "愁人正上楼。",
            "晏天横阵雁。",
            "雁阵横天晏。",
            "思远寄情词。",
            "词情寄远思。"
        ],
        "notes": "",
        "id": "a6c830c5c7170221dbbf043c54d66f80"
    }
]