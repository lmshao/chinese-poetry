[
    {
        "author": "张友正",
        "dynasty": "唐",
        "type": "诗",
        "rhythmic": "",
        "title": "春草凝露",
        "preface": "",
        "paragraphs": [
            "苍苍芳草色，含露对青春。",
            "已赖阳和长，仍慙润泽频。",
            "日临残未滴，风度欲成津。",
            "蕙叶垂偏重，兰丛洗转新。",
            "将行愁裛迳，欲采畏濡身。",
            "独爱池塘畔，清华远袭人。"
        ],
        "notes": "",
        "id": "f7b0952ba2e1ee95d41c1da5a27f53aa"
    },
    {
        "author": "张友正",
        "dynasty": "唐",
        "type": "诗",
        "rhythmic": "",
        "title": "锦带佩吴钩",
        "preface": "",
        "paragraphs": [
            "带劒谁家子，春朝紫陌游。",
            "结边霞聚锦，悬处月随钩。",
            "彩缕回文出，雄芒练影浮。",
            "叶依花里艳，霜向锷中秋。",
            "的皪宜骢马，斓斒映绮裘。",
            "应须待报国，一刎月支头。"
        ],
        "notes": "",
        "id": "cb0c37db34d58e91a32e41ee99f57a8c"
    }
]