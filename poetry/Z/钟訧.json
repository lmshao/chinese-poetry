[
    {
        "author": "钟訧",
        "dynasty": "宋",
        "type": "诗",
        "rhythmic": "",
        "title": "题梅坛",
        "preface": "",
        "paragraphs": [
            "万松护岭与天齐，中有真人旧隠栖。",
            "井冷尚留丹汞暖，坛高近拜斗星低。",
            "回思汉室成惆怅，浪费今人为品题。",
            "我欲从之无路去，同升不似许仙鸡。"
        ],
        "notes": "",
        "id": "4e7a40987024bc3c83fdc634fc5e0261"
    },
    {
        "author": "钟訧",
        "dynasty": "宋",
        "type": "诗",
        "rhythmic": "",
        "title": "题梅山云悦楼",
        "preface": "",
        "paragraphs": [
            "我匪悦云云悦我，云兮与我一无心。",
            "知君只爱云中隠，不肯出山无处寻。"
        ],
        "notes": "",
        "id": "898e01312bff6f2e3bc178e35bc6bbb6"
    }
]