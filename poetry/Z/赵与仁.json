[
    {
        "author": "赵与仁",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春色醉酴醿，昼永篆烟初绝。",
            "临水杨花千树，尽一时飞雪。",
            "穿帘度竹弄轻盈，东风老犹劣。",
            "睡起凭栏无绪，听几声啼鴂。"
        ],
        "notes": "",
        "id": "8d854ee9f42de73c44e25b90c7a11412"
    },
    {
        "author": "赵与仁",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "露冷仙梯。",
            "霓裳散舞，记取人归。",
            "月度层霄，雨连深夜，谁管花飞。",
            "金铺满地苔衣。",
            "似一片、斜阳未移。",
            "生怕清香，又随凉信，吹过东篱。"
        ],
        "notes": "",
        "id": "91c56aa1ac60d838f83c9bfc249b696d"
    },
    {
        "author": "赵与仁",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "柳丝摇露。",
            "不绾兰舟住。",
            "人宿溪桥知那处。",
            "一夜风声千树。",
            "晓楼望断天涯。",
            "过鸿影落寒沙。",
            "可惜些儿秋意，等闲过了黄花。"
        ],
        "notes": "",
        "id": "67a33bdc389d4a576a6f50a275f318a0"
    },
    {
        "author": "赵与仁",
        "dynasty": "宋",
        "type": "词",
        "rhythmic": "相思引",
        "title": "",
        "preface": "",
        "paragraphs": [
            "冰箔纱帘小院清。",
            "晴尘不动地花平。",
            "昨宵风雨，凉到木樨屏。",
            "香月照妆秋粉薄，水云飞佩藕丝轻。",
            "好天良夜，闲理玉靴笙。"
        ],
        "notes": "",
        "id": "38c9c802cad9a33896d18c104875c6c0"
    },
    {
        "author": "赵与仁",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "夜半河痕依约，雨馀天气冥濛。",
            "起行微月遍池东。",
            "水影浮花、花影动帘栊。",
            "量减难追醉白，恨长莫尽题红。",
            "雁声能到画楼中。",
            "也要玉人、知道有秋风。"
        ],
        "notes": "",
        "id": "36e2d2f8248a5ea3aa6aea4abfc35d97"
    }
]