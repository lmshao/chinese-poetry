[
    {
        "author": "詹无咎",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "梅子黄时雨。",
            "对幽窗、依依抱独，几多愁绪。",
            "润逼琴丝无雅韵，难续文园旧诣。",
            "头白尽、相如谁顾。",
            "燕子楼空尘又锁，望天涯、不寄红丝缕。",
            "嗟往事，且休语。",
            "伤情当日班衣舞。",
            "更宫衣、香罗乍带，九天繁露。",
            "一寸草心迎永日，更把葵心自许。",
            "怎料有、风推雨如。",
            "惹起灵均千古恨，转凄凉、更不成端午。",
            "拼小醉，读骚句。"
        ],
        "notes": "",
        "id": "4111e96c65bdf3fad4e492a73b592659"
    },
    {
        "author": "詹无咎",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "龟儿吐火，鹤儿衔火。",
            "药线上、轮儿走火。",
            "十胜一斗七星毯，一架上、有许多包裹。",
            "梨花数朵。",
            "杏花数朵。",
            "又开放、牡丹数朵。",
            "便当场好手路歧人，也须教、点头咽唾。"
        ],
        "notes": "",
        "id": "58427d4db29ffd4279c394a2c45937a3"
    }
]