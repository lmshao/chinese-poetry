[
    {
        "author": "紫姑",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "睹娇红细捻。",
            "是西子、当日留心千叶。",
            "西都竞栽接。",
            "赏园林台榭，何妨日涉。",
            "轻罗慢褶。",
            "费多少、阳和调燮。",
            "向晓来、露浥芳苞，一点醉红潮颊。",
            "双靥。",
            "姚黄国艳，魏紫天香，倚风羞怯。",
            "云鬓试插。",
            "引动狂蜂浪蝶。",
            "况东君开宴，赏心乐事，莫惜献酬频叠。",
            "看相将，红药翻阶，尚馀侍妾。"
        ],
        "notes": "",
        "id": "2e63e07b2d4846d34cba385af130b9e4"
    },
    {
        "author": "紫姑",
        "dynasty": "宋",
        "type": "词",
        "rhythmic": "白苎",
        "title": "",
        "preface": "",
        "paragraphs": [
            "绣帘垂，画堂悄，寒风淅沥。",
            "遥天万里，黯淡同云幂幂。",
            "渐纷纷、六花零乱散空碧。",
            "姑射宴瑶池，把碎玉、零珠抛掷。",
            "林峦望中，高下琼瑶一白。",
            "严子陵钓台迷踪迹。",
            "追惜。",
            "燕然画角，宝钥珊瑚，是时丞相，虚作银城换得。",
            "当此际、偏宜访袁安宅。",
            "醺醺醉了，任他金钗舞困，玉壶频侧。",
            "又是东君，暗遣花神，先报南国。",
            "昨夜江梅，漏泄春消息。"
        ],
        "notes": "",
        "id": "c79fc659b96664015091d71abfd2e6c2"
    }
]