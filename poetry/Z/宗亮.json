[
    {
        "author": "宗亮",
        "dynasty": "唐",
        "type": "诗",
        "rhythmic": "",
        "title": "它山歌",
        "preface": "",
        "paragraphs": [
            "它山堰，堰在四明之鄞悬。",
            "一条水出四明山，昼夜长流如白练。",
            "连接大江通海水，咸潮直到深潭里。",
            "淡水虽多无计停，半邑人民田种费。",
            "大和中有王侯令，清优为官立民政。",
            "昨因祈祷入山行，识得水源知利病。",
            "櫂舟直到溪岩畔，极目江山波澜漫。",
            "略呼父老问来由，便设机谋造其堰。",
            "叠石横铺两山嘴，截断咸潮积溪水。",
            "灌溉民田万顷余，此谓齐天功不毁。",
            "民间日用自不知，年年丰稔因阿谁。",
            "山边却立它神庙，不为长官兴一祠。",
            "本是长官治此水，却将饮食祭闲鬼。",
            "时人若解感此恩，年年祭拜王元𬀩。"
        ],
        "notes": "",
        "id": "558e82053c21e72ee08aab5f699033f8"
    },
    {
        "author": "宗亮",
        "dynasty": "唐",
        "type": "诗",
        "rhythmic": "",
        "title": "它山堰",
        "preface": "",
        "paragraphs": [
            "截断寒流叠石基，海潮从此作回期。",
            "行人自老青山路，涧急水声无绝时。",
            "（以上二首均见南宋魏岘《四明它山水利备览》卷下，《四明丛书三集》本。",
            "二诗承温州师院张靖龙同志录示）（〖1〗张靖龙云：南宋林元晋《回沙闸记》云：「唐僧元亮赋堰诗，有曰：『海潮从此作回期。",
            "』人谓绝唱。",
            "」明末李邺嗣《甬上高僧诗》卷上曰：「县令王元𬀩起它山堰，主水启闭，民德之，亮公为题一诗。",
            "宋志载吾最四绝句，以公题它山堰为第一。",
            "所云景绝诗亦绝者也。",
            "公又作长歌一首以记其事。",
            "」魏岘考订《它山歌》为元亮所作：「人知它山之诗而不知它山之歌。",
            "歌以言诗之未尽，诗以言歌之所不欲文。",
            "不观其诗，无以见亮公之绝唱，不观其歌，无以见王侯之始谋。",
            "予方幼时，盖尝耳其歌之大略矣。",
            "每以石刻不存为恨。",
            "咨询耆老有年于兹，近划得墨刻，读之甚喜。",
            "或疑图志上载绝句为唐僧元亮所作，此刻不载岁月名称，恐非亮公之笔。",
            "然即其歌以溯其意，如因祈祷入山与夫櫂舟深入之语，非亮公距王侯未远，其孰能知此耶？",
            "」）。"
        ],
        "notes": "",
        "id": "20180068dddf67b3babcc5c160e6a14a"
    },
    {
        "author": "宗亮",
        "dynasty": "唐",
        "type": "诗",
        "rhythmic": "",
        "title": "礼舍利塔",
        "preface": "",
        "paragraphs": [
            "铁轮王使鬼神功，灵塔飞来鄮岭东。",
            "有客不随流水去，罄敲疎雪细云中。",
            "（明郭子章《明州阿育王山志》卷十）。"
        ],
        "notes": "",
        "id": "205a040af43b2c50a4ad8a0f6206b67d"
    },
    {
        "author": "宗亮",
        "dynasty": "唐",
        "type": "诗",
        "rhythmic": "",
        "title": "灵鳗井",
        "preface": "",
        "paragraphs": [
            "散尽残云碧甃开，灵鱼石缝露星腮。",
            "寒生镜底长清浅，泉脉流从印土来。",
            "（同前。",
            "又见同书卷五引吴越释赞宁开宝五年撰《护塔灵鳗菩萨传》引）。"
        ],
        "notes": "",
        "id": "582fb649f787fdda6648566c53a9a4b8"
    }
]