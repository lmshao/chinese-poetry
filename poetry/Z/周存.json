[
    {
        "author": "周存",
        "dynasty": "唐",
        "type": "诗",
        "rhythmic": "",
        "title": "禁中春松",
        "preface": "",
        "paragraphs": [
            "几岁含贞节，青青紫禁中。",
            "日华留偃盖，雉尾转春风。",
            "不为繁霜改，那将众木同。",
            "千条攒翠色，百尺澹晴空。",
            "影密金茎近，花明凤沼通。",
            "安知幽涧侧，独与散樗丛。"
        ],
        "notes": "",
        "id": "8fa1a4b0f67a5b39cdfea61f7e41046f"
    },
    {
        "author": "周存",
        "dynasty": "唐",
        "type": "诗",
        "rhythmic": "",
        "title": "西戎献马",
        "preface": "",
        "paragraphs": [
            "天马从东道，皇威被远戎。",
            "来参八骏列，不假贰师功。",
            "影别流沙路，嘶流上苑风。",
            "望云时蹀足，向月每争雄。",
            "禀异才难状，标奇志岂同。",
            "驱驰如见许，千里一朝通。"
        ],
        "notes": "",
        "id": "02074310e4fc87d23cce258c8c25db54"
    },
    {
        "author": "周存",
        "dynasty": "唐",
        "type": "诗",
        "rhythmic": "",
        "title": "白云向空尽（原注：《类诗》作焦郁。《全唐诗》五○五作焦郁诗〖1〗）",
        "preface": "",
        "paragraphs": [
            "白云生（一作「升」）远岫，摇曳入晴空。",
            "乘化随舒卷，无心任始终。",
            "欲销仍白（一作「带」）日，将断或（一作「更」）因风。",
            "势薄飞难定，天高色易穷。",
            "影收元气表，光灭太虚中。",
            "况（一作「傥」）若从龙去（一作「出」），还施润（一作「济」）物功。",
            "（《文苑英华》一八二《省试》）（明刻本《文苑英华》注引《类诗》，指宋人所编之《唐宋类诗》，其于省试诸诗的归属，与《文苑英华》有异。",
            "就今所可考知之各例看，多以《文苑英华》所署者为长。",
            "而《全唐诗》多从《类诗》，似未允。",
            "）。"
        ],
        "notes": "",
        "id": "e9ad0b7dd53bced5798bdb2af548d683"
    },
    {
        "author": "周存",
        "dynasty": "唐",
        "type": "诗",
        "rhythmic": "",
        "title": "授衣赋附歌",
        "preface": "",
        "paragraphs": [
            "愁霜落兮岁已终，秋雁吟兮悲远空。",
            "短褐不完兮忧思充，庭萧萧兮冷暮风。",
            "（见《文苑英华》卷一一三）。"
        ],
        "notes": "",
        "id": "02690edcafb27c666bfbf43ce44f6e7d"
    }
]