[
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "赞崇禧丈室二仙图",
        "preface": "",
        "paragraphs": [
            "鹿皮槲叶，容颜枯槁。",
            "青巾白袍，飘然气貌。",
            "不同者形，所同者道。",
            "金丹一丸，天地同老。"
        ],
        "notes": "",
        "id": "777043af0507a8a72939e7bc21db7fc6"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "敬饯刘兴伯提干之官",
        "preface": "",
        "paragraphs": [
            "平生子刘子，劲气横秋霜。",
            "不肯作短簿，海漘驾飞航。",
            "棱嶒高颊颧，碧眼须眉苍。",
            "鶑花风月夜，锦绣倾肝肠。",
            "诸公盍推毂，置之白玉堂。",
            "筦库着此士，四海空茫茫。",
            "仆也客于浙，云阡凄故乡。",
            "退鹢岂坦率，瞽无预文章。",
            "乘除君晚泰，尚欲思激昂。",
            "年饥仅半菽，羞涩无酒浆。",
            "赆别祗此诗，君无诮凄凉。"
        ],
        "notes": "",
        "id": "d700b022894d61d1f05b9beeb76e8f27"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "登钟山",
        "preface": "",
        "paragraphs": [
            "登高得胜游，暂喜尘鞅脱。",
            "林深鸟声微，石兀马足滑。",
            "一笑立高寒，双明渺遐阔。",
            "酒酣百虑消，世事等毫末。"
        ],
        "notes": "",
        "id": "f5626a3f6eb950d4d4646ba79682696f"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "送姚提干行",
        "preface": "",
        "paragraphs": [
            "虚斋镇东鄞，从之南容君。",
            "我初未之识，邕翰倾殷勤。",
            "修洁以博习，秀美而有文。",
            "玉犀映秋水，英辞涌春云。",
            "鸡距角鲁蜀，昂然鹤非群。",
            "晤言到圣处，商也乐所闻。",
            "最喜直而义，壮音駴鼓鼖。",
            "告子少于孟，先策养气勋。",
            "牛山木信美，谨勿容斧斤。",
            "助苗固得槁，可使稗不耘。",
            "观于所植立，真能张吾军。",
            "仁义可效治，渊源在河汾。",
            "诗书自师友，芝兰足膏薰。",
            "刚风接劲翮，去去翔霄旻。",
            "清时有闻者，必也吾子云。"
        ],
        "notes": "",
        "id": "8576af947b7f07221d9b2eeb66a10937"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "赋山水雪景",
        "preface": "",
        "paragraphs": [
            "寒云凝不飞，回风舞霏雪。",
            "移多山凹平，渐释涧声咽。",
            "饥乌噤无语，老树僵欲折。",
            "薄暮渔舟归，行人稍稀绝。",
            "诗翁酒力微，清兴渺天末。",
            "夜深有奇事，玉楼耿寒月。"
        ],
        "notes": "",
        "id": "7ba8ca6ed4aed7a2c54bfc77557e97ad"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "约台府同官王元敬以次七人登巾山以前峰月照半江水分韵得半字",
        "preface": "",
        "paragraphs": [
            "一江贯万山，双塔抵层汉。",
            "我来蹑胜游，寒日已过半。",
            "夕阳满孤村，潮势吞两岸。",
            "俯视尘世微，云边数声雁。"
        ],
        "notes": "",
        "id": "952c50a981b021a6ddf818fa6272268e"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题三茅峰",
        "preface": "",
        "paragraphs": [
            "巨灵握奇石，飞落人间世。",
            "怒拳一击破，高下成鼎峙。",
            "三光发其精，吾岳借之气。",
            "精气久以灵，稍稍见奇异。",
            "香之为草木，清之为泉水。",
            "天则为洞天，地则为福地。",
            "㠌嵚白云根，怪巧分琐细。",
            "龙潜而虎藏，猿啼而鹤唳。",
            "始焉三仙居，终也众真萃。",
            "至今丹砂光，上下数万里。",
            "清游动高吟，今古几骚士。",
            "搜奇探幽深，或仅见一二。",
            "输君呼笔神，尽发万古秘。",
            "我于尘埃中，读之如亲履。",
            "呼儿谨縢藏，再拜归棐几。"
        ],
        "notes": "",
        "id": "4909654c723822099269d50a658980ee"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "次韵孟师翰凤儿花滴滴金  其一",
        "preface": "",
        "paragraphs": [
            "彩凤与幽花，动植自形色。",
            "命名取肖似，造化何容力。",
            "丹穴呈九苞，夜梦或吐白。",
            "未若秋中芳，荣悴了无迹。"
        ],
        "notes": "",
        "id": "2eb97f758a5a90b53047f0067fb9e3c2"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "次韵孟师翰凤儿花滴滴金  其二",
        "preface": "",
        "paragraphs": [
            "物理纷以移，血或化为碧。",
            "安知秋草英，不作金点滴。",
            "非由冶者铸，芳葩自光泽。",
            "误彼市中攫，一过一目逆。"
        ],
        "notes": "",
        "id": "4d30209ef846c554397ae73a74bf1066"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "有怀尤赞府季耑",
        "preface": "",
        "paragraphs": [
            "西风约暮雨，虚亭得新爽。",
            "忽焉见崚嶒，彷佛呈万象。",
            "谁其伴孤吟，寒蛩轧幽响。",
            "碧云渺佳人，抱膝注遐想。"
        ],
        "notes": "",
        "id": "06c944c22732fca4d2fdcda3e1ee33bb"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题刘直孺拙逸轩",
        "preface": "",
        "paragraphs": [
            "营营天壤间，孰不为智使。",
            "有美山中君，独与世俗异。",
            "一真不凿若大愚，四体安然如止水。",
            "人皆喜君得佳扁，我于其间有余议。",
            "一阴一阳分动静，江河山岳判流峙。",
            "造化而欲辞其劳，造化之功亦息矣。",
            "伊周孔孟心乎民，老氏庄蒙忘此世。",
            "使四君子俱恝然，万古滔滔孰经济。",
            "以拙而望巧，巧未及成拙。",
            "先至晦巧而为拙，终焉多与巧相值。",
            "逸者自逸劳者劳，天之降材尔殊尔。",
            "君才足以应万殊，袖手山林恐非计。",
            "愿君毕力运天巧，却换轩名与张子。"
        ],
        "notes": "",
        "id": "f28c2fe594813147b25a5d7856c36d93"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "为茅峰崇禧主人景架岩赞王肖岩所写喜容",
        "preface": "",
        "paragraphs": [
            "虬髯如云眼如月，胸次毫端一泓雪。",
            "政恐儒冠或误身，尚友虚无老庄列。",
            "松阴泉影绿悠悠，此时此意如何说。",
            "三真跨鹤夜相从，长啸一声山谷裂。"
        ],
        "notes": "",
        "id": "931aefa37ea1f595bb580a196f63362a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "赠云竹一老琴师歌",
        "preface": "",
        "paragraphs": [
            "昌黎不作颖师已，千古风流随逝水。",
            "大音祗在天壤间，云竹翁能发其秘。",
            "明之为侯王，幽之为神鬼。",
            "悟翁一转指头禅，万事泯然心耳废。",
            "涧泉淅沥走宫商，仙佩丁当分角徵。",
            "数声急羽来秋空，夜半西风掠蛩砌。",
            "诸公不但知此音，真欲钩深得其艺。",
            "大篇小什分珠玑，往往不惜兼金餽。",
            "吾闻南风之歌下舜廊，四海熙熙乐平治。",
            "愿翁持此天上头，一鼓解民愠，再鼓阜民财，勿作区区自丰计。"
        ],
        "notes": "",
        "id": "0e1b6017c6e3c28c63973ea1f44dca6c"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题钱则父凛对轩轩有老桧奇甚",
        "preface": "",
        "paragraphs": [
            "老红落尽苍苔院，万物随时自流转。",
            "苍然古桧夜窗前，独抱寒姿耸孤干。",
            "幽人丈室空无埃，风声月影共徘徊。",
            "树兮人兮两清绝，不然君肯居此哉。"
        ],
        "notes": "",
        "id": "5aefea3c37a6f67490286233586e043b"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题金渊绿净亭",
        "preface": "",
        "paragraphs": [
            "凭高四望天沉沉，平芜远树横夕阴。",
            "碧云吐吞献奇象，迺知造物得我心。",
            "渔舟两两叠烟棹，白鸟出没沧波深。",
            "悠然呼酒纳幽致，须臾寒月照古琴。"
        ],
        "notes": "",
        "id": "1b2a62a79d915831c581056326a058da"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "第一峰诗  其一",
        "preface": "",
        "paragraphs": [
            "穿云踏月登茅岭，一阵西风吹客衣。",
            "松俨立兮如伏，山周回兮若帏。",
            "竹泉清可鉴，苔石坐忘归。",
            "鹤唳空霭，猿啼翠微。",
            "白露下，碧烟飞。",
            "适意，忘机。",
            "歔，欷。"
        ],
        "notes": "",
        "id": "2a7be0a4e3205c6dcc4548d6c3edc26c"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "第一峰诗  其二",
        "preface": "",
        "paragraphs": [
            "凄，清。",
            "露重，月明。",
            "纱帽湿，裌衣轻。",
            "路险仆倦，石危马惊。",
            "近市火数点，出林钟一声。",
            "客子征鞍暂解，仙家云关未扃。",
            "浊酒三杯投倦榻，梦回画被写吟情。"
        ],
        "notes": "",
        "id": "e845a201db77039c5bb2d46cc20513af"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "雪后呈邵尧章权尉",
        "preface": "",
        "paragraphs": [
            "刮地风成阵，漫空雪作团。",
            "侵陵诗骨瘦，开拓酒肠宽。",
            "入竹寒声细，缄梅冷艳干。",
            "长官何太喜，农事正相干。"
        ],
        "notes": "",
        "id": "78555f4ee878fd270863df0204c8150c"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "半年",
        "preface": "",
        "paragraphs": [
            "半年留鹤邑，岁晚倦重游。",
            "雪柳带春意，烟芜生暮愁。",
            "怕看新凤历，忍拂旧貂裘。",
            "莫道知心少，相亲有白鸥。"
        ],
        "notes": "",
        "id": "a9338a28a52bec5f47f6012b32cc8c49"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "华亭道间",
        "preface": "",
        "paragraphs": [
            "移船过九曲，满袖贮西风。",
            "木落山容老，荷枯水面空。",
            "客怀诗句里，时事酒杯中。",
            "莫听云间鹤，宁呼天外鸿。"
        ],
        "notes": "",
        "id": "6f7bfd5e40f7b4d10ab4599ffcabeb39"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题云间皎上人扃绿轩",
        "preface": "",
        "paragraphs": [
            "丛竹傍幽亭，萧然一画屏。",
            "色欺春酒碧，光映夜灯青。",
            "雨叶供香润，风枝摇梦醒。",
            "却嫌千亩阔，浩渺绿难扃。"
        ],
        "notes": "",
        "id": "d656338672ba4ed30ef16aa5ae6052ca"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题黄岩黄山楼",
        "preface": "",
        "paragraphs": [
            "楼俯澄江碧，山宜四面观。",
            "压波桥影阔，带雨橹声寒。",
            "客梦因诗醒，归心得酒宽。",
            "虚怀纳幽致，湿翠扑栏干。"
        ],
        "notes": "",
        "id": "a3bac05bd94dfb96b695053018fc94b8"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "相公新创云山观于州治之东诗以颂之",
        "preface": "",
        "paragraphs": [
            "华榱胜概实相兼，却笑滕王诧栋帘。",
            "海内一云高出岫，江南列嶂杳平簷。",
            "作霖锡命宜爰立，维石兴歌正具瞻。",
            "寰宇固应同德宇，共期羹鼎试梅盐。"
        ],
        "notes": "",
        "id": "423243c249078dbe36a47d8579332d07"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "帝城  其一",
        "preface": "",
        "paragraphs": [
            "帝城那得见秋容，秋在三吴泽国中。",
            "芦未著霜花已白，蓼宜近水影偏红。",
            "一行落雁低南浦，万点栖鸦起北风。",
            "安得画师模此景，钓鱼矶上著诗翁。"
        ],
        "notes": "",
        "id": "3aa2af832382006ffcbb66c0abed9a4d"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "帝城  其二",
        "preface": "",
        "paragraphs": [
            "半年再作华亭客，每喜轻帆得顺风。",
            "白水涵秋千顷浄，清霜粲晓万山空。",
            "𫏐时放浪如尘外，忆昨经过似梦中。",
            "浊酒三杯眠未熟，不能平处枕边鸿。"
        ],
        "notes": "",
        "id": "3f32adf0badbeb3da4c8201f760c07bf"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "次韵金陵赵民曹水阁即事",
        "preface": "",
        "paragraphs": [
            "尚想溪亭跨鸭头，市嚣到晓不曾休。",
            "角声吹断老梅月，桥影压翻寒苇秋。",
            "三语固知非昔比，十年不到使人愁。",
            "老来著脚茆峰下，相望何殊风马牛。"
        ],
        "notes": "",
        "id": "217ff5dd640979582f6806c25e144da7"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "再用韵呈相公",
        "preface": "",
        "paragraphs": [
            "等囿乾坤造化中，此花珍重殿春红。",
            "矜持不受荼䕷月，披拂正须杨柳风。",
            "三咏品题真入妙，独惭属和未能工。",
            "厅前旧本今应在，何必移根江以东。"
        ],
        "notes": "",
        "id": "d42ebffab9d54d932a9b65d914005432"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "和澄斋刘制干过芜湖渭阳宅有感韵",
        "preface": "",
        "paragraphs": [
            "兴言陟屺驻征艎，丘水依然亦故乡。",
            "萱草梦寒诗思远，梅花月冷角声长。",
            "暂辞小隠从三聘，况值清时已一阳。",
            "朝籍渐通恩数洽，会看梧槚发幽光。"
        ],
        "notes": "",
        "id": "5850cd6745bae5d3644ce45b29bdb715"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "留别耘业林逢吉饭牛翁郑简子",
        "preface": "",
        "paragraphs": [
            "天台山下两诗仙，剪雾裁冰五十年。",
            "耘业三间千古意，饭牛数集几人传。",
            "半江明月曾同赋，一段清风岂偶然。",
            "匹马冲寒西驿路，碧云苒苒思绵绵。"
        ],
        "notes": "",
        "id": "be5f59be8e6c5c51bf23b40e74d3b2b7"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "奉和魏提干",
        "preface": "",
        "paragraphs": [
            "骑鹤楼前奏宓琴，朅来又作海山吟。",
            "碧云不隔乡关梦，白发能灰客子心。",
            "愧我抗尘徒走俗，羡君博古更通今。",
            "新诗清响传空谷，击节长歌到夜深。"
        ],
        "notes": "",
        "id": "a4ea9a9de63d19477460b9681578ebe3"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "登苏台用袁宪韵赠两赵提干",
        "preface": "",
        "paragraphs": [
            "胜赏多从暇日违，眼中朋友欲星稀。",
            "退休不复思三顾，能赋犹堪广七依。",
            "游鹿台前空逝水，栖乌曲里只斜晖。",
            "书生怀古真痴绝，看尽闲云入栋飞。"
        ],
        "notes": "",
        "id": "52f3a8e2f18deb4d7b58f76944684f76"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "窗上",
        "preface": "",
        "paragraphs": [
            "窗上月朦胧，香芸鼻观通。",
            "了无梅竹影，猛省在舟中。"
        ],
        "notes": "",
        "id": "fce7135ab89753a71d3e881e5f95b24a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题啄蜂雀井团雀二图  其一",
        "preface": "",
        "paragraphs": [
            "游蜂从何来，饥雀巧相遇。",
            "谁其释纷拏，放汝采花去。"
        ],
        "notes": "",
        "id": "664d4a84b2282819e988b15e5e2d4662"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题啄蜂雀井团雀二图  其二",
        "preface": "",
        "paragraphs": [
            "日暮投荒榛，吻利腹良馁。",
            "尔竟何所争，固结不可解。"
        ],
        "notes": "",
        "id": "04dccfd16d1a44a5dac32233fdc9c987"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "雁声",
        "preface": "",
        "paragraphs": [
            "雁声恰值到江东，霜影空蒙落晚篷。",
            "寒著芦花禁不得，一层晴雪乱西风。"
        ],
        "notes": "",
        "id": "2bb81d4f59eca43e8ea6d6544f35ec25"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "春吟四绝  其一",
        "preface": "",
        "paragraphs": [
            "岸草不知缘底绿，山花试问为谁红。",
            "元造本来惟寂寞，年年多事是春风。"
        ],
        "notes": "",
        "id": "43a2293858d60c6226f9fe54f6ceb8f8"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "春吟四绝  其二",
        "preface": "",
        "paragraphs": [
            "沙渚清泠蒲叶水，野亭和暖杏花风。",
            "此中佳趣无人会，牛背斜阳卧牧童。"
        ],
        "notes": "",
        "id": "aa9736fc46f1d365575064a39eed76db"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "春吟四绝  其三",
        "preface": "",
        "paragraphs": [
            "花露半乾红入户，竹风微动绿侵床。",
            "翠屏残梦不知处，幽鸟数声春日长。"
        ],
        "notes": "",
        "id": "f100b1fb85a9ad57cee289b6e5f0940a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "春吟四绝  其四",
        "preface": "",
        "paragraphs": [
            "香鼎灰寒午梦回，闲情谁与梦徘徊。",
            "杖藜信步穿幽径，一阵野芳何处来。"
        ],
        "notes": "",
        "id": "f6b63e19007b3b847151ca4dcf1d6853"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "送宾书记自扬归吴门",
        "preface": "",
        "paragraphs": [
            "一叶黄芦渡渺茫，误随野鹤上维扬。",
            "角声吹断梅花梦，依旧枫湾半叶霜。"
        ],
        "notes": "",
        "id": "00509a4c5cfc37f006437274cdacf770"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "流落江南帝魄痴，年年啼到绿阴肥。",
            "蜀山邈在青天外，只劝人归不自归。"
        ],
        "notes": "",
        "id": "0a8f2a6b98c012b7f657ffe7bdbe2636"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "劝农二绝  其一",
        "preface": "",
        "paragraphs": [
            "善端天赋本无殊，力穑之余好读书。",
            "莫讶劝农因劝学，须知公相起犂锄。"
        ],
        "notes": "",
        "id": "5dc617b1e7c0371d4d429a8c1141b365"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "劝农二绝  其二",
        "preface": "",
        "paragraphs": [
            "长官诲汝亦谆谆，须信民生总在勤。",
            "试诵殷盘豳七月，诗书即是劝农文。"
        ],
        "notes": "",
        "id": "80b2e9bc9c5892337b30d6bd4383f768"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题包虎  其一",
        "preface": "",
        "paragraphs": [
            "正眎眈眈怒作威，西风摇毒上牙须。",
            "山翁祗作丹青看，冯妇从教自下车。"
        ],
        "notes": "",
        "id": "14c575ed3a85c8378b94048b555391fa"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题包虎  其二",
        "preface": "",
        "paragraphs": [
            "日日红林饱血腴，尚将余力咬枯株。",
            "高亭素壁黄昏后，疑有悲风落坐隅。"
        ],
        "notes": "",
        "id": "b09204ea8f37a5b9e00bea49d446083a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "咏十月桃",
        "preface": "",
        "paragraphs": [
            "十月桃开三四枝，凄凉时候见芳菲。",
            "小红不著黄花蝶，一树春风怨落晖。"
        ],
        "notes": "",
        "id": "652ff6ad15f9fd792444ae9978f894c6"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "骑鹤仙",
        "preface": "",
        "paragraphs": [
            "拥麾犹愿富腰钱，千古相传跨鹤仙。",
            "莫笑昔人空觊望，后来人欲更熏天。"
        ],
        "notes": "",
        "id": "64afc9ef5a969e4437dbd87da503390b"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题税轩新筑送青亭四首  其一",
        "preface": "",
        "paragraphs": [
            "花木中间著小亭，簷虚不碍两峰青。",
            "数声啼鸟閙中过，不似家山子细听。"
        ],
        "notes": "",
        "id": "f880c3f5412bb31d52e1107945266887"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题税轩新筑送青亭四首  其二",
        "preface": "",
        "paragraphs": [
            "日抱吟情到此亭，卷帘孤坐看云生。",
            "诗怀恰与云相似，一点悠然度太清。"
        ],
        "notes": "",
        "id": "c7af6a816818a9ca0c9b9e2266e67f7a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题税轩新筑送青亭四首  其三",
        "preface": "",
        "paragraphs": [
            "白云尽处青山小，红雨飞时绿树新。",
            "佳致仗谁同管领，野禽啁哳话深春。"
        ],
        "notes": "",
        "id": "84441af527ad361d280355779c7d3e61"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题税轩新筑送青亭四首  其四",
        "preface": "",
        "paragraphs": [
            "日移花影上疎帘，香鼎烧残逐旋添。",
            "春事已随诗入梦，一庭芳草绿纤纤。"
        ],
        "notes": "",
        "id": "ee3475653be80052e38f076030fb42b5"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "题赵子固水仙图",
        "preface": "",
        "paragraphs": [
            "紫府川妃夜宴还，玉盘金椀落人间。",
            "香肌不受缁尘污，依约风前响珮环。"
        ],
        "notes": "",
        "id": "a59b8c7e9806780f2ad41df84d75c480"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "往在秦淮问六朝，江楼只有女吹箫。",
            "昭阳太极无行路，岁岁鹅黄上柳条。"
        ],
        "notes": "",
        "id": "fe2de71c18817ab4c9d89ae1f0f29481"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "至后二日登狼峰",
        "preface": "",
        "paragraphs": [
            "江流不尽天连地，山意无穷春复秋。",
            "多少诗人无分到，我来三月得重游。"
        ],
        "notes": "",
        "id": "d7e20a0c52f245e38c27efd80657b484"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "闻春禽",
        "preface": "",
        "paragraphs": [
            "万叠云山拥翠屏，笋舆终日面山行。",
            "幽禽上下好音语，到底不知谁命名。"
        ],
        "notes": "",
        "id": "b50e3d5166d7b5d57f7bb48c0d5459f3"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "雨花台",
        "preface": "",
        "paragraphs": [
            "莫说南朝胜概繁，祗今近郭已江村。",
            "台荒浪纪曼花坠，事往空余古意存。",
            "瓯缺正缘轻纳景，鼎分谁谓不如孙。",
            "滔滔千载兴亡恨，尽付凭栏对月樽。"
        ],
        "notes": "",
        "id": "5ab710aef03fd0b47f863d5f17010f56"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "送戴式之自越游江西",
        "preface": "",
        "paragraphs": [
            "石屏峰下孤吟客，吟到头童更苦吟。",
            "四海江山多识面，百年人物半知心。",
            "诗于唐米偶先后，较以杜韦无古今。",
            "容易相逢容易别，不堪回首白云深。"
        ],
        "notes": "",
        "id": "afc7cd94db21b3f2282b762a6322c35a"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "楼中即事",
        "preface": "",
        "paragraphs": [
            "园亭已觉晴簷暖，楼上东风尚峭寒。",
            "燕垒泥干芹菜老，蜜房香满杏花残。",
            "诗怀正似晓山好，酒量不如春水宽。",
            "陌上儿童应笑我，黄昏犹自倚兰干。"
        ],
        "notes": "",
        "id": "ddc6e00ad1f5b0afff35dfa6823056a2"
    },
    {
        "author": "张矩",
        "dynasty": "宋",
        "type": "诗",
        "rhythmic": "",
        "title": "春尽出郊",
        "preface": "",
        "paragraphs": [
            "蔷薇花落笋斑斑，酝酿清和数日间。",
            "杜宇不知春去了，又啼斜日过前山。"
        ],
        "notes": "",
        "id": "0e33f0eccf7c5b5871f86ced9bdd7564"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "暮屏翠冷，秋树赭疏，双峰对起南北。",
            "好与霁天相接，浮图现西极。",
            "苕嶢处，云共碧。",
            "漫费尽、少年游屐。",
            "故乡近，一望空遥，水断烟隔。",
            "闲凭涌金楼，潋滟波心，如洗梦淹笔。",
            "唤醒睡龙苍角，盘空壮商翼。",
            "西湖路，成倦客。",
            "待倩写、素缣千尺。",
            "便归去，酒底花边，犹自看得。"
        ],
        "notes": "",
        "id": "6cfaa3c6673d7824936c6fa64ad3e3c4"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "桂轮逼采，菱沼漾金，潜虬暗动鲛室。",
            "水路乍疑霜雪，明眸洗春色。",
            "年时事，还记忆。",
            "对万顷，葑痕龟坼。",
            "旧游处，不认三潭，此际曾识。",
            "今度涌金楼，素练萦窗，频照庾侯席。",
            "自与影娥人约，移舟弄空碧。",
            "宵风悄，签漏滴。",
            "早未许、睡魂相觅。",
            "有时恨，月被云妨，天也拚得。"
        ],
        "notes": "",
        "id": "fddf983a4ddc6d60cb175c45c8a65b86"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "翠迷倦舞，红驻老妆，流莺怕与春别。",
            "过了禁烟寒食，东风颤环铁。",
            "游人恨，柔带结。",
            "更唤醒、羽喉宫舌。",
            "画桥远，不认绵蛮，晚棹空歇。",
            "争似涌金楼，燕燕归来，钩转暮帘揭。",
            "对语画梁消息，香泥砌花屑。",
            "昆明事，休更说。",
            "费梦绕、建章宫阙。",
            "晓啼处，稳击金狨，双灯笼月。"
        ],
        "notes": "",
        "id": "c30587940698400c673edc4933cda464"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "翠屏对晚，鸟榜占堤，钟声又敛春色。",
            "几度半空敲月，山南应山北。",
            "欢娱地，空浪迹。",
            "谩记省、五更闻得。",
            "洞天晓，夹柳桥疏，稳纵香勒。",
            "前度涌金楼，笑傲东风，鸥鹭半相识。",
            "暗数院僧归尽，长虹卧深碧。",
            "花间恨，犹记忆。",
            "正素手、暗携轻拆。",
            "夜深后，不道人来，灯细窗隙。"
        ],
        "notes": "",
        "id": "9b57cd1d007595738ba802495bb74d1e"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "岸容浣锦，波影堕红，纤鳞巧避凫唼。",
            "禹浪未成头角，吞舟胆犹怯。",
            "湖山外，江海匝。",
            "怕自有、暗泉流接。",
            "楚天远，尺素无期，枉误停楫。",
            "四望涌金楼，带草帟烟，缥缈际城堞。",
            "渐见暮榔敲月，轻舫乱如叶。",
            "濠梁兴，归未惬。",
            "记旧伴、袖携留摺。",
            "指鱼水，总是心期，休怨三叠。"
        ],
        "notes": "",
        "id": "f813d02216b10eee679b2cf2c5532e15"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "换桥度舫，添柳护堤，坡仙题欠今续。",
            "四面水窗如染，香波酿春曲。",
            "田田处，成暗绿。",
            "正万羽、背风斜矗。",
            "乱鸥去，不信双鸳，午睡犹熟。",
            "还记涌金楼，共抚雕阑，低度浣沙曲。",
            "自与故人轻别，荣枯换凉燠。",
            "亭亭影，惊艳目。",
            "忍到手、又成轻触。",
            "悄无语，独拈花须，心事曾卜。"
        ],
        "notes": "",
        "id": "37fe3299c6de11e7ae7a5d3a199202b6"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "磬圆树杪，舟乱柳津，斜阳又满东角。",
            "可是暮情堪剪，平分付烟郭。",
            "西风影，吹易薄。",
            "认满眼、脆红先落。",
            "算惟有，塔起金轮，千载如昨。",
            "谁信涌金楼，此际凭阑，人共楚天约。",
            "准拟换樽陪月，缯空卷尘幕。",
            "飞鸿倦，低未泊。",
            "斗倒指、数来还错。",
            "笑声里，立尽黄昏，刚道秋恶。"
        ],
        "notes": "",
        "id": "babff9e2df2de9680841b8b21eb8f427"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "甃澌冱晓，篙水涨漪，孤山渐卷云簇。",
            "又见岸容舒腊，菱花照新沐。",
            "横斜树，香未北。",
            "倩点缀、数梢疏玉。",
            "断肠处，日影轻消，休怨霜竹。",
            "帘上涌金楼，酒滟酥融，金缕试春曲，最好半残鳷鹊，登临快心目。",
            "瑶台梦，春未足。",
            "更看取、洒窗填屋。",
            "灞桥外，柳下吟鞭，归趁游烛。"
        ],
        "notes": "",
        "id": "036bde846855ef693a78b93a5d4eff4a"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "候蛩探暝，书雁寄寒，西风暗剪绡织。",
            "报道凤城催钥，笙歌散无迹。",
            "冰轮驾，天纬逼。",
            "渐款引、素娥游历。",
            "夜妆靓，独展菱花，淡绚秋色。",
            "人在涌金楼，漏迥绳低，光重袖香滴。",
            "笑语又惊栖鹊，南飞傍林阒。",
            "孤山影，波共碧。",
            "向此际、隐逋如识。",
            "梦仙游，倚遍霓裳，何处闻笛。"
        ],
        "notes": "",
        "id": "cdba4b08c66228e24f38945019ad961a"
    },
    {
        "author": "张矩",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "曙林带暝，晴霭弄霏，莺花未认游客。",
            "草色旧迎雕辇，蒙茸暗香陌。",
            "秋千架，闲晓索。",
            "正露洗、绣鸳痕窄。",
            "费人省，隔夜浓欢，酲处先觉。",
            "重过涌金楼，画舫红旌，催向段桥泊。",
            "又怕晚天无准，东风妒芳约。",
            "垂杨岸，今胜昨。",
            "水院近、占先春酌。",
            "恁时候，不道归来，香断灯落。"
        ],
        "notes": "",
        "id": "096e5099046af3a65bc27feb8d0e168c"
    },
    {
        "author": "张矩",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "又吴尘、暗斑吟袖，西湖深处能浣。",
            "晴云片片平波影，飞趁棹歌声远。",
            "回首唤。",
            "仿佛记、春风共载斜阳岸。",
            "轻携分短。",
            "怅柳密藏桥，烟浓断径，隔水语音换。",
            "思量遍。",
            "前度高阳酒伴。",
            "离踪悲事何限。",
            "双峰塔露书空颖，情共暮鸦盘转。",
            "归兴懒。",
            "悄不似、留眠水国莲香畔。",
            "灯帘晕满。",
            "正蠹帙逢迎，沈煤半冷，风雨闭宵馆。"
        ],
        "notes": "",
        "id": "da088399a5c5750b7ab8e8b7ef38ccf2"
    },
    {
        "author": "张矩",
        "dynasty": "宋",
        "type": "词",
        "rhythmic": "梅子黄时雨",
        "title": "",
        "preface": "",
        "paragraphs": [
            "云宿江楼，爱留人夜语，频断灯炷。",
            "奈倦情如醉，黑甜清午。",
            "谩道迎薰何曾是，簟纹成浪衣成雨。",
            "茶瓯注。",
            "新期竹院，残梦莲渚。",
            "应误。",
            "重帘凄伫。",
            "记并刀剪翠，秋扇留句。",
            "信那回轻道，而今归否。",
            "十二曲阑随意凭，楚天不放斜阳暮。",
            "沉吟处。",
            "池草暗喧蛙鼓。"
        ],
        "notes": "",
        "id": "b9a35641cac38c5992331cba21a2daa1"
    }
]