[
    {
        "author": "曾逮",
        "dynasty": "宋",
        "type": "诗",
        "rhythmic": "",
        "title": "奉送自强明府之官昆山",
        "preface": "",
        "paragraphs": [
            "吴中大县数昆山，心定庭空亦不难。",
            "多事要将无事治，万人须作一人看。",
            "床头有易何妨读，琴上无弦不用弹。",
            "况是威名贤太守，吏民谁敢半言谩。"
        ],
        "notes": "",
        "id": "e012d1bafd89f19e4a51c2357e640d34"
    },
    {
        "author": "曾逮",
        "dynasty": "宋",
        "type": "诗",
        "rhythmic": "",
        "title": "清樾轩",
        "preface": "",
        "paragraphs": [
            "开轩在独园，绕屋得清樾。",
            "不知何年树，殆为今日设。",
            "窗扉落林影，时复乱风月。",
            "喧声了不闻，幽弄极可悦。",
            "玉溪僧所庐，无似许明洁。",
            "颇疑三昧手，断取从三浙。",
            "禅房花木深，此语信佳绝。",
            "何以落其成，炉烹荐茗雪。"
        ],
        "notes": "",
        "id": "d0f24a44ecc3de0f2ce99a4dd2c43749"
    },
    {
        "author": "曾逮",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "满树叶繁枝重，缀青黄千百。"
        ],
        "notes": "",
        "id": "f8b90a867f65d233de81e5e3c1909302"
    }
]