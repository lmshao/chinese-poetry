[
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "清谿泛舟",
        "preface": "",
        "paragraphs": [
            "旅人倚征棹，薄暮起劳歌。",
            "笑揽清谿月，清辉不厌多。"
        ],
        "notes": "",
        "id": "8055b2ecd6ac68dcc129f931ff9eb99e"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "桃花谿",
        "preface": "",
        "paragraphs": [
            "隐隐飞桥隔野烟，石矶西畔问渔船。",
            "桃花尽日随流水，洞在清谿何处边。"
        ],
        "notes": "",
        "id": "27eb8d62e2098b7ce9b4ec9f7710771e"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "山行留客",
        "preface": "",
        "paragraphs": [
            "山光物态弄春辉，莫为轻阴便拟归。",
            "纵使晴明无雨色，入云深处亦沾衣。"
        ],
        "notes": "",
        "id": "97a790c3dd1883092db9f4f46cdbc5ea"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "春游值雨",
        "preface": "",
        "paragraphs": [
            "欲寻轩槛列清尊，江上烟云向晚昏。",
            "须倩东风吹散雨，明朝却待入华园。"
        ],
        "notes": "",
        "id": "67624af4af37f84adb2785cdfa53e1fb"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "春草",
        "preface": "",
        "paragraphs": [
            "春草青青万里余，边城落日见离居。",
            "情知海上三年别，不寄云间一纸书。"
        ],
        "notes": "",
        "id": "605bb792d6196ca545e34655e4e4a653"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "濯濯烟条拂地垂，城边楼畔结春思。",
            "请君细看风流意，未减灵和殿里时。"
        ],
        "notes": "",
        "id": "baec8b43c6755ae8461c1ed4f5ac2e96"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "杂咏",
        "preface": "",
        "paragraphs": [
            "既作湖阴客，如何更远游？章江昨夜雨，送我过扬州。"
        ],
        "notes": "",
        "id": "749d630df25b3df3af51395cd0cb9481"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "见远亭",
        "preface": "",
        "paragraphs": [
            "高亭□可望，朝暮对溪山。",
            "野色轩楹外，霞光几席间。"
        ],
        "notes": "",
        "id": "587fb7e71070f97451ff4d91393d708f"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "晚过水北",
        "preface": "",
        "paragraphs": [
            "寒川消积雪，冻浦渐通流。",
            "日暮人归尽，沙禽上钓舟。"
        ],
        "notes": "",
        "id": "4e3cafe85f02e1cb1b46b119103480a6"
    },
    {
        "author": "张旭",
        "dynasty": "唐",
        "type": "诗",
        "rhythmic": "",
        "title": "三桥",
        "preface": "",
        "paragraphs": [
            "北临白云涧，南望清风阁。",
            "出树见行人，隔溪有鱼跃。",
            "（均见《式古堂书画汇考》卷七引《张长史四诗帖》。",
            "此帖末有柯九思、高仁卿、陶宗仪等跋。",
            "陶跋云此帖「《宣和书谱》所载，初为蔡忠惠公〖襄〗家藏，后入御府」。",
            "）。"
        ],
        "notes": "",
        "id": "2a582f1668e55ca32967781fcdad64bd"
    }
]