[
    {
        "author": "赵彦伯",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得花字",
        "preface": "",
        "paragraphs": [
            "九日报仙家，三秋转岁华。",
            "呼鹰下鸟路，戏马出龙沙。",
            "簪挂丹萸蘂，杯浮紫菊花。",
            "所愿同微物，年年共辟邪。"
        ],
        "notes": "",
        "id": "e618f3de19b5de79bb4f5fb1b62a5e9b"
    },
    {
        "author": "赵彦伯",
        "dynasty": "唐",
        "type": "诗",
        "rhythmic": "",
        "title": "从宴桃花园咏桃花应制",
        "preface": "",
        "paragraphs": [
            "红萼竞燃春苑曙，䒠茸新吐御筵开。",
            "长年愿奉西王䜩，近侍惭无东朔才。"
        ],
        "notes": "",
        "id": "ef05981b7f72d4f0c4972cf0223524bb"
    },
    {
        "author": "赵彦伯",
        "dynasty": "唐",
        "type": "诗",
        "rhythmic": "",
        "title": "苑中遇雪应制",
        "preface": "",
        "paragraphs": [
            "千钟圣酒御筵披，六出祥英乱遶枝。",
            "即此神仙对琼圃，何烦辙迹向瑶池。"
        ],
        "notes": "",
        "id": "20b79bb0a45f5e0e12ff60b302eaadf7"
    },
    {
        "author": "赵彦伯",
        "dynasty": "唐",
        "type": "诗",
        "rhythmic": "",
        "title": "和九月九日登慈恩寺浮图应制",
        "preface": "",
        "paragraphs": [
            "出豫垂佳节，凭高陟梵宫。",
            "皇心满尘界，佛迹现虚空。",
            "日月宜长寿，天人得大通。",
            "喜闻题宝偈，受记莫由同。"
        ],
        "notes": "",
        "id": "6ab3a84bb2227784bd9985ee5c89c872"
    }
]