[
    {
        "author": "张复",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "学道探玄务谷神，薜衣疏野见明君。",
            "暂来北阙利名地，归去旧山鸾鹤群。",
            "洞壑深藏尘外士，冠裳不系岭头云。",
            "赤城千仞幽居处，夜籁秋猿枕上闻。"
        ],
        "notes": "",
        "id": "72cdb1bb79c7d6ba0a3da3b227a0da93"
    },
    {
        "author": "张复",
        "dynasty": "宋",
        "type": "诗",
        "rhythmic": "",
        "title": "知宫高士菊岩",
        "preface": "",
        "paragraphs": [
            "来游九锁山，忽遇菊岩仙。",
            "老翠偃千亩，黄金铺万钱。",
            "花经令尹爱，词入北司编。",
            "最重水中石，平舟曾为镌。"
        ],
        "notes": "",
        "id": "cb18a3eb04c78c42a9ebe2a22dcc4b50"
    },
    {
        "author": "张复",
        "dynasty": "唐",
        "type": "诗",
        "rhythmic": "",
        "title": "山出云",
        "preface": "",
        "paragraphs": [
            "山静云初吐，霏微触石新。",
            "无心离碧岫，有叶占青春。",
            "散类如虹气，轻同不让尘。",
            "凌空还似翼，映涧欲成鳞。",
            "异起临汾鼎，疑随出峡神。",
            "为霖终济旱，非独降贤人。"
        ],
        "notes": "",
        "id": "15d0e8e5c9905ee2cd8a4285aa12680e"
    }
]