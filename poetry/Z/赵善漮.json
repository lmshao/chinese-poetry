[
    {
        "author": "赵善漮",
        "dynasty": "宋",
        "type": "诗",
        "rhythmic": "",
        "title": "宿西湖净寺听僧乐梵呗",
        "preface": "",
        "paragraphs": [
            "天涯知己集琳宫，文武升沉气味同。",
            "仙乐几回来座上，梵音半夜落天中。",
            "幻身何日脱尘劫，慧眼于今识色空。",
            "兴尽归来情不尽，晨昏隠隠丽谯东。"
        ],
        "notes": "",
        "id": "b1a13dea50ad83d81200a03bdb24a720"
    },
    {
        "author": "赵善漮",
        "dynasty": "宋",
        "type": "诗",
        "rhythmic": "",
        "title": "游西山  其一",
        "preface": "",
        "paragraphs": [
            "闲向西山顶上游，碧天高挂晚云收。",
            "雨余花气浓如酒，风鼓松声冷似秋。",
            "险句每惊神鬼泣，雅怀不贮古今愁。",
            "恍疑身在蓬莱境，笑指前溪当弱流。"
        ],
        "notes": "",
        "id": "3befa08f1f7ee1ef6f21e66a42d31335"
    },
    {
        "author": "赵善漮",
        "dynasty": "宋",
        "type": "诗",
        "rhythmic": "",
        "title": "游西山  其二",
        "preface": "",
        "paragraphs": [
            "古庙嵯峨占地灵，四山环抱耸螺青。",
            "松坛鹤去云无伴，石洞龙归雨亦腥。",
            "弛担樵歌屯别径，倚蓬渔笛起前汀。",
            "个中真觉凝眸豁，一点心无俗虑萦。"
        ],
        "notes": "",
        "id": "e9543a8bf0d976b343576ddb1ce28fb9"
    }
]