[
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "谢人贺生子",
        "preface": "",
        "paragraphs": [
            "古云锦被无儿息，此语从来太没情。",
            "熊梦方惭徒吉叶，弧门尚冀或成功。",
            "拙躯增累何须庆，寒舍添丁未是荣。",
            "不意谦光如此厚，彩牋一幅瑞华盈。"
        ],
        "notes": "",
        "id": "fdbb9aa3edfce146c682c1598719ee76"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "贺人生女",
        "preface": "",
        "paragraphs": [
            "德积于门庆必延，果然瓜瓞自绵绵。",
            "方钦瑶春膺繁祉，又喜仙娥降九天。",
            "和气欣欣盈三果，祥烟蔼蔼满犀钱。",
            "已知喜事占今日，伫听熊罴好梦传。"
        ],
        "notes": "",
        "id": "fc2011d0a0e8760011268470b0d99e32"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "贺人生孙",
        "preface": "",
        "paragraphs": [
            "兰荪秀茁谢庭初，善积五教庆有余。",
            "此子异时□跨灶，乃翁今日验充闾。",
            "怀中玉燕梦符说，天上石麟祥应徐。",
            "未得踵门索啼看，先投林甫弄麞书。"
        ],
        "notes": "",
        "id": "0403b8106b2da71af4cbcb37c6b1d62a"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "送山药与友人",
        "preface": "",
        "paragraphs": [
            "阳公得种自蓝田，种在深山不计年。",
            "雅爱茯神为伴侣，更邀枸杞作比联。",
            "俗名谩自呼山羊，佳品由来号玉延。",
            "啜尽羊羹殊可厌，藉渠风味涤腥膻。"
        ],
        "notes": "",
        "id": "ce07090ce7baae9fe9cd5a0859c9dd22"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "麻姑山七古寿主簿母",
        "preface": "",
        "paragraphs": [
            "麻姑之山高接天，世言中有麻姑仙。",
            "朱颜玉爪镇长在，不知阅世经几年。",
            "问此仙今在何许，当初果是谁家女。",
            "似因一念到人寰，已作人间夫妇缘。",
            "初说道人亦仙客，帝遣人间司翰墨。",
            "后来生得宁馨儿，意其得此仙为妻。",
            "祗今源源产仙裔，芝兰玉树生庭砌。",
            "翩翩已作鸾凤飞，看看又是麒麟瑞。",
            "麻姑本是神仙妻，祗今又产神仙儿。",
            "阿儿举酒为母寿，问母出世当何时。",
            "母言不记年与代，但知景物依然在。",
            "于时天宇重清霜，更经浃日生新阳。",
            "祥烟蔼蔼瑞气拥，后张宝盖前旌𣄢。",
            "乐声隠隠钧天长，满空鸾鹤交飞翔。",
            "月娥神女更导送，琼琚玉佩声丁当。",
            "明星一点光满室，此是仙妃诞生日。",
            "霜标雪操冰玉姿，生与梅花共时节。",
            "定知不比百卉凡，结子和羹味应别。",
            "君不见君家鼻祖唐兴初，日与房杜为朋徒。",
            "阿母见之惊且呼，亟将馔殽供欢娱。",
            "后来夹辅龙姿主，果作凌烟名宰辅。",
            "至今孙子又复然，史君开府知其贤。",
            "一朝罗致来幕下，鲜鲜绿水同红莲。",
            "我闻吉星聚会民之福，它年事业于今卜。",
            "萱堂戏彩雅意足，日月临长醉醽醁。",
            "更将何物比遐龄，麻姑山色年年青。"
        ],
        "notes": "",
        "id": "0069d6fae303d5330cae81034f170c87"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "谢惠白鹭",
        "preface": "",
        "paragraphs": [
            "红船㶉𫛶已惊飞，何幸今朝得雪衣。",
            "烟雨风标元自贵，云霄气格那须肥。",
            "闲花数亩聊供步，浄水三泓足可依。",
            "莫忆凤凰池上路，个中步步是花机。"
        ],
        "notes": "",
        "id": "3bd3ac3e023ee9cb14ac4e95338dac02"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "和姚监丞斫鲙  其一",
        "preface": "",
        "paragraphs": [
            "冰盘飞缕落芳馨，雪色微红糁玉霙。",
            "唤起笭箵十年梦，诗肠手截鹭波清。"
        ],
        "notes": "",
        "id": "f9a9a74c6e203d3d4a56ed1e10442f30"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "和姚监丞斫鲙  其二",
        "preface": "",
        "paragraphs": [
            "旋捣金虀捣玉葱，半盂膏酒洗冬烘。",
            "吴中风物今犹尔，说与厨人宁舍熊。"
        ],
        "notes": "",
        "id": "835c0c65acf037c67a4d6adee4cdace4"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "赠易卦者",
        "preface": "",
        "paragraphs": [
            "自恨今秋赋不工，功名分付酒杯中。",
            "已知得失关乎数，始把荣枯问此翁。",
            "未必一夫司予夺，由来六画管穷通。",
            "果然许我真端的，从此君行易已东。"
        ],
        "notes": "",
        "id": "e3c7cc91716fb4cab930add43f5d3f49"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "赠星命严叔遇",
        "preface": "",
        "paragraphs": [
            "聪明要是读书人，占艺名家事事精。",
            "试问五星严叔遇，更无三个蜀君平。",
            "的言尽中尤其中，真术如生不是生。",
            "有伎不须人借重，伎高翻觉我言轻。"
        ],
        "notes": "",
        "id": "4e1e9e33759f75e20e9d16d71463ac50"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "送人赴上庠解试",
        "preface": "",
        "paragraphs": [
            "南浦从来管别离，可伤此地判东西。",
            "恨无短羽追鹏翮，一任狂风送马蹄。",
            "明月层楼双旅思，青天万里一云梯。",
            "到头千佛名经上，年弟年兄取次题。"
        ],
        "notes": "",
        "id": "bbb7d4ce5a7a8be242a13a92fd8d6762"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "贺人生孙",
        "preface": "",
        "paragraphs": [
            "德积千门后必昌，孙枝此日果储祥。",
            "休夸注水生麒骥，自度丹山产凤凰。",
            "蓬矢桑弧今已举，犀钱玉果孰能忘。",
            "寒荄久荷沾濡赐，更藉春风为发扬。"
        ],
        "notes": "",
        "id": "46e5b9bf464dbada75aa48a87fa62ef7"
    },
    {
        "author": "卓田",
        "dynasty": "宋",
        "type": "诗",
        "rhythmic": "",
        "title": "送人廷对",
        "preface": "",
        "paragraphs": [
            "古来几段奇功名，不付寻常龌龊人。",
            "将军本是度外事，登坛四顾今人惊。",
            "夹道鶑花三月暮，浊酒离亭送君去。",
            "临歧执手无他言，更向前头加两步。"
        ],
        "notes": "",
        "id": "42d712bc6b3a8cfe6a72dfe4681277fa"
    }
]