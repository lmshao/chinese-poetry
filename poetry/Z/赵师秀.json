[
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哀山民",
        "preface": "",
        "paragraphs": [
            "忆君初病时，仓皇造君榻。",
            "知为寒所中，胫痹连左胛。",
            "蒋子丹有神，三日能屈伸。",
            "五日扶杖立，十日行逡巡。",
            "于时数相见，谈娱靡曾倦。",
            "啜茶犹满瓯，改诗忽盈卷。",
            "君亦疑勿药，春和可为乐。",
            "仙家桃最红，同践天台约。",
            "多愁积如山，令君心不闲。",
            "残疴故未去，涩啬肠腑间。",
            "岳僧有烈剂，倒箧得余惠。",
            "服之汗翻浆，事与东流逝。",
            "啼妻无完裙，弱子犹哀麕。",
            "诗人例穷苦，穷死更怜君。",
            "君如三秋草，不见一日好。",
            "根荄霜霰侵，萎绝嗟何早。",
            "哭君日无光，思君月照床。",
            "犹疑君不死，猛省欲颠狂。",
            "昨者君未疾，相过不论日。",
            "晴窗春翦蒲，寒炉夜煨栗。",
            "石阶苔藓中，犹有旧行踪。",
            "忧心不能寐，无梦得相逢。",
            "君诗如贾岛，劲笔斡天巧。",
            "昔为人所称，今为人所宝。",
            "石峰云有地，葬从朋友议。",
            "须求侍郎铭，难见山民字。",
            "平生翁与徐，南去久无书。",
            "不知闻信后，涕泪当何如。",
            "写池烟水暮，宛是西川路。",
            "虚言楚客招，终感向生赋。"
        ],
        "notes": "",
        "id": "19a6c7475a78c886863da4d7e6f5f636"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "后哀",
        "preface": "",
        "paragraphs": [
            "交交谷鸟哀，鬰鬰涧松折。",
            "山民无还期，春物失怡悦。",
            "平生感斯人，难以常理说。",
            "共智己则愚，忽巧众亦拙。",
            "芳名信可垂，在世何寂灭。",
            "含凄为卜兆，窀穸利兹月。",
            "行当宿草生，当使我泪歇。",
            "未知百年后，谁复耕此穴。",
            "寄言苦吟者，勿弃摄生诀。"
        ],
        "notes": "",
        "id": "48024124f9fc2f7b057fb5d60bb23f92"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "和陈水云湖庄韵",
        "preface": "",
        "paragraphs": [
            "粼粼水增波，叠叠云弄影。",
            "昔夸春径妍，今爱秋塘静。",
            "芳筵集宾彦，清宴除艳靓。",
            "时当新雨余，苍翠献林岭。",
            "既忻冲抱舒，复快远目骋。",
            "仰嘉钟鼎人，而迺眷箕颍。",
            "深营察高趣，雅咏发沉景。",
            "独使和者难，一夕愁欲瘿。"
        ],
        "notes": "",
        "id": "c584738e89046f3195f542b3c773d274"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "敬谢章泉赵昌甫二十韵",
        "preface": "",
        "paragraphs": [
            "耆旧半凋落，在者如晨星。",
            "与翁别豫章，十见草木青。",
            "人生几堪别，梦寐生羽翎。",
            "迢迢玉溪波，近昨尝再经。",
            "携家事多难，所至那得停。",
            "山中空望来，日夕不掩扃。",
            "岂独负兹约，尺书亦沈冥。",
            "逢人问消息，但喜言康宁。",
            "堕来两卷什，一以慰飘零。",
            "感此故意弘，不我迹以形。",
            "文章出晚岁，字画犹壮龄。",
            "诵之西湖滨，惊动孤山灵。",
            "翁卷游崆峒，一已烦邮铃。",
            "幸翁良未衰，吾党存典刑。",
            "遥闻曾入郛，谅为韩与丁。",
            "郡斋待且久，几宿涧上亭。",
            "今春少晴时，涧水应泠泠。",
            "归来安稳否，薰风入林坰。",
            "愿言爱玉骨，逍遥卧殊庭。",
            "会面虽未期，忽聚江湖萍。"
        ],
        "notes": "",
        "id": "eae6d766c3ab3fcb2ca45acb775e6fb9"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "官田之集翁聘君失期陈伯寿赋诗率尔次韵",
        "preface": "",
        "paragraphs": [
            "好水不厌阔，好风不厌凉。",
            "况有十顷荷，荷风媚波光。",
            "主人昔谓余，此境不可忘。",
            "举觞集群英，期以朝未央。",
            "清欢遣丝竹，善谑停优倡。",
            "快若鱼脱网，适比鸳在梁。",
            "搴芳衣履湿，饮渌肌骨香。",
            "操觚赋相联，妙续楚九章。",
            "苦吟堕饥蝉，巧咏发轻簧。",
            "常胜或倒戈，突出或擅场。",
            "或峙而遽蹴，或抑而载扬。",
            "所欠独巨翁，不使人意强。",
            "孱衲尔何为，竭飒立在傍。",
            "有间众稍默，谈辩忽汪洋。",
            "夕风亦损荷，万事付叵量。"
        ],
        "notes": "",
        "id": "d01102431caadb1b258e600056fdcd1c"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "九客一羽衣泛舟分韵得尊字就送朱几仲",
        "preface": "",
        "paragraphs": [
            "人生苦形役，不定如车辕。",
            "况各异乡井，忽此同酒尊。",
            "此尊岂易同，意乃有数存。",
            "西湖雪未成，两山翠相奔。",
            "山根日照树，花放林逋村。",
            "野馔具蘼藿，一饱厌百飧。",
            "有客何多髯，吐气邻芳荪。",
            "慷慨念时事，所惜智者昏。",
            "砭疗匪无术，讳疾何由论。",
            "北望徒太息，归欤寻故园。",
            "哆然黄冠师，笑请子勿喧。",
            "东南守太乙，此宿福所屯。",
            "吾子且饮酒，酒冷为子温。"
        ],
        "notes": "",
        "id": "41d5229a799fd389166d142db49648ef"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哭徐玑五首  其一",
        "preface": "",
        "paragraphs": [
            "君早抱奇质，获与有道亲。",
            "微官漫不遇，泊然安贱贫。",
            "心夷语自秀，一洗世士陈。",
            "使其养以年，鲍谢焉足邻。"
        ],
        "notes": "",
        "id": "5ec3a8687c8cd29512ac4906b87de68d"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哭徐玑五首  其二",
        "preface": "",
        "paragraphs": [
            "昔吾与君游，嫌疎不嫌数。",
            "自为贫窭驱，十载九离索。",
            "前年会京都，朂我返林薄。",
            "吾贫未得归，君死不可作。"
        ],
        "notes": "",
        "id": "764809b95bddc61351ac34aa09a24210"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哭徐玑五首  其三",
        "preface": "",
        "paragraphs": [
            "思君气实充，不与短折类。",
            "血死匪无由，恐是服椒罪。",
            "君于药自深，何独此乎昧。",
            "岂不闻仙人，饵菖得千岁。"
        ],
        "notes": "",
        "id": "be02ae72806f5b98efbc1cd12b7756f7"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哭徐玑五首  其四",
        "preface": "",
        "paragraphs": [
            "平生于所学，常若丧其敏。",
            "临池书未成，池水黑已尽。",
            "传来叶岭帖，遂与兰亭近。",
            "凡兹究极功，亦足损肝肾。"
        ],
        "notes": "",
        "id": "fe635ab9a7ff145d3cb523e7253f7ad2"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "哭徐玑五首  其五",
        "preface": "",
        "paragraphs": [
            "道晖爱江蓠，吾子思单老。",
            "生念死不灭，应会沅湘道。",
            "空山独灵舒，闭户守枯槁。",
            "风雪将岁阑，凋零此怀抱。"
        ],
        "notes": "",
        "id": "56cd8e075cf55b841cff76ae64ef7928"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "山深地忽平，缥缈见殊庭。",
            "瀑近春风湿，松多晓日青。",
            "石坛遗鹳羽，粉壁剥龙形。",
            "道士玉灵宝，轻强满百龄。"
        ],
        "notes": "",
        "id": "74b1166a41375d90f64d6a73380e06a1"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "杨柳塘寄徐照",
        "preface": "",
        "paragraphs": [
            "因贫为远别，已是十三程。",
            "尽日行山色，逢人问地名。",
            "近书无便寄，新句与谁评。",
            "想尔寒宵雨，思予亦梦成。"
        ],
        "notes": "",
        "id": "81af80dc7ca5ceb0434cc51eb7bb735f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠孔道士",
        "preface": "",
        "paragraphs": [
            "生来还姓孔，何不戴儒冠。",
            "诗好逢人诵，琴清只自弹。",
            "访师行郡远，爱竹透庵寒。",
            "见说丹炉内，黄金化不难。"
        ],
        "notes": "",
        "id": "a5b24dc68b74b999259f7a9fe54d2ad5"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "舟行寄翁十",
        "preface": "",
        "paragraphs": [
            "舟轻风色好，波面去迢迢。",
            "取尔诗重读，令吾病欲销。",
            "江禽停晚树，涧水入秋潮。",
            "已觉怀人极，分携始一朝。"
        ],
        "notes": "",
        "id": "01b97f61a15d95a764460a71b9dc6bb0"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "缙云县宿",
        "preface": "",
        "paragraphs": [
            "亲知因别久，具酒劳经过。",
            "古邑居人少，春寒入夜多。",
            "雨香仙地药，烛动石桥波。",
            "稍觉离家远，乡音一半讹。"
        ],
        "notes": "",
        "id": "81085f6fcac711eec77617b626141ae6"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "进贤道中",
        "preface": "",
        "paragraphs": [
            "半月逢梅雨，初晴客意消。",
            "鶑声临野水，松影卧新苗。",
            "少憩休舆卒，闲行过板桥。",
            "平生无饮分，空愧酒旗招。"
        ],
        "notes": "",
        "id": "c1b228ca0874ad7a3802207c637ebf25"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "冷泉夜坐",
        "preface": "",
        "paragraphs": [
            "众境碧沈沈，前峰月正临。",
            "楼钟晴听响，池水夜观深。",
            "清浄非人世，虚空是佛心。",
            "却寻来处宿，风起古松林。"
        ],
        "notes": "",
        "id": "7e51fa2e4fd24aac02483dd60d17297a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "筠州郡庠山亭",
        "preface": "",
        "paragraphs": [
            "一来高处望，远近尽秋容。",
            "秀气归才子，清风属钓翁。",
            "溪晴分别港，山阙见他峰。",
            "独忆凉宵月，无因宿此中。"
        ],
        "notes": "",
        "id": "db86185c4f1bbfca8dad25b570539f89"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "延禧观",
        "preface": "",
        "paragraphs": [
            "寂寞古仙宫，松林常有风。",
            "鹤毛兼叶下，井气与云同。",
            "背日苔砖紫，多年粉壁红。",
            "相传陶县令，曾住此山中。"
        ],
        "notes": "",
        "id": "0c337ecbdb8153ab63f9766e03a2e752"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "抚栏",
        "preface": "",
        "paragraphs": [
            "抚栏惊岁月，久住欲如何。",
            "水国花开早，春城人上多。",
            "病令诗懒作，闲喜客频过。",
            "听说边头事，时贤策在和。"
        ],
        "notes": "",
        "id": "f16212f0a92747326bdf6f38059827df"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄赵昌父",
        "preface": "",
        "paragraphs": [
            "逃名逃未得，几载住章泉。",
            "便使重承诏，多应不议边。",
            "高风时所系，新集世方传。",
            "忆就江楼别，雪晴江月圆。"
        ],
        "notes": "",
        "id": "cdeae10a7f01aa1728c628dda7385a09"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠张亦",
        "preface": "",
        "paragraphs": [
            "相逢楚泽中，语罢各西东。",
            "天下方无事，男儿未有功。",
            "边风吹面黑，市酒到肠空。",
            "早作归耕计，吾舟俟尔同。"
        ],
        "notes": "",
        "id": "b5baa4219b2b9d7c59159ce291c7f123"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠达西堂",
        "preface": "",
        "paragraphs": [
            "秋水数枝莲，在师房一边。",
            "固应通浄理，不复念生缘。",
            "旧愿酬初满，灵方许尽传。",
            "闲询曾住寺，如梦已茫然。"
        ],
        "notes": "",
        "id": "eabf615aedf8eca99dd287528a76964b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送汤千",
        "preface": "",
        "paragraphs": [
            "能文兼悟性，前是惠休身。",
            "为选来京邑，因吟访野人。",
            "所居才隔水，不见忽经旬。",
            "何事云归速，儒官拜敕新。"
        ],
        "notes": "",
        "id": "2b3a9a9fe73571f4bf8d85dc5a8779ac"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "石门僧",
        "preface": "",
        "paragraphs": [
            "石门幽绝甚，独有一禅僧。",
            "寺废余钟在，房高过客登。",
            "山蜂成苦蜜，崖溜结空冰。",
            "如此冬寒月，他人住岂能。"
        ],
        "notes": "",
        "id": "d9cd84241aa0040b82de54c614a0149a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "秋色",
        "preface": "",
        "paragraphs": [
            "幽人爱秋色，祇为属吟情。",
            "一片叶初落，数联诗已清。",
            "瘦便藤杖细，凉觉葛衣轻。",
            "门外萧萧径，今年菊自生。"
        ],
        "notes": "",
        "id": "474c2dbb08693eb4771a83a526ed230a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "简同行翁灵舒",
        "preface": "",
        "paragraphs": [
            "久晴滩碛众，舟楫后先行。",
            "终日不相见，与君如各程。",
            "水禽多雪色，野笛忽秋声。",
            "必有新成句，溪流合让清。"
        ],
        "notes": "",
        "id": "9612da400cd9393e346a0e05ce374dfc"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "信州草衣寺",
        "preface": "",
        "paragraphs": [
            "芙蕖四五枝，寂寞在空池。",
            "难见草衣士，空看宴坐碑。",
            "香烟思盛日，诗句记游时。",
            "欲问台中鹤，长松自不知。"
        ],
        "notes": "",
        "id": "89804c086c92b6f525d6e28860877a4a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "灵山阁见二徐友旧题句",
        "preface": "",
        "paragraphs": [
            "一面见溪水，三边皆翠微。",
            "晚来虚槛外，秋近白云飞。",
            "重至恰身老，同吟感客非。",
            "灵山自如画，依旧隔斜晖。"
        ],
        "notes": "",
        "id": "70502fa75da7c05048f00f2814f79fc6"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "秋屏作",
        "preface": "",
        "paragraphs": [
            "凡有栏干处，秋来遍往还。",
            "就中惟此地，全得见西山。",
            "鴈落遥沙小，人登废垒闲。",
            "因怜一州景，皆在夕阳间。"
        ],
        "notes": "",
        "id": "628af6c1743f8ec76445144fa5a7bf07"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送沈庄可",
        "preface": "",
        "paragraphs": [
            "清事贫人占，斯言恐是虚。",
            "与花方作谱，为米又持书。",
            "时节寒相近，山林拙未除。",
            "西江波浪急，送子一愁予。"
        ],
        "notes": "",
        "id": "17ab9e3dbcff7d2a1e4b025f62e9499a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送周端常之建康",
        "preface": "",
        "paragraphs": [
            "高名闻已久，方策有文雕。",
            "接得诗人信，知从谏议招。",
            "住遥劳枉刺，去速恨移桡。",
            "何处逢黄菊，秋风故六朝。"
        ],
        "notes": "",
        "id": "63ae652e593cfc068a92d89de8008ac0"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠易道士",
        "preface": "",
        "paragraphs": [
            "仙帔画霞雪，多年侍玉宸。",
            "古于庄子貌，贵似吕公身。",
            "诗好当开板，丹灵不化银。",
            "旧山新筑观，惟梦得归频。"
        ],
        "notes": "",
        "id": "ae9c23a38ae97bc1ac9ec14f0e7e3ea8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送辉上人再住空相",
        "preface": "",
        "paragraphs": [
            "忽然闻受请，铁锡指秋风。",
            "寺在寒城里，州居野水中。",
            "生缘抛未尽，旧讲续应终。",
            "不用相寻别，浮云去住同。"
        ],
        "notes": "",
        "id": "c27fa5b37b584470272bfe6e7cc8e37b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄薛景石",
        "preface": "",
        "paragraphs": [
            "虚窗风飒然，独卧听残蝉。",
            "家务贫多阙，诗篇老渐圆。",
            "清秋添一月，故里别三年。",
            "最忆君门首，黄花匝野泉。"
        ],
        "notes": "",
        "id": "6e2fc1f3033b8ff548c2e92183e6c636"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送徐玑赴永州掾",
        "preface": "",
        "paragraphs": [
            "二水鸿飞外，君今问去程。",
            "家贫难择宦，身远易成名。",
            "入署梅花落，过汀蕙草生。",
            "莫因饶楚思，词体失和平。"
        ],
        "notes": "",
        "id": "e365fd7e51395a2b87f17372bc37478b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "岩居僧",
        "preface": "",
        "paragraphs": [
            "开扉在石层，尽日少人登。",
            "一鸟过寒木，数花摇翠藤。",
            "茗煎冰下水，香炷佛前灯。",
            "吾亦逃名者，何因似此僧。"
        ],
        "notes": "",
        "id": "51eaf9b9351be613a00692ea5418da16"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "安仁道中",
        "preface": "",
        "paragraphs": [
            "行尽沿溪路，天寒岁又除。",
            "欲消冰似雪，初长麦如蔬。",
            "于世无成事，何时有定居。",
            "等缘贫所役，为仕媿为渔。"
        ],
        "notes": "",
        "id": "419636e16afb7bec645eae62b719e79c"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "壕上",
        "preface": "",
        "paragraphs": [
            "远近人家住，过桥路尽通。",
            "野田行瘦马，浅渚聚群鸿。",
            "地静微泉响，天寒落日红。",
            "若非身作吏，不道是城中。"
        ],
        "notes": "",
        "id": "fad351a23a725e6c1804290c2718cb0f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "月夜怀徐照",
        "preface": "",
        "paragraphs": [
            "月色一庭深，迢遥千里心。",
            "湘江连底见，秋客与谁吟。",
            "寒入吹城角，光凝宿竹禽。",
            "亦知同不寝，难得梦相寻。"
        ],
        "notes": "",
        "id": "7de9565c29bfe4815488c85c306f8239"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送倪道士之庐山",
        "preface": "",
        "paragraphs": [
            "近方辞地肺，本自住天台。",
            "有鹤相同出，无云作伴回。",
            "道房随处借，诗板逐时开。",
            "又说庐山去，闲看瀑布来。"
        ],
        "notes": "",
        "id": "ad28bb2278ac00eeb95e2f81b52f3adb"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送邓汉卿",
        "preface": "",
        "paragraphs": [
            "我亦将归者，先行极羡君。",
            "惟因交已久，颇觉意难分。",
            "江满帆侵树，山高烧入云。",
            "他年有书札，彼此访耕耘。"
        ],
        "notes": "",
        "id": "d98fc8b8eb0db0a9d8750108e567561f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "徐孺子宅",
        "preface": "",
        "paragraphs": [
            "今识高眠处，沧波是切邻。",
            "已知难即鹿，惟有独潜鳞。",
            "草长过荷叶，藤深失树身。",
            "闲思昔微子，犹自得称仁。"
        ],
        "notes": "",
        "id": "cb5df370c240c936389b44f4d5fe81fc"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "德安道中",
        "preface": "",
        "paragraphs": [
            "餐余行数步，稍觉一身和。",
            "蚕月人家闭，春山瀑布多。",
            "鶑啼声出树，花落片随波。",
            "前路东林近，惭因捧檄过。"
        ],
        "notes": "",
        "id": "d727cac3b42e24d2f1089ee4445f7ef1"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "徐灵晖挽词",
        "preface": "",
        "paragraphs": [
            "在生贫不害，早丧可嗟吁。",
            "天下黄金有，人间好句无。",
            "魂应湘水去，名与浪仙俱。",
            "平日惟耽茗，坟前种几株。"
        ],
        "notes": "",
        "id": "96599cc5f4e66255f955f230214e75b4"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "太平山读书寄城中诸友",
        "preface": "",
        "paragraphs": [
            "野人无别事，故得坐空林。",
            "黄卷还铺日，青莲未悟心。",
            "铎音山殿静，萤影石池深。",
            "不敢邀芳屣，因闲傥一寻。"
        ],
        "notes": "",
        "id": "6c162292e9b1666dabdc87e60d0024fb"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "大龙湫",
        "preface": "",
        "paragraphs": [
            "一派落虚空，如何画得同。",
            "高风吹作雨，低日射成虹。",
            "西域书曾说，先朝路始通。",
            "或言龙已去，幽处别为宫。"
        ],
        "notes": "",
        "id": "5c468bdccce308356e31ea579908b678"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "宿徐灵晖山舍",
        "preface": "",
        "paragraphs": [
            "分坐桥边石，同归原上村。",
            "窥灯禽出树，闻语仆开门。",
            "雪后挑蔬洁，更深贳酒浑。",
            "极知高卧久，吾贱不能伦。"
        ],
        "notes": "",
        "id": "05cc0a64fd171cbef1ab78a9ed6d9b24"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "鴈荡宝冠寺",
        "preface": "",
        "paragraphs": [
            "行向石栏立，清寒不可云。",
            "流来桥下水，半是洞中云。",
            "欲住逢年尽，因吟过夜分。",
            "荡阴当绝顶，一鴈未曾闻。"
        ],
        "notes": "",
        "id": "6e7acfec7cbee7c97e18068885ab0c13"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠约老",
        "preface": "",
        "paragraphs": [
            "一径入深竹，数楹临古沟。",
            "更无人共住，极喜客来游。",
            "白发长垂领，新茶绿满瓯。",
            "自言门外寺，皆是老僧修。"
        ],
        "notes": "",
        "id": "8d5d87da63c296d145b1144ef7d07c25"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送薛子舒赴华亭船官",
        "preface": "",
        "paragraphs": [
            "竹笼盛书去，遥知官事闲。",
            "水程春有雨，海岸晓无山。",
            "奥理渐摩后，清名护养间。",
            "坐曹观剡木，意与易相关。"
        ],
        "notes": "",
        "id": "3e491e74ad4d490ec511006bc203d9f2"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "翠岩寺",
        "preface": "",
        "paragraphs": [
            "石岩看不见，翠色自重重。",
            "春雨生松叶，山风响铁钟。",
            "碑顽工费墨，草嫩绿添茸。",
            "住院吴僧老，相迎忆旧逢。"
        ],
        "notes": "",
        "id": "ea8d75f1270cfe417f68d41ecffd08d3"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送黄叔向谒杨伯子",
        "preface": "",
        "paragraphs": [
            "尝闻事将坛，何得复儒冠。",
            "口诵新诗句，身呈旧箭瘢。",
            "赏因贫未受，愁拟醉相宽。",
            "当伏湖州牧，应怜志士寒。"
        ],
        "notes": "",
        "id": "fa225945be34a50a2526a716b583fbce"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "答叶司理",
        "preface": "",
        "paragraphs": [
            "寂寞坐高斋，兵来与讯偕。",
            "喜看君字画，癯似我形骸。",
            "颇欲征陈作，遥知动远怀。",
            "梦魂思一遇，风雨暗长淮。"
        ],
        "notes": "",
        "id": "f45c163d3f9d883f5cd53af0b92513b8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "薛氏瓜庐",
        "preface": "",
        "paragraphs": [
            "不作封侯念，悠然远世纷。",
            "惟应种瓜事，犹被读书分。",
            "野水多于地，春山半是云。",
            "吾生嫌已老，学圃未如君。"
        ],
        "notes": "",
        "id": "97d16cc1f0210ac69f501d6f96661bdf"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送徐道晖游湘水",
        "preface": "",
        "paragraphs": [
            "春尽雨霏霏，春寒犹在衣。",
            "人寻香草去，鴈背远峰归。",
            "潇水添湘阔，唐碑入宋稀。",
            "应知名与姓，题写遍岩扉。"
        ],
        "notes": "",
        "id": "1df77c4e4b0e3c64cc540c8d2e987d24"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "刘隠君山居",
        "preface": "",
        "paragraphs": [
            "嫌在城中住，全家入翠微。",
            "开松通月过，接竹引泉归。",
            "虑淡头无白，诗清貌不肥。",
            "必无车马至，犹掩向岩扉。"
        ],
        "notes": "",
        "id": "70266a4fb1f338145a90587c14aeb6eb"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "官舍初成",
        "preface": "",
        "paragraphs": [
            "为宅傍城墙，先求夏日凉。",
            "凿池容众水，栽竹断斜阳。",
            "官是三年满，身无一事忙。",
            "不知何补报，安坐恐难当。"
        ],
        "notes": "",
        "id": "e81742c5b3bc8f7a1d044e72c0bf7354"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "会景轩",
        "preface": "",
        "paragraphs": [
            "此中非一景，欲状固难名。",
            "江近秋阴早，山多晓气清。",
            "断云分树泊，饥鹤下田行。",
            "别拟深更至，虚空看月明。"
        ],
        "notes": "",
        "id": "c76f2e3cf5d7a21ecbfb436e95e48157"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "和朱子发韵兼简青龙诸友二首  其一",
        "preface": "",
        "paragraphs": [
            "巷南与巷北，相去路无多。",
            "以我常孤坐，劳君数见过。",
            "望山嫌夕霭，听雨想春波。",
            "稍俟晴明日，相携一醉歌。"
        ],
        "notes": "",
        "id": "2a90547f8c9c0e00e7036b919a9e138f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "和朱子发韵兼简青龙诸友二首  其二",
        "preface": "",
        "paragraphs": [
            "虽说京华住，西湖岂不清。",
            "病多妨野兴，贫甚损诗情。",
            "插柳观春意，粘碑隔市声。",
            "松江几闲客，日夕听波鸣。"
        ],
        "notes": "",
        "id": "f51b3e9241b819cc20457704454d8021"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "桃花寺",
        "preface": "",
        "paragraphs": [
            "旧有桃花树，人呼寺故云。",
            "石幽秋鹭上，滩远夜僧闻。",
            "汲井连黄叶，登台散白云。",
            "烧丹勾漏令，无处不逢君。"
        ],
        "notes": "",
        "id": "7aad7b45635646d6de5da877a66c4129"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送蒋节推赴岳阳",
        "preface": "",
        "paragraphs": [
            "君山那可上，四面是层波。",
            "此地风烟古，前人赋咏多。",
            "征帆冲鴈字，官舍近渔歌。",
            "况尔修真者，回仙必见过。"
        ],
        "notes": "",
        "id": "49b0a5d331efaf530298c9c3044d28c3"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "大慈道",
        "preface": "",
        "paragraphs": [
            "青苔生满路，人迹至应稀。",
            "小寺鸣钟晚，深林透日微。",
            "野花春后发，山鸟涧中飞。",
            "或有相逢者，多因采药归。"
        ],
        "notes": "",
        "id": "837a1ff73314208de8f10d7d9cec5129"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送汤主簿",
        "preface": "",
        "paragraphs": [
            "扶起阶前菊，秋霖苦未休。",
            "更逢千里别，早白一年头。",
            "客借程文看，儿分赐服收。",
            "还家有新兴，佳句入书邮。"
        ],
        "notes": "",
        "id": "f8deaf78597cb5b23f2c97d09154fd69"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送潘景参赴利路帐干",
        "preface": "",
        "paragraphs": [
            "蜀道如天远，携家难计程。",
            "不从三峡过，免听几猿声。",
            "戍密野花少，栈虚山雨鸣。",
            "同年同寂寞，此去子成名。"
        ],
        "notes": "",
        "id": "4451fe9d263cbaaa3c5fa921b50ce314"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "水际",
        "preface": "",
        "paragraphs": [
            "水际移居晚，薰风绿满汀。",
            "密萍妨下钓，高柳碍观星。",
            "忙是僧相过，闲惟雨可听。",
            "寻思非久计，终忆自柴扃。"
        ],
        "notes": "",
        "id": "c1e8f1458f939d1a6f305c1832984c7f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "扶栏",
        "preface": "",
        "paragraphs": [
            "强起扶栏立，新寒陡见侵。",
            "钟声诸寺晓，柳荫半池阴。",
            "病久方凭艾，贫深或梦金。",
            "湖边好风日，孤负几登临。"
        ],
        "notes": "",
        "id": "778a062a31351c33090b926f5d293ae2"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "葛翁小阁",
        "preface": "",
        "paragraphs": [
            "树色对疎櫺，横陈一片清。",
            "微风杨叶下，斜日竹稍明。",
            "此老无尘事，双姝亦道情。",
            "客来怜素壁，题句不题名。"
        ],
        "notes": "",
        "id": "520d1c54d4701f109a52d21e0c71567c"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "柳下书斋",
        "preface": "",
        "paragraphs": [
            "转曲认幽栖，斋名壁上题。",
            "柳遮船步水，草出瓦沟泥。",
            "养静抛书册，销闲倚杖藜。",
            "谁知凤城外，宛是武陵溪。"
        ],
        "notes": "",
        "id": "12a3338b5e624a115eba68eeeda65251"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "四围皆古今，永日坐中心。",
            "门对官河水，簷依绿树阴。",
            "每留名士饮，屡索老夫吟。",
            "最感书烧尽，时容借检寻。"
        ],
        "notes": "",
        "id": "f1e76288423ba74f1b65eba120842eb5"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "谢耕道犁春图",
        "preface": "",
        "paragraphs": [
            "春雨年年有，良田岁岁无。",
            "何因将此事，须要画为图。",
            "野水寒初退，平林绿半敷。",
            "长谣谢沮溺，未必子知吾。"
        ],
        "notes": "",
        "id": "43bb13d5725a18b0592c24a9a84d832f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "栗禁",
        "preface": "",
        "paragraphs": [
            "宵长非一梦，欲记已迷茫。",
            "照镜枯于腊，梳头落似霜。",
            "病疴如退愈，贫屡又商量。",
            "所嗜惟崖栗，今年不敢尝。"
        ],
        "notes": "",
        "id": "d8187a3d24342a58113bd59283c19872"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "卢申之载酒舟中分韵得明字",
        "preface": "",
        "paragraphs": [
            "闲人闲处住，载酒荷高情。",
            "小舍宁容客，同舟却向城。",
            "弄花忘昼暑，忧谷念秋晴。",
            "归路虽无月，银河亦自明。"
        ],
        "notes": "",
        "id": "7465759f3bf377c264cb8796bf8e4c44"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送真直院出使江东",
        "preface": "",
        "paragraphs": [
            "一节铸黄金，翩然别禁林。",
            "几于言事日，已作去朝心。",
            "有识愁虽结，无惭喜自深。",
            "江边瞻使者，谁不敬曾参。"
        ],
        "notes": "",
        "id": "042ba6733266626b141f9908c9b6dcae"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "千日",
        "preface": "",
        "paragraphs": [
            "千日方过半，何因便得还。",
            "就令凡事易，不及一身闲。",
            "种术怜官地，登城忆自山。",
            "苦吟无爱者，写在户庭间。"
        ],
        "notes": "",
        "id": "808bf2acc2c4dd7ad31a8186fad5a018"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠汤巾",
        "preface": "",
        "paragraphs": [
            "黄金榜内人，枉刺忽相亲。",
            "怪得名差异，吟来句极新。",
            "独眠秋寺雨，罕踏帝城尘。",
            "何限高科客，因容不重身。"
        ],
        "notes": "",
        "id": "d571fbcff9978eb399c53e44943c65dc"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠张亦",
        "preface": "",
        "paragraphs": [
            "一别无书信，相逢各老苍。",
            "山川烽外远，岁月梦中长。",
            "空橐盛诗草，单衣涴酒香。",
            "因言瀼溪宴，同忆旧时狂。"
        ],
        "notes": "",
        "id": "1a81e6720d30b08a6b71331afacd27cc"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "徐先辈挽词",
        "preface": "",
        "paragraphs": [
            "岂谓声名早，番成不遇非。",
            "赋曾天子见，诗有世人知。",
            "忽种松三尺，终乖桂一枝。",
            "幽芳谁与志，御史念埙箎。"
        ],
        "notes": "",
        "id": "afd707672a29296012f54924f2fbb6f2"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "徐侍郎挽词",
        "preface": "",
        "paragraphs": [
            "少赞经纶业，周家已卜年。",
            "谤兴无白日，心在有青天。",
            "迁谪还迎母，囏危复用贤。",
            "未令吾道泰，星殒灌城边。"
        ],
        "notes": "",
        "id": "1b961437f90a71d23714059c84e4de42"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "访韩仲止不遇题涧上",
        "preface": "",
        "paragraphs": [
            "隔涧竹扉深，苍童引客寻。",
            "虽然乖晤语，犹得见园林。",
            "野蔓时妨步，山蝉亦好吟。",
            "石根泉数斗，清冷应人心。"
        ],
        "notes": "",
        "id": "181e2d066aa988ce79a3b1d3c19cef57"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "龟峰寺",
        "preface": "",
        "paragraphs": [
            "石路入青莲，来游出偶然。",
            "峰高秋月射，岩裂野烟穿。",
            "萤冷粘椶上，僧闲坐井边。",
            "虚堂留一宿，宛似鴈山眠。"
        ],
        "notes": "",
        "id": "f0e1ba51e04fc91fa93c102f84786d63"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "贵溪夜泊寄赵昌甫",
        "preface": "",
        "paragraphs": [
            "蓍草占秋动，逢秋早得归。",
            "本非为事迫，不欲与心违。",
            "波浄孤萤度，宵凉数叶飞。",
            "远怀高卧者，微月闭松扉。"
        ],
        "notes": "",
        "id": "331299ad9e4c243626930058ce4a8ad8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送赵判官",
        "preface": "",
        "paragraphs": [
            "三岁莲华幕，何曾仕者同。",
            "开墙通野客，分树借江鸿。",
            "与世如无味，于民自有功。",
            "神仙今已近，不畏引帆风。"
        ],
        "notes": "",
        "id": "2f0d1c0a30ed46c27628ecb6e153a388"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "春晚即事",
        "preface": "",
        "paragraphs": [
            "一身来作吏，白日算徒劳。",
            "尘土侵衣重，年光如鬓牢。",
            "春深禽语改，溪落岸沙高。",
            "柳下垂钓者，吾今媿尔曹。"
        ],
        "notes": "",
        "id": "2cc2e69951eb4810c6bea688318c454a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "沈洞主",
        "preface": "",
        "paragraphs": [
            "案上阴符卷，应逢骊母传。",
            "无言过永日，不食度终年。",
            "云覆烧丹灶，花浮洗药泉。",
            "时闻有玄虎，来礼洞门前。"
        ],
        "notes": "",
        "id": "e7b40d117a0c4fbf42cf445a295d2763"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "和鲍县尉",
        "preface": "",
        "paragraphs": [
            "留僧秋阁上，身自伴僧闲。",
            "潄齿临寒水，焚香对远山。",
            "野禽偷果去，童子借经还。",
            "余兴成诗句，高题屋柱间。"
        ],
        "notes": "",
        "id": "f5466b5d8ad75e481b11030b8d0a75a4"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "停帆",
        "preface": "",
        "paragraphs": [
            "舟过梢人屋，停帆去未能。",
            "野梅皆是刺，滩水不为冰。",
            "里数讹难准，官称俗可憎。",
            "欲登岩石坐，有吏复无朋。"
        ],
        "notes": "",
        "id": "70b599a5ca3b64a554e06330f4df1571"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "严州潇洒亭",
        "preface": "",
        "paragraphs": [
            "高榭出禅关，人家向下看。",
            "千峰春隔雾，数里夜闻滩。",
            "偶至因成宿，前游亦值寒。",
            "州人多有咏，何不见方干。"
        ],
        "notes": "",
        "id": "c87ecf232f93459179aea9b074ed933a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "喜徐道晖至",
        "preface": "",
        "paragraphs": [
            "嗜茶身益瘦，兼恐欲通仙。",
            "近作诗全少，闲成画亦传。",
            "潇江风雪渡，岳石姓名镌。",
            "自接来消息，朝朝问客船。"
        ],
        "notes": "",
        "id": "5b52bdedee933445392dc7b2367f58e1"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "小舟",
        "preface": "",
        "paragraphs": [
            "小舟随处去，幽意日相亲。",
            "野草胜荷叶，轻鸥似逸人。",
            "闲思此湖水，曾洗几京尘。",
            "甚欲营渔屋，空虚未有因。"
        ],
        "notes": "",
        "id": "025ec93b86d1446234595d3873ee336b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "林逋墓下",
        "preface": "",
        "paragraphs": [
            "梅花千树白，不是旧时村。",
            "倾我酤来酒，酹君仙去魂。",
            "短碑藤倚蔓，空冢竹行根。",
            "犹有归来鹤，清时欲与论。"
        ],
        "notes": "",
        "id": "953f025d240bf24cb44503cfdeca98f5"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄徐县丞",
        "preface": "",
        "paragraphs": [
            "自尔为官去，吾扉亦返关。",
            "池成逢夜雨，篱坏出秋山。",
            "岁事登禾稼，朝纲去草菅。",
            "题书寄漳水，专俟好诗还。"
        ],
        "notes": "",
        "id": "26a50adb77dd8d986b7e9965c0891c6d"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "示五峰僧",
        "preface": "",
        "paragraphs": [
            "峰形如掌翠相环，头白山僧引客看。",
            "积叶坏来泥径滑，斜阳移去石桥寒。",
            "近闻瀑布寻还远，易得菖蒲采极难。",
            "分我一峰于此住，与师相聚愿辞官。"
        ],
        "notes": "",
        "id": "2b6efb3a337b836acc35be7715e7d4a6"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "答徐灵渊",
        "preface": "",
        "paragraphs": [
            "弊庐补葺虽劳力，且得幽闲住此身。",
            "旧友误称吟笔长，诸亲争笑罢官贫。",
            "近簷竹密妨巢雀，当户花疎见路人。",
            "所虑久晴田事废，今闻高下雨皆匀。"
        ],
        "notes": "",
        "id": "20b3496120ac26ce6929eff0ba5b55dd"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄徐丞",
        "preface": "",
        "paragraphs": [
            "病不窥园经一月，更无人迹损青苔。",
            "池禽引子衔鱼去，野蔓开花上竹来。",
            "亦欲鬓毛休似雪，争如丹汞只为灰。",
            "秋风昨夜吹寒雨，有梦南游到海回。"
        ],
        "notes": "",
        "id": "607093f8aafadd4c1ed8408b1fa2f898"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送奭上人抄化",
        "preface": "",
        "paragraphs": [
            "冒寒独向何方去，为建灵山阁未能。",
            "诗卷带呈看疏客，药炉留借共房僧。",
            "夕阳岸上行枯叶，瀑布岩前听拆冰。",
            "事到有缘随处应，回来金碧入云层。"
        ],
        "notes": "",
        "id": "40816958fbaa68253a75d0eb25a171e2"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "陈待制湖楼",
        "preface": "",
        "paragraphs": [
            "何处飞来缥缈中，人间惟有画图同。",
            "两层帘幕垂无地，一片笙箫起半空。",
            "岩竹倒添秋水碧，渚莲平接夕阳红。",
            "游人未达蒙庄旨，虚倚栏干面面风。"
        ],
        "notes": "",
        "id": "276226eae82623639abe2d47adb25028"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送翁卷入山",
        "preface": "",
        "paragraphs": [
            "已送山民归旧庐，子今复去我何如。",
            "渐成老大难为别，早占清闲未是疎。",
            "小雨半畦春种药，寒灯一盏夜修书。",
            "有人来问陶贞白，说与华阳何处居。"
        ],
        "notes": "",
        "id": "76fb8b309777f4eb28e42f846a827ea5"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "呈蒋薛二友",
        "preface": "",
        "paragraphs": [
            "中夜清寒入缊袍，一杯山茗当香醪。",
            "鸟飞竹叶霜初下，人立梅花月正高。",
            "无欲自然心似水，有营何止事如毛。",
            "春来拟约萧闲伴，重上天台看海涛。"
        ],
        "notes": "",
        "id": "87e16b7863aa2b2aa1d61b74a62054a8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "万年寺",
        "preface": "",
        "paragraphs": [
            "万年山木有千年，石路阴深到缭垣。",
            "几片云闲谁是主，一条流水不知源。",
            "土栽芍药尤胜木，僧说猕猴极畏猿。",
            "夜半空堂诸境寂，微闻钟梵亦成喧。"
        ],
        "notes": "",
        "id": "26a0ca1d848645037db0aa64c6c9cb79"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "暮春书怀寄翁十",
        "preface": "",
        "paragraphs": [
            "帝里逢春雨不干，才晴数日又春还。",
            "桐华半落官河水，榆叶全遮客舍山。",
            "未悔阔疎令事去，最怜乏绝坏身闲。",
            "菖蒲九节今堪采，思尔逍遥涧谷间。"
        ],
        "notes": "",
        "id": "a8ac7722034763d9461543ba7268961f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "移居谢友人见过",
        "preface": "",
        "paragraphs": [
            "赁得民居亦自清，病身于此寄飘零。",
            "笋从坏砌砖中出，山在隣家树上青。",
            "有井极甘便试茗，无花可插任空瓶。",
            "巷南巷北相知少，感尔诗人远扣扃。"
        ],
        "notes": "",
        "id": "d8208e57d99039bad1b0130e3c30ee0e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "和人韵赠北山僧",
        "preface": "",
        "paragraphs": [
            "又得相逢闲寺里，凡人多笑太无营。",
            "谁知见事心先懒，未说寻幽足已轻。",
            "二月春风添树色，一山夜雨失泉声。",
            "谢师更作重眠约，来往云消两日晴。"
        ],
        "notes": "",
        "id": "6f6a03881cce9a086f886d688001b5ef"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "再游北山和韵",
        "preface": "",
        "paragraphs": [
            "或行或坐水边亭，处处春风户不扃。",
            "飞絮伴人衰鬓白，远山学我道衣青。",
            "迢遥更入烟霏去，髣髴如曾梦寐经。",
            "恐是前生林处士，晚年不饮至今醒。"
        ],
        "notes": "",
        "id": "82cbf3e686738151c0ffae1fee000e37"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄赵楚州",
        "preface": "",
        "paragraphs": [
            "承明虽妙古云劳，小借临边却自豪。",
            "韩信所封兵尚劲，刘伶曾住酒应高。",
            "牵来宝马通言语，放去雕弓落羽毛。",
            "别有异时人忆处，万株杨柳绿春壕。"
        ],
        "notes": "",
        "id": "9941eeb24b74fbc9ad1fae0eaf45d870"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "多景楼晚望",
        "preface": "",
        "paragraphs": [
            "落日栏干与鴈平，往来疑有旧英灵。",
            "潮生海口微茫白，麦秀淮南迤逦青。",
            "远贾泊舟趋地利，老僧指瓮说州形。",
            "残风忽送吹营角，声引边愁不可听。"
        ],
        "notes": "",
        "id": "1e54af9023e754beffbb9a0687621411"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "姑苏台作",
        "preface": "",
        "paragraphs": [
            "何人可与话登临，徙倚危栏日又沈。",
            "千古苍茫青史梦，一年迢递故乡心。",
            "天无雨雪梅花早，地有波涛鴈影深。",
            "为是夫差旧台榭，愁来不敢越人吟。"
        ],
        "notes": "",
        "id": "3c01c32ae0a7a86dc674892ab6c1a78a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "病起",
        "preface": "",
        "paragraphs": [
            "身如瘦鹤已伶俜，一卧兼旬更有零。",
            "朝客偶知亲送药，野僧相保密持经。",
            "力微尚觉衣裳重，才退难徼笔砚灵。",
            "惟有爱花心未已，遍分黄菊插空瓶。"
        ],
        "notes": "",
        "id": "689116f6725db00edf562ec0bd2f19c7"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "简孙正字",
        "preface": "",
        "paragraphs": [
            "空斋兀兀难消日，况入中年睡亦疎。",
            "洗釜煮蔬留客饭，卷帘移菊看人锄。",
            "秋衣因病全更衲，晓鬓迎寒半脱梳。",
            "多谢贵交芸阁里，许令随意借官书。"
        ],
        "notes": "",
        "id": "a56dcf0539d751167302b6102da73012"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "次韵赵正字蟹",
        "preface": "",
        "paragraphs": [
            "嗔尔横行为多足，割尔两螯如割玉。",
            "怜尔有甲不自卫，评尔一身黄胜肉。",
            "吴江十月天霜寒，吴人微尔不举餐。",
            "萑蒲勿讶束尔急，与虎争强能上山。"
        ],
        "notes": "",
        "id": "8b79fce1a20ddc21d11f1494a09393fc"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "借居湖上",
        "preface": "",
        "paragraphs": [
            "出仕归来贫似旧，借园偶近画桥居。",
            "纵观不用春携酒，清坐何妨夜读书。",
            "港小只通闲客棹，树低多碍故人车。",
            "向时城里缘尘土，久欲湖边住岁余。"
        ],
        "notes": "",
        "id": "a8c5a3a0b9efb5ce042fe84e967830f3"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送古壶与人",
        "preface": "",
        "paragraphs": [
            "小壶纯素无文采，验是殷商物至今。",
            "损处怕教凡手触，铸时应有吉星临。",
            "久藏厚土金声尽，微贮清泉翠色深。",
            "持赠高人安几席，为勾古意入新吟。"
        ],
        "notes": "",
        "id": "cb44d5386e4f35c4a574b19ccc7d493e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠邓汉卿",
        "preface": "",
        "paragraphs": [
            "单独一身长不定，亦无书卷得相随。",
            "忙过人世当闲日，老遇朝廷用少时。",
            "冲雪自言行路苦，看松长恨买山迟。",
            "萧萧白发寒灯下，写就诗篇欲寄谁。"
        ],
        "notes": "",
        "id": "8ac82f9636941c97fa7e8061e1492227"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "孤山寒食",
        "preface": "",
        "paragraphs": [
            "二月芳菲在水边，旅人消困亦随缘。",
            "晴舒蝶翅初匀粉，雨压杨花未放绵。",
            "有句自题闲处壁，无钱难买贵时船。",
            "最怜隠者高眠地，日日春风是筦弦。"
        ],
        "notes": "",
        "id": "198523afa8e8540b555e3c246346b153"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "叶侍郎送红芍药",
        "preface": "",
        "paragraphs": [
            "雕栏迎夏发奇葩，不拟分来野客家。",
            "自洗铜瓶插欹侧，暂令书卷识奢华。",
            "旧游尚忆扬州梦，丽句难同谢脁夸。",
            "应被花嗔少风味，午窗相对一杯茶。"
        ],
        "notes": "",
        "id": "dad8d837d8ca5d416fdd686b89025a1e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄茅山温尊师",
        "preface": "",
        "paragraphs": [
            "几度题诗寄入山，不知何处得书看。",
            "莓苔石上秋吟远，星斗坛中夜拜寒。",
            "鹤改新名呼未至，碑逢断刻打应难。",
            "忆师每欲寻师去，芝术栽成自可餐。"
        ],
        "notes": "",
        "id": "46eb3442ee5ac9a535165d41cc391faa"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "会宿再送子野",
        "preface": "",
        "paragraphs": [
            "又承出郭到贫家，一度分携鬓易华。",
            "自说印书春可寄，独惭阙酒夜难赊。",
            "眠迟古鼎销残火，吟苦寒缸落细花。",
            "羸病不能亲送别，梦魂先立渡头沙。"
        ],
        "notes": "",
        "id": "c0824ac6a361068101a50744631995a1"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "京华病后",
        "preface": "",
        "paragraphs": [
            "久在京华损道心，故人谁与念升沈。",
            "春楼卧病燕相伴，湖寺题诗僧为吟。",
            "三月不逢家信至，一茎新有鬓丝侵。",
            "早知谏猎非时节，只在山中自养金。"
        ],
        "notes": "",
        "id": "41c0f22d85649350f9635983b54f14af"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "过弋阳",
        "preface": "",
        "paragraphs": [
            "三月三番过弋阳，吾生辛苦莫思量。",
            "磨圆滩石几年浪，丹尽江枫昨夜霜。",
            "已算中途当度腊，更怜抵舍未为乡。",
            "高眠旧有山中约，只欠青骡道士方。"
        ],
        "notes": "",
        "id": "15a4dc57ba64c94c89f60785f7f6b50c"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "题方兴化茔舍",
        "preface": "",
        "paragraphs": [
            "晴簷方听夜淋浪，晚送儒臣别建章。",
            "但欲有言扶国是，不嫌无计作身防。",
            "轻舟过处猿频断，旧宅开时菊正黄。",
            "心事对床应细语，得归如此亦何妨。"
        ],
        "notes": "",
        "id": "7577285d609bfe9ff4a2eb11e5cc804e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "数日",
        "preface": "",
        "paragraphs": [
            "数日秋风欺病夫，尽吹黄叶下庭芜。",
            "林疎放得遥山出，又被云遮一半无。"
        ],
        "notes": "",
        "id": "bcb98b4ff6840e5d01dee7ba9bb8402a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "玉清夜归",
        "preface": "",
        "paragraphs": [
            "岩有未有桂花开，观里闲寻道士来。",
            "微雨过时松路黑，野萤飞出照青苔。"
        ],
        "notes": "",
        "id": "7c6b3c818a19319c0c916c554529e33e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "池上",
        "preface": "",
        "paragraphs": [
            "朝来行药向秋池，池上秋深病不知。",
            "一树木犀供夜雨，清香移在菊花枝。"
        ],
        "notes": "",
        "id": "23e51f16d0bc325bedfd2d6058d2a11b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "题四圣观□道士诗卷",
        "preface": "",
        "paragraphs": [
            "一观桃花红似锦，两堤杨柳绿于云。",
            "游人只是游晴昼，烟雨朝昏尽属君。"
        ],
        "notes": "",
        "id": "fff9e3b453ffd012feec825dca4f5f6f"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "白石岩",
        "preface": "",
        "paragraphs": [
            "谁炷清香礼少君，数声金磬梦中闻。",
            "起来闲把青衣袖，裹得栏干一片云。"
        ],
        "notes": "",
        "id": "521ab31a29bd72d8f023d762b72ddd31"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "再过吴松",
        "preface": "",
        "paragraphs": [
            "江边无处觅天随，又趁斜阳过渺弥。",
            "远爱柳林霜后色，一如春至欲黄时。"
        ],
        "notes": "",
        "id": "c1ce1e47a2aebf5b0f02bdf3499c3d88"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "山路怀翁卷",
        "preface": "",
        "paragraphs": [
            "困尝苦茗不论杯，天气才晴又有雷。",
            "寂寞小亭看草坐，晚风时复堕青梅。"
        ],
        "notes": "",
        "id": "e33a1499ff47cc82f7c5b7cc90819649"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "采药径",
        "preface": "",
        "paragraphs": [
            "十载仙家采药心，春风过了得幽寻。",
            "如今纵有相逢处，不是桃花是绿阴。"
        ],
        "notes": "",
        "id": "36eaad6c19f6c06074267fc346a670e0"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "午困",
        "preface": "",
        "paragraphs": [
            "午困因书又见寻，自添茶鼎候微吟。",
            "病身未觉春风暖，柳色无端日日深。"
        ],
        "notes": "",
        "id": "c37b71fd29cd70cf337cc365e130d559"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "约客",
        "preface": "",
        "paragraphs": [
            "黄梅时节家家雨，青草池塘处处蛙。",
            "有约不来过夜半，闲敲棋子落灯花。"
        ],
        "notes": "",
        "id": "62da3f5111a9c507c826a059d311d81a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "中子山作",
        "preface": "",
        "paragraphs": [
            "城郭经寒近佛生，偶来高顶作山行。",
            "竹房冷落无僧在，独倚阑干听晚鶑。"
        ],
        "notes": "",
        "id": "e8f7b5a4665a64d27c2c22920a0b3060"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "宿国清",
        "preface": "",
        "paragraphs": [
            "残灯吹了闭禅关，风约孤萤落砌间。",
            "本为饮茶妨睡早，强寻诗句拟寒山。"
        ],
        "notes": "",
        "id": "916e0ca893437c942af7b23bbace77db"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "邑事多商榷，惟诗未暇论。",
            "母慈催扇枕，父老欲攀辕。"
        ],
        "notes": "",
        "id": "3d7e5e585bf1d9c9a916cca9461c580a"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "三年非一事，知尽爱人心。",
            "满任添新发，还家带旧琴。",
            "鹊声先棹去，柳色到都深。",
            "即日应冠豸，凭共记得沈。"
        ],
        "notes": "",
        "id": "98e8bc64860ad2a0b7f170f42a5b3ebd"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "秋日偶书",
        "preface": "",
        "paragraphs": [
            "官事何曾晓，闲名苦要签。",
            "大书公吏恐，直语众人嫌。",
            "俸少贫如故，医慵病却添。",
            "秋风墙下菊，相对忆陶潜。"
        ],
        "notes": "",
        "id": "2f80812d930a84f0fb7bbffcd44b44f4"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "秋夜偶书",
        "preface": "",
        "paragraphs": [
            "此生谩与蠹鱼同，白发难收纸上功。",
            "辅嗣易行无汉学，玄晖诗变有唐风。",
            "夜长灯烬挑频落，秋老虫声听不穷。",
            "多少故人天禄贵，犹将寂寞叹扬雄。"
        ],
        "notes": "",
        "id": "83574ba8080f33cc9e2175e46f04ed19"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "十里",
        "preface": "",
        "paragraphs": [
            "乌纱巾上是黄尘，落日荒原更恐人。",
            "竹里怪禽啼似鬼，道傍枯木祭为神。",
            "亦知远役能添老，无柰高眠不救贫。",
            "此地到城惟十里，明朝难得自由身。"
        ],
        "notes": "",
        "id": "c62e54be98c734693a0c7dd744d00af6"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "润陂山上作",
        "preface": "",
        "paragraphs": [
            "一山大半皆槠叶，绝顶闲寻得径微。",
            "无日谩劳携纸扇，有风犹怯去绵衣。",
            "野花可爱移难活，啼鸟多情望即飞。",
            "惟与寺僧居渐熟，煮茶深院待人归。"
        ],
        "notes": "",
        "id": "e70a1209844dde3c17be9af00267a51b"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "寄新吴友人",
        "preface": "",
        "paragraphs": [
            "每于楼上立，远远望新吴。",
            "春至山疑长，江空雨似无。",
            "怀才人尽爱，多病体常癯。",
            "若治东游策，舟行与子俱。"
        ],
        "notes": "",
        "id": "f337ceb63995877811bb2b09442c86db"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠源长老归自湘中",
        "preface": "",
        "paragraphs": [
            "白发半头寒未剃，形容清瘦异于常。",
            "为人作画衣添黑，对客围棋爪甚长。",
            "不染世间如菡萏，只留胸次著潇湘。",
            "住山亦自年来懒，竹阁门前借一房。"
        ],
        "notes": "",
        "id": "d5065096b5e1642f1ed0c91497056f08"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "一真姑",
        "preface": "",
        "paragraphs": [
            "忽然能不食，饮水度中年。",
            "此事知难伪，令人信有仙。",
            "形容无血色，衣服有香烟。",
            "听说瑶池路，犹如在目前。"
        ],
        "notes": "",
        "id": "e1f47738f431368708cc12f5c7a4c27d"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "山路怀翁卷",
        "preface": "",
        "paragraphs": [
            "幽溪晓无雨，野竹叶自湿。",
            "涓涓北流泉，风吹落花入。",
            "不见苦吟人，芳思将谁拾。"
        ],
        "notes": "",
        "id": "3792fa82dacb3c34c63c0c3497534bc0"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "赠陈复道",
        "preface": "",
        "paragraphs": [
            "自惜今年发，新添一半华。",
            "祇应如意事，不属苦吟家。",
            "忽暖天□雪，微香案有花。",
            "故人劳见念，相过教丹砂。"
        ],
        "notes": "",
        "id": "7cd5efaafd3d8453a4bd344de17fff24"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "答曾景建",
        "preface": "",
        "paragraphs": [
            "爱重吟来句，和经一处安。",
            "亦知将作佛，何讶不为官。",
            "楚塞烽烟静，淮波柳絮残。",
            "疑根深未指，欲往愧飞翰。"
        ],
        "notes": "",
        "id": "db1c27ba0e9dec576ff519dabd6a0383"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "德安道中",
        "preface": "",
        "paragraphs": [
            "峰头不住起云烟，野水纵横尽入田。",
            "定是人家蚕事末，道傍桑叶小如钱。"
        ],
        "notes": "",
        "id": "0937dde2db3c150fe1e6fa47f77210e1"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "忽有千岩聚，禅宫得土悭。",
            "古来云是海，天下别无山。",
            "久立增寒思，初看损壮颜。",
            "曾闻斤石剥，夜落半空间。"
        ],
        "notes": "",
        "id": "049b562efa19ccf8c04e2becb51fb805"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "三月江头花正开，啼教花片委青苔。",
            "若嫌此地非君土，今度归时莫要来。"
        ],
        "notes": "",
        "id": "547a90d725561e16834650d1dd9c7578"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "楼上",
        "preface": "",
        "paragraphs": [
            "晓雨微微洒物华，牵牛初发傍墙花。",
            "数声野鹤无寻处，只在楼西有竹家。"
        ],
        "notes": "",
        "id": "fea8b24634da4eb6f992aa0839edbf01"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "吹台曲",
        "preface": "",
        "paragraphs": [
            "天门玉钥双龙开，霓旌羽盖天上来。",
            "管弦嘈杂入霄汉，美人侍䜩黄金台。",
            "羽觞行歌欢未足，燕姬成行列红玉。",
            "梁王半醉起更衣，夜按玉箫亲度曲。",
            "曲终举袂俱争妍，拜舞樽前称万年，三山玉女朝群仙。",
            "当时弄玉飞上天，至今台下草成烟。"
        ],
        "notes": "",
        "id": "7db2137056591322a923ff41933514d8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "题方兴化茔舍",
        "preface": "",
        "paragraphs": [
            "使君如玉不雕镌，可惜埋藏已十年。",
            "佳兆昔令人入梦，遗经今有子能传。",
            "紫藤附暖应生地，苍柏凌空欲到天。",
            "要识德源无尽处，一池清甚发渊泉。"
        ],
        "notes": "",
        "id": "74eb867c7e46f8f59e70f52d52d8e485"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "书李氏园亭",
        "preface": "",
        "paragraphs": [
            "坐久思行步，因而上野亭。",
            "日兼梅雨落，山接稻田青。",
            "何术销终讼，连朝役瘦形。",
            "早知还走俗，不用学通经。"
        ],
        "notes": "",
        "id": "6b636bc58a342165a2e0487aaed8a09c"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "奉赋朱新父足庵",
        "preface": "",
        "paragraphs": [
            "人欲难穷极，于中觉者稀。",
            "但令无过分，何处有危机。",
            "长日书千册，清风竹一园。",
            "东南坤势阙，子计不为非。"
        ],
        "notes": "",
        "id": "bc77b692de3c23978516933522563611"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "北户",
        "preface": "",
        "paragraphs": [
            "晓开北户得新晴，木末犹横一两星。",
            "满地绿苔看不见，细花如雪落冬青。"
        ],
        "notes": "",
        "id": "d3cbec558b67775252bd61167d3a9c03"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "庵西",
        "preface": "",
        "paragraphs": [
            "数里庵西路，东风去更吹。",
            "稻寒生叶细，松老作花迟。",
            "小憇嫌无侣，曾游忆有诗。",
            "新萤光尚小，未暗出空池。"
        ],
        "notes": "",
        "id": "76fa23857fdd8a923ceddffdc4b9f271"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "石门寺",
        "preface": "",
        "paragraphs": [
            "寺外山皆石，门因凿石开。",
            "野花黄类菊，寒笋绿黏苔。",
            "官为看田至，僧方乞食回。",
            "一双簷际鸽，空觑出生台。"
        ],
        "notes": "",
        "id": "4def62a3567513baaa57fc85e3c75090"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "无言师还道院求诗",
        "preface": "",
        "paragraphs": [
            "师已无言矣，今吾何所云。",
            "惟知佛照子，曾管雁山云。",
            "天下闲为宝，人间热似焚。",
            "筠州郡斋近，安坐过秋分。"
        ],
        "notes": "",
        "id": "6115e9a14875ff808411ce6b267322ec"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "送谢耘之无为",
        "preface": "",
        "paragraphs": [
            "双旌虽有旧，道路亦劳形。",
            "不用携书尺，惟当带酒瓶。",
            "柘空淮茧白，梅近楚秧青。",
            "尔以亲为请，仁人岂厌听。"
        ],
        "notes": "",
        "id": "2cc24f96f13c4cdd3ddc75b6d931ca86"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "秋日游栖霞庵",
        "preface": "",
        "paragraphs": [
            "乘兴入孤村，神凝秋水间。",
            "菊开嫌径小，荷尽觉池宽。",
            "林影悬崖屋，钟声何处山。",
            "清游殊未倦，初月照松关。"
        ],
        "notes": "",
        "id": "49bcb491b37bea9e34df24d5c4908db6"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "夜宿江浦闻元八改官寄此",
        "preface": "",
        "paragraphs": [
            "君游丹陛已三迁，我泛沧浪亦二年。",
            "剑佩晓趋双凤阙，烟波夜宿一渔船。",
            "交亲尽在青云上，乡曲都抛白日边。",
            "若报生涯应笑杀，结茆栽芋种畬田。"
        ],
        "notes": "",
        "id": "2af7bd099f96bab8a5295e00bcfaff6e"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "病与西湖绝半年。"
        ],
        "notes": "",
        "id": "650ffbd5e6db848a64d862a2623b8653"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "况多秋藓色。"
        ],
        "notes": "",
        "id": "b0e597536f1bc08e2ab20690c55d0a86"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "恨不坐通宵。"
        ],
        "notes": "",
        "id": "d9c5ff500fedee1a173e136c674ba652"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "路曲山隈一径通。"
        ],
        "notes": "",
        "id": "13198ca4b35ba874facbf79782497e48"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "闻见随时入品题。"
        ],
        "notes": "",
        "id": "c6b1a5ca0ce52302e7a10773d11843f8"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "地僻传闻新事少，路遥牵率故人多。"
        ],
        "notes": "",
        "id": "5ada122a612e9058d956889f84e10032"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "一瓶茶外无祗待，同上西楼看晚山。"
        ],
        "notes": "",
        "id": "7629d4678e010fd479ffeb80c23cd8c7"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "石畔长来枝易老，竹间瘦得萼全清。"
        ],
        "notes": "",
        "id": "f344f20335a8cffce4705ccb1806e217"
    },
    {
        "author": "赵师秀",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "教人知遁甲，笑客问勾庚。"
        ],
        "notes": "",
        "id": "0cdea4e42dcdac603b9d3b2dca303e75"
    }
]