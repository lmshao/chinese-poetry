[
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "临安自述  其一",
        "preface": "",
        "paragraphs": [
            "尘生宫阙雾蒙蒙，万骑龙飞幸越中。",
            "在野三闾君不顾，乘轩卫鹤懿何功。",
            "虽知四海同文久，未合中原武备空。",
            "星落夜原妖气满，汉家麟阁待英雄。"
        ],
        "notes": "",
        "id": "0f52dfe44178dd52c8b8a1d2f32ad4ee"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "临安自述  其二",
        "preface": "",
        "paragraphs": [
            "临安皓月色如珪，清景伤时一惨凄。",
            "未见山前归牧马，犹闻江上带征{马卑}。",
            "鲲为鱼队潜鳞困，鹤处鸡群病翅低。",
            "正是四郊多垒日，波涛早晚静鲸鲵。"
        ],
        "notes": "",
        "id": "ecd3c1679973939695114199b406d3da"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "感时",
        "preface": "",
        "paragraphs": [
            "谁人共挽天河水，尽洗中原犬虏腥。",
            "角巾私第不复言，兵迨留守宗泽疏。"
        ],
        "notes": "",
        "id": "540d395d39cdfa865775731bc7e179d3"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "自述  其一",
        "preface": "",
        "paragraphs": [
            "万木阴中一草庐，溪风山月弄清虚。",
            "主人静坐心无物，读尽人间未见书。"
        ],
        "notes": "",
        "id": "45f0b4cb2dc376a6edc2b78e4ac78627"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "自述  其二",
        "preface": "",
        "paragraphs": [
            "高山流水兴无穷，杖策携琴踏软红。",
            "莫怨子期呼不起，请君一曲奏南风。"
        ],
        "notes": "",
        "id": "19c5f3d787f60b52b86989e72e68c126"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "早向江南征义旅，星驰千里自嫌迟。"
        ],
        "notes": "",
        "id": "c3e93e2b3d9afa41e755884590ead84b"
    }
]