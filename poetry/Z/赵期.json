[
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "临安自述  其一",
        "preface": "",
        "paragraphs": [
            "尘生宫阙雾蒙蒙，万骑龙飞幸越中。",
            "在野三闾君不顾，乘轩卫鹤懿何功。",
            "虽知四海同文久，未合中原武备空。",
            "星落夜原妖气满，汉家麟阁待英雄。"
        ],
        "notes": "",
        "id": "145606882c068cca59c5fc5a73b53d78"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "临安自述  其二",
        "preface": "",
        "paragraphs": [
            "临安皓月色如珪，清景伤时一惨凄。",
            "未见山前归牧马，犹闻江上带征{马卑}。",
            "鲲为鱼队潜鳞困，鹤处鸡群病翅低。",
            "正是四郊多垒日，波涛早晚静鲸鲵。"
        ],
        "notes": "",
        "id": "36293923203a321121cb440d743e63ed"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "感时",
        "preface": "",
        "paragraphs": [
            "谁人共挽天河水，尽洗中原犬虏腥。",
            "角巾私第不复言，兵迨留守宗泽疏。"
        ],
        "notes": "",
        "id": "234f8677f865d8c815db8302e77bc6d1"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "自述  其一",
        "preface": "",
        "paragraphs": [
            "万木阴中一草庐，溪风山月弄清虚。",
            "主人静坐心无物，读尽人间未见书。"
        ],
        "notes": "",
        "id": "19618818e458a24d47b5ccc1c0cbd645"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "自述  其二",
        "preface": "",
        "paragraphs": [
            "高山流水兴无穷，杖策携琴踏软红。",
            "莫怨子期呼不起，请君一曲奏南风。"
        ],
        "notes": "",
        "id": "29fce871165095fef119608c09796247"
    },
    {
        "author": "赵期",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "早向江南征义旅，星驰千里自嫌迟。"
        ],
        "notes": "",
        "id": "8fa1d8048bc2db24737bfb05c2a95347"
    }
]