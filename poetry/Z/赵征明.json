[
    {
        "author": "赵征明",
        "dynasty": "唐",
        "type": "诗",
        "rhythmic": "",
        "title": "回军跛者",
        "preface": "",
        "paragraphs": [
            "既老又不全，始得离边城。",
            "一枝假枯木，步步向南行。",
            "去时日一百，来时月一程。",
            "常恐道路旁，掩弃狐兔茔。",
            "所愿死乡里，到日不愿生。",
            "闻此哀怨词，念念不忍听。",
            "惜无异人术，倏忽具尔形。"
        ],
        "notes": "",
        "id": "ba8345e830d0a3f758b146f1a58fa969"
    },
    {
        "author": "赵征明",
        "dynasty": "唐",
        "type": "诗",
        "rhythmic": "",
        "title": "挽歌词",
        "preface": "",
        "paragraphs": [
            "寒日蒿上明，凄凄郭东路。",
            "素车谁家子，丹旐引将去。",
            "原下荆棘丛，丛边有新墓。",
            "人间痛伤别，此是长别处。",
            "旷野多萧条，青松白杨树。"
        ],
        "notes": "",
        "id": "468ac57a79e2d9de5fa3e6b9d4b2c3a9"
    },
    {
        "author": "赵征明",
        "dynasty": "唐",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "为别未几日，去日如三秋。",
            "犹疑望可见，日日上高楼。",
            "惟见分手处，白苹满芳洲。",
            "寸心宁死别，不忍生离忧。"
        ],
        "notes": "",
        "id": "79071c82eead191d06266656ab52b93c"
    }
]