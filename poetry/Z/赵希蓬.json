[
    {
        "author": "赵希蓬",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "玉立亭亭树，水澌小小池。",
            "园林遍地幻珍奇。",
            "战罢奇鳞无数、满天飞。",
            "云冻风威惨，天低月色微。",
            "红绡暖帐浅斟时。",
            "那更樽前清韵、听歌儿。"
        ],
        "notes": "",
        "id": "699a627edcccc94eaad635e5576c0bff"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "功名富贵，算到头，怎免委沟填壑。",
            "曳钓抱琴秋水畔，肯与微官空缚。",
            "五亩苍阴，一丘寒碧，说甚凌烟阁。",
            "静观物理，从他荣悴开落。",
            "任待入谷鸣雏，不须歆艳，免使朝南岳。",
            "修竹长松常与伴，更有寒梅堪约。",
            "夜且三更，西风万籁，入耳悲猿鹤。",
            "从头洗去，更无一点圭角。"
        ],
        "notes": "",
        "id": "b186ef76109397d0a725fd274227ac64"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "熟见蟠桃几，岁阅大椿千。",
            "鞭鸾间出簇拥，仙仗蔼丝弦。",
            "落尽纨罗习气，都把诗书酝籍，忧念到闾阎。",
            "人物降崧岳，文采焕奎躔。",
            "抟扶摇，游汗漫，气飘然。",
            "珠曹莲区区，州县步难淹。",
            "鹗荐交腾当路，凤诏飞来伊夕，称寿萃群仙。",
            "事业登黄阁，图绘上凌烟。"
        ],
        "notes": "",
        "id": "3597c6cb4d09183aaf9e67943c162b07"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "怪见台星离紫极。",
            "果然揆左还虚席。",
            "明日人间逢七夕。",
            "真难得。",
            "生贤特也涓良日。",
            "饤坐侯鲭人罕识。",
            "流璃都把宾筵秩。",
            "寿祝乔松谁与敌。",
            "珠落绎。",
            "樽前一列金钗十。"
        ],
        "notes": "",
        "id": "346745535e2151a17a11292a9951e5de"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "海阔何人，工剪水、飞花作雪。",
            "刚不北、秋高风劲，露凝霜洁。",
            "遍地直疑琼玉砌，对人恍在珠玑侧。",
            "比寻常、万翠与千红，浑然别。",
            "梁园内，都休说。",
            "蓝关路，堆如积。",
            "把行人冻得，头颅如鳌。",
            "翡翠帘中杯潋滟，销金帐里姑情息。",
            "偶兴来、访戴起山阴，真相忆。"
        ],
        "notes": "",
        "id": "8ee1b7c1019eeb004fdbc3d43ea6dbb5"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "劲节刚姿，谁与比、岁寒松柏。",
            "几度欲、排云呈腹，叩头流血。",
            "杜老爱君□谩苦，贾生流涕衣空湿。",
            "为国家、子细计安危，渊然识。",
            "英雄士，非全阙。",
            "东南富，尤难匹。",
            "却甘心修好，无心逐北。",
            "螳怒空横林影臂，鹰扬不展秋空翼。",
            "但只将、南北限藩篱，长江隔。"
        ],
        "notes": "",
        "id": "b9721a9979200d8bef3949c68856e593"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "缟兔黔乌，送不了、人间昏晓。",
            "问底事、红尘野马，浮生扰扰。",
            "万古末来千古往，人生得失知多少。",
            "叹荣华、过眼只须臾，如风扫。",
            "篱下菊，门前柳。",
            "身外事，杯中酒。",
            "肯教它萧瑟，负持螯手。",
            "漠漠江南天万里，白云入望何时到。",
            "倚西风、吼彻剑花寒，频搔首。"
        ],
        "notes": "",
        "id": "a2c4b26aaf37e964546768fd0fbe496b"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "七叶蓂开，正祈巧、穿针时节。",
            "织女不骖王母驾，谪生名阅。",
            "鹤算七旬书宝箓，鹊桥千丈飞银阙。",
            "更玳筵、银烛照红妆，神仙列。",
            "歌宛转，莺调舌。",
            "番舞袖，风回雪。",
            "对寿觞频劝，寿星明洁。",
            "今日汉宫千岁药，明年唐殿长生月。",
            "问班衣、戏彩是何人，蓝袍客。"
        ],
        "notes": "",
        "id": "8284606f2275260518fe368aa0045d9e"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "休羡莺花，春富贵、韶光九十。",
            "最好是、清秋时候，人间何夕。",
            "天上紫云车趣驾，殿中青鸟音传实。",
            "正女牛、南极一齐明，光相敌。",
            "诗在手，堂趋北。",
            "染豪处，池翻黑。",
            "看回鸾飞诰，宠封新国。",
            "福比箕畴兼备五，寿除彭祖千中一。",
            "更好将、大衍数重推，来复日。"
        ],
        "notes": "",
        "id": "c73da11f14625637e560814470914b98"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "干结青铜，根走石、参天古柏。",
            "最好是、苍阴不怕，火云如血。",
            "雪里直疑神物护，雨馀任待霜皮湿。",
            "但只愁、涧底老风烟，无人识。",
            "栋梁用，知难缺。",
            "轮囷辈，俱非匹。",
            "望长松万丈，徂徕山北，一种刚姿雕样劲，共扶大厦翬斯翼。",
            "便作舟、归去也何愁，蓬莱隔。"
        ],
        "notes": "",
        "id": "74e215e1a707b12b92d969c82e925cd6"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "温柔乡里睹春容。",
            "无语闲将脚带松。",
            "魂梦阳台迷暮雨，丰姿洛浦挹仙风。",
            "追陪梅下黄昏路，仿佛槐安富贵宫。",
            "旧恨上心空有感，扫除全付一杯中。"
        ],
        "notes": "",
        "id": "a3a3fda1663eeaf6e0df625c84bd57de"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "长亭无路对孤斟。",
            "自古离家三日情。",
            "慷慨要酬平昔志，猖狂休起少年心。",
            "兰闺寂寂空回首，松盖亭亭认去程。",
            "展转清宵成不寐，巫山有梦几时成。"
        ],
        "notes": "",
        "id": "49957a25ff8f3c60a1cbc36d723d6248"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "把定离觞不肯斟。",
            "闻君未醉尽衷情。",
            "丁香空结千般恨，柳线难萦一片心。",
            "只把文章酧素愿，莫贪歌舞阻归程。",
            "凭君试问湘江竹，班是阿谁旧染成。"
        ],
        "notes": "",
        "id": "6deb82875770038b87735316b31afdf7"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "强将纸帐醉梅花。",
            "千劫应知作热沙。",
            "梦逐梨云迷去路，曲随杨柳到伊家。",
            "客怀暗遣心头恨，醉眼休将口上夸。",
            "清晓酒醒人不见，离愁片片逐飞花。"
        ],
        "notes": "",
        "id": "820edb06b76878d155ddd00840f96028"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "慧刀挥处人头落。",
            "虹霓万道冲云脚。",
            "灭尽我人心，何劳向外寻。",
            "白莲生火里，法忍无生死。",
            "忍辱两皆空，龟毛兔角同。"
        ],
        "notes": "",
        "id": "77f6b2ccf0ba1cdbada691d357cbf3a1"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "何人四座环歌扇。",
            "平生有限何曾见。",
            "今日忽遭逢，流霞映脸红。",
            "此恨凭谁语，梦逐巫山去。",
            "对景苦奔波，其如愁思何。"
        ],
        "notes": "",
        "id": "82b6703d9b2b75aaaa15f4086c0f41ae"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "昼永无人深院静，一枕春醒，犹未忺临镜。帘卷新蟾光射影，连忙掠起蓬松鬓。",
            "对景沉吟嗟没兴，薄幸不来，空把杯盘饤。休道妇人多水性，今宵独自言无定。"
        ],
        "notes": "",
        "id": "b1146d5f2e5b49f424d8befb1a050818"
    },
    {
        "author": "赵希蓬",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "枕痕如斫。",
            "一线红生肉。",
            "睡起娇羞无语，远山坐对横轴。",
            "烧香频祷祝。",
            "偷把简儿读。",
            "字在那人何在，泪珠飞下蔌蔌。"
        ],
        "notes": "",
        "id": "1df4ec0157a4d1779f9bf7407e4af9d5"
    }
]