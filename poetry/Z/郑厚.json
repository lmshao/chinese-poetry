[
    {
        "author": "郑厚",
        "dynasty": "宋",
        "type": "诗",
        "rhythmic": "",
        "title": "登䂬溪仙人𪨷",
        "preface": "",
        "paragraphs": [
            "短帽依然九日风，岩头的的问仙翁。",
            "神仙料不私将橘，乞与陈黄方薛公。"
        ],
        "notes": "",
        "id": "8cbad517938d7625451341d6b61d673d"
    },
    {
        "author": "郑厚",
        "dynasty": "宋",
        "type": "诗",
        "rhythmic": "",
        "title": "寒食登韩亭",
        "preface": "",
        "paragraphs": [
            "燔身介子意何忙，理迹昌黎道更光。",
            "慷慨一封论佛骨，流离万里入蛮乡。",
            "孤芳亭角留韩木，遗爱人心比召棠。",
            "勿谓笔端无造化，如何祛鳄似祛羊。"
        ],
        "notes": "",
        "id": "9678303a4dbee4da6012f87625120df9"
    },
    {
        "author": "郑厚",
        "dynasty": "宋",
        "type": "诗",
        "rhythmic": "",
        "title": "登东山",
        "preface": "",
        "paragraphs": [
            "小雨上东山，层层着意看。",
            "寻泉行处僻，就石坐来寒。",
            "赤舄归周旦，苍生起谢安。",
            "功能成底事，一抹暮云残。"
        ],
        "notes": "",
        "id": "d9fa8e330d2448e96441cbc52d6119a0"
    },
    {
        "author": "郑厚",
        "dynasty": "宋",
        "type": "诗",
        "rhythmic": "",
        "title": "林和靖墓",
        "preface": "",
        "paragraphs": [
            "山前山后冢累累，处士孤坟没草莱。",
            "古宅更遭新烧火，荒林难觅旧栽梅。",
            "月香水影诗空好，鹤怨猿惊客共哀。",
            "回首西泠桥外寺，晚来金碧拥楼台。"
        ],
        "notes": "",
        "id": "60ed2e4dd1b2e74c5480b204959acd44"
    }
]