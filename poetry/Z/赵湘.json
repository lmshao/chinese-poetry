[
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其一",
        "preface": "",
        "paragraphs": [
            "天监王德，莫如宋赫。",
            "宋道平平，莫如法天。",
            "皇法昊天，覆罔攸私。",
            "达乎鬼方，化被孔时。",
            "维戬维禄，维生维育。",
            "被彼虫鱼，及尔草木。",
            "惟命克遂，于其有俶。"
        ],
        "notes": "",
        "id": "94a37dd4d7ed8550739b6193b5898cdb"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其二",
        "preface": "",
        "paragraphs": [
            "皇振厥猷，法天以宁。",
            "我法我度，我经我营。",
            "或风或雨，或雷或霆。",
            "日月昭然，奋皇之明。",
            "霜肃以平，露泽以清。",
            "左右百辟，烂兮敷星。"
        ],
        "notes": "",
        "id": "60b7c94fd71db5ff09eab5b56be6ee14"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其三",
        "preface": "",
        "paragraphs": [
            "皇实法之，配道无作。",
            "始则以宽，终靡庸度。",
            "呜呼下民，亦孔之莫。",
            "皇鉴下土，将安将乐。",
            "皇视四方，匪丑匪恶。",
            "法尔天永，民祷斯恪。"
        ],
        "notes": "",
        "id": "9484eab736944d9a4a8a8f3ede6b7031"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其四",
        "preface": "",
        "paragraphs": [
            "赫赫君道，皇其崇之。",
            "遹彼丕教，皇实基之。",
            "维基伊何，实以无为。",
            "海隅苍生，被服熙熙。"
        ],
        "notes": "",
        "id": "23be11061b5a4b7c310eefc6eafecc2a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其五",
        "preface": "",
        "paragraphs": [
            "天下既平，狄人既庭。",
            "其棘匪劳，神圣以宁。",
            "无乱斯聪，无惑斯明。",
            "衣裳自垂，冕旒是凝。"
        ],
        "notes": "",
        "id": "13b5ba0b1be03670b263eb662dae91cf"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其六",
        "preface": "",
        "paragraphs": [
            "烝哉皇极，道靡有息。",
            "勤勤以谟，罔视其迹。",
            "凿饮自鼓，耕食自绩。",
            "维相以歌，勿荷后辟。"
        ],
        "notes": "",
        "id": "9f39fbec997a51f476f292103f6cf498"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其七",
        "preface": "",
        "paragraphs": [
            "皇宅斯道，汗汗浩浩。",
            "贤俊茀茀，钟鼓考考。",
            "爰煦尔赤，爰妥其老。",
            "乐只万国，宁德攸宝。"
        ],
        "notes": "",
        "id": "58192b744e122e434bb74715c46ea9ef"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "圣号雅二篇  其八",
        "preface": "",
        "paragraphs": [
            "皇道靡彻，载昭载晰。",
            "克彼有截，万国是悦。",
            "皇矣圣朝，绵尔瓜瓞。",
            "是崇是洁，万世贻厥。"
        ],
        "notes": "",
        "id": "8f2603499733b2941def7632845c6d53"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "宋颂",
        "preface": "",
        "paragraphs": [
            "九区混茫，皇天锡皇。",
            "羲教农化，勋纪华彰。",
            "继华于禹，承禹于汤。",
            "比于文武，逮其成康。",
            "圣道攸传，富寿无疆。",
            "隋之弃仁，天命不常。",
            "殱厥侈毒，祚归巨唐。",
            "唐孙复昏，荡于四方。",
            "民瘼其咨，逾于怀襄。",
            "草创中间，崩析滋章。",
            "割山裂川，国为披猖。",
            "氓不堪命，神恫其殃。",
            "俾宋有图，横弛竖张。",
            "日月五辰，齐其启光。",
            "实维太祖，肇基建邦。",
            "有若有苗，逆命弗祥。",
            "爰整其师，赫怒斯扬。",
            "荆舒既贡，南海趋跄。",
            "庸蜀微卢，虽险无当。",
            "惟尔曰夏，毒靡有流，民始克昌。",
            "屡饥而馔，久渴而浆。",
            "冰极授衣，暑烦降凉。",
            "洎我圣君，传叶振芳。",
            "圣神仁明，浩浩汪汪。",
            "吴人来王，并汾慑降。",
            "服不以戎，鼓罔其镗。",
            "风雨攸暨，如禽集翔。",
            "淳复天人，礼修夏商。",
            "前正后直，左贤右良。",
            "忠正并驱，回邪跼藏。",
            "鳏恤寡矜，寇屏宄亡。",
            "药蒸石黎，法衡度量。",
            "乃宅孝悌，乃谨序庠。",
            "衣帛食肉，罔有攸伤。",
            "关讥匪艰，什一靡庞。",
            "虽有罟网，不罹污潢。",
            "虽有山林，不乱斧斨。",
            "虽有权衡，民不以强。",
            "虽有郛郭，民不以防。",
            "宗庙既清，郊社甚庄。",
            "品物争瑞，史载交相。",
            "未诰俗化，将时合苍。",
            "盈耳四海，但闻洋洋。",
            "其雍其熙，无施无为。",
            "乾坤法之，治于垂衣。",
            "蒙彼蚩蚩，不觉不知。",
            "天下一致，夫何虑思。",
            "清之浄之，平之泰之。",
            "倏变于道，殊途同归。",
            "伟焉厥图，本蕃益枝。",
            "百世之后，实流其奇。",
            "史官既良，康哉具书。",
            "古有吉甫，为宣王诗。",
            "是故臣湘，作夫颂辞。",
            "圣德形容，神明告兹。",
            "狂斐恐慴，少颂史遗。"
        ],
        "notes": "",
        "id": "caf2eefcf1d11afef4189dc1869b0e4f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送驾部刘侯赴阙诗",
        "preface": "",
        "paragraphs": [
            "帝有天命，四方是宣。",
            "祥有时数，元极则传。",
            "爱物在皇，恶盈在天。",
            "惟彼庐墟，安宁有年。",
            "土沃无蠹，民骄且专。",
            "穷侈勿度，宄猾相肩。",
            "彼孽既盈，厥兆斯绵。",
            "天子眷之，丞相竦然。",
            "佥曰畴当，刘侯其贤。",
            "帝命钦哉，布教甚玄。",
            "俭以示之，信以布之。",
            "侈焉猾焉，禁之制之。",
            "惟公拳拳，是民咨咨。",
            "惟民未知，其恶去迟。",
            "公恐公惧，吾知天时。",
            "将及弗度，明年果饥。",
            "雨师不顾，其岁莫支。",
            "回禄仍怒，公豫其知。",
            "虽凶虽燄，弗祷弗祈。",
            "厥民既羸，爰求其私。",
            "始恻天变，相议而辞。",
            "公始俭我，我莫肯随。",
            "公始廉我，谓公启威。",
            "公实爱我，而莫之知。",
            "洎禀公教，里闾相师。",
            "易侈以俭，猾庸悔追。",
            "逮夫次岁，百物咸宜。",
            "雨奋于毕，火藏于离。",
            "民歌且谣，四郊怡怡。",
            "教民肃祗，功德流滋。",
            "史臣弗遗，后世是资。",
            "孝绩未彰，征于帝畿。",
            "腹心肾肠，帝将布其。",
            "民之怀仁，亦孔之微。",
            "公不我留，赍咨涕洟。",
            "来既云暮，去惟是思。",
            "湘采民谣，播于声诗。"
        ],
        "notes": "",
        "id": "e216a0dad185603ca893b42ff0b41506"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "华顶峰",
        "preface": "",
        "paragraphs": [
            "连天含积翠，石路接危藤。",
            "日近栖雕树，云迎望海僧。",
            "狖传幽谷响，泉落断崖冰。",
            "中有仙人宅，知居第几层。"
        ],
        "notes": "",
        "id": "a8f2720eef3dc39d85aba67b2a3bfc59"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "黄鶑",
        "preface": "",
        "paragraphs": [
            "黄金类羽翰，飞出雪晴山。",
            "语晓他禽默，啼花别树闲。",
            "微阳疑独照，急管偶相关。",
            "红杏园林阔，经时得往还。"
        ],
        "notes": "",
        "id": "68953d20e2111d180755f50fc1455905"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "登程主簿南亭",
        "preface": "",
        "paragraphs": [
            "南溪亭蔽月，主簿好看云。",
            "暇日曾移树，炎风尽带薰。",
            "四窗山曲入，一径草微分。",
            "买石清流底，名贤待赠君。"
        ],
        "notes": "",
        "id": "b0b01c0b7bc1f96dd8c662c2c6a9b7aa"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "兰江仁智亭",
        "preface": "",
        "paragraphs": [
            "兰江江上亭，仁智称为名。",
            "山色晓争出，水光秋更清。",
            "微风飘复断，好鸟过还鸣。",
            "曾伴陶公醉，叠闻渔唱声。"
        ],
        "notes": "",
        "id": "d55e510588b0fef9dfbe445b3aa0978d"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "题石桥寺山井",
        "preface": "",
        "paragraphs": [
            "何年凿藓纹，寒气触僧魂。",
            "穴在青松底，泉通白石根。",
            "汲因尝茗客，窥有断肠猿。",
            "偶向秋来照，吟髭雪露痕。"
        ],
        "notes": "",
        "id": "cff1aa8dd9b65a8ec87db309b1171c28"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "书松门寺壁",
        "preface": "",
        "paragraphs": [
            "物外纤尘绝，堪闻乐道歌。",
            "好山光不尽，幽鸟语无多。",
            "树影秋云杂，泉声昼磬和。",
            "高僧自禅定，时有野人过。"
        ],
        "notes": "",
        "id": "d96ae23eda30203bd6e90e195b53362f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "登扬州孝先寺佛阁",
        "preface": "",
        "paragraphs": [
            "胜寺登危阁，凭栏即近雕。",
            "无云生北固，看日下南朝。",
            "木落吴山迥，天晴楚水遥。",
            "从容万虑息，目喜赴僧招。"
        ],
        "notes": "",
        "id": "9545e115ab3ca972136b5b43e4b9cb9a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "众木皆穿石，名香自合焚。",
            "两廊吴分月，一阁楚天云。",
            "雨过新灯露，潮平晚磬分。",
            "僧吟贝多偈，夜静钓人闻。"
        ],
        "notes": "",
        "id": "e6c5fdfdad906776670045afc85f8352"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "九日松林寺登高",
        "preface": "",
        "paragraphs": [
            "九日松林寺，登高过石桥。",
            "野僧怜不醉，山菊笑无憀。",
            "屐齿凭泉漱，云衣近树飘。",
            "自知清静意，应免俗人招。"
        ],
        "notes": "",
        "id": "1fbbb68a784dbed5a524f25d48c62aff"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "登天竺灵隠寺上方",
        "preface": "",
        "paragraphs": [
            "寺高传绝顶，一到即忘机。",
            "夜月逢僧早，秋云出树微。",
            "磬边岩狖过，窗外海雕飞。",
            "欲下莓苔磴，题名却惜归。"
        ],
        "notes": "",
        "id": "68d7a3eca55b9283be435e931c2253a1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "题国清寺",
        "preface": "",
        "paragraphs": [
            "物外千年寺，人间四绝名。",
            "两廊诸岳色，九里乱松声。",
            "海气飘僧院，秋钟彻悬城。",
            "夜来疏磬断，月影徧楼清。"
        ],
        "notes": "",
        "id": "c638868ce0ca029ea130c0a8feebadde"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "兰汀晚泊",
        "preface": "",
        "paragraphs": [
            "孤舟愁晚泊，葭苇暂相邻。",
            "旅雁初栖雨，江花偶向人。",
            "强吟还自爱，忽语有谁亲。",
            "倚棹烟将暝，秋风起白苹。"
        ],
        "notes": "",
        "id": "4ab991ab69dbc8b2aeca99f102043a48"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秦淮晚泊",
        "preface": "",
        "paragraphs": [
            "晚泊秦淮上，无人独倚樯。",
            "遥峰平积水，别浦露残阳。",
            "往事随天望，新蝉聒树黄。",
            "渔翁有深意，不语自鸣榔。"
        ],
        "notes": "",
        "id": "1e85664de91803914347f913eaf43153"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "书韩隠人壁",
        "preface": "",
        "paragraphs": [
            "雨黑径垂莎，全家在薜萝。",
            "树空穿井出，门掩烧痕过。",
            "写易澌生砚，悬壶月上柯。",
            "近来山屐老，枯齿旋无多。"
        ],
        "notes": "",
        "id": "8fb84c71b1ae04ee244ad88530d1907c"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "戊子岁东归书事呈庞先辈",
        "preface": "",
        "paragraphs": [
            "上国有春榜，远人无试期。",
            "携琴出关早，闻雨到家迟。",
            "卧病邻皆笑，嫌贫仆转痴。",
            "高堂倚门久，此去尚多岐。"
        ],
        "notes": "",
        "id": "a63a56dbf7ea9ce26bfb42de27a2882a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "题张处士山庭落叶",
        "preface": "",
        "paragraphs": [
            "摇落拂残棋，萧骚傍菊篱。",
            "砚浮窗外影，人拾树中诗。",
            "扫绿粘苔冷，烧红煮茗迟。",
            "巢乌还有意，犹在月明枝。"
        ],
        "notes": "",
        "id": "71da6373cb20a2828e59475a23cdec96"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "招阮山人宿",
        "preface": "",
        "paragraphs": [
            "初晴石路新，溪户别无邻。",
            "自夏评诗徧，经秋扫叶频。",
            "拂琴堂有月，餐药病离身。",
            "欲话因来宿，西轩只两人。"
        ],
        "notes": "",
        "id": "7fe6a95af8cb6fdacd8f74316cec477e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "自题",
        "preface": "",
        "paragraphs": [
            "独居颜子巷，还自种忘忧。",
            "偶病闲辜月，因吟瘦过秋。",
            "泣多曾忆阮，贫极尚师丘。",
            "散拙兼成癖，如何称俗流。"
        ],
        "notes": "",
        "id": "50a670527e66995392495e79f566b126"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "江秀才新居",
        "preface": "",
        "paragraphs": [
            "营居知避俗，领鹤过秋郊。",
            "泉照书初架，窗移树未巢。",
            "留题新墨湿，掩户旧邻敲。",
            "数本当帘竹，茶烟渐欲交。"
        ],
        "notes": "",
        "id": "fbc563e8b301b6fff19d3d44ce8e7cf5"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "剡中唐郎中所居",
        "preface": "",
        "paragraphs": [
            "古柳垂溪水，当门系雪舟。",
            "开樽延白鸟，扫树带清秋。",
            "阁上看华顶，窗中见沃洲。",
            "寻常投刺少，来即是诗流。"
        ],
        "notes": "",
        "id": "84dfc19b03c365f352bd1cbaafcb5dba"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋夜集李式西斋",
        "preface": "",
        "paragraphs": [
            "泽国秋光淡，诗家夜会清。",
            "雨余逢月色，风静得琴声。",
            "小径幽虫绝，寒阶落叶并。",
            "尝茶不拟睡，自起遶池行。"
        ],
        "notes": "",
        "id": "d171199105ef48ebe4a1539670e7f703"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "别耶溪诸叔",
        "preface": "",
        "paragraphs": [
            "又散耶溪会，斜阳在古原。",
            "出门逢落叶，去路有啼猿。",
            "短发不堪照，新诗谁与论。",
            "如何为远别，风雪宿孤村。"
        ],
        "notes": "",
        "id": "011951fa009119ae0a844671c3d7746a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "游烂柯山",
        "preface": "",
        "paragraphs": [
            "仙人与王质，相会偶多时。",
            "落日千年事，空山一局棋。",
            "树高明月在，风动白云移。",
            "未得酬身计，闲来学采芝。"
        ],
        "notes": "",
        "id": "1901f5b660b57917fd589ab575179418"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "天台香柏峰会思上人",
        "preface": "",
        "paragraphs": [
            "孤峰连鸟道，幽会兴难忘。",
            "对坐无人到，空林尽日香。",
            "断崖逢积雪，高木露微阳。",
            "静话看晴晓，联联过晚冈。"
        ],
        "notes": "",
        "id": "f7a5db734ddcc6037838f8e48080b552"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送杜少府赴华阴",
        "preface": "",
        "paragraphs": [
            "行路华山前，之官发黑年。",
            "移家拟拔宅，作尉已呼仙。",
            "近县云随鹤，当门树著蝉。",
            "吟诗因夜坐，毛女落秋天。"
        ],
        "notes": "",
        "id": "14eacf5ef197a3e7b902551952b6ee61"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送张用砺殿丞赴阙",
        "preface": "",
        "paragraphs": [
            "诏书征入阙，数日醉离筵。",
            "野老衣多泪，山溪雨送船。",
            "郡斋闲月色，江鸟得诗篇。",
            "省阁人相待，供吟几树烟。"
        ],
        "notes": "",
        "id": "441d8bc6c9bfd3c8807cc7e0973caa32"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄梁鼎殿丞",
        "preface": "",
        "paragraphs": [
            "登门长失约，千里阻关河。",
            "每为秋风至，空令夜梦多。",
            "旧时曾见许，新诺复如何。",
            "想望临荒径，微微雨滴蓑。"
        ],
        "notes": "",
        "id": "1fd2983337e34975babf0fe2e97ef881"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送韩屿秀才南游",
        "preface": "",
        "paragraphs": [
            "杨柳一蝉清，关河九日行。",
            "却来时未熟，此去雨初晴。",
            "仆嬾嫌书重，馿幽喜骨轻。",
            "还因得新句，山寺徧题名。"
        ],
        "notes": "",
        "id": "6d210fa9fdf6f30dc62e91bdc099132b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送李先辈罢官之四明",
        "preface": "",
        "paragraphs": [
            "官满鹤衣轻，全家在四明。",
            "上船秋月白，到岸海山青。",
            "药妙初痊病，诗高旧振名。",
            "遥思落帆处，太守出郊迎。"
        ],
        "notes": "",
        "id": "0d42a79014dd87346f0970d763dd061b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送李著作赴四明",
        "preface": "",
        "paragraphs": [
            "暂辞芸阁伴，欲上海边城。",
            "地近瀛洲见，山连越水迎。",
            "驻帆寒草动，移旆晓霞明。",
            "到日新题出，登高待雪晴。"
        ],
        "notes": "",
        "id": "d505adcbe8f6696ebe3e34d63d26dec4"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送沈天锡赴始兴司户",
        "preface": "",
        "paragraphs": [
            "落叶上青衫，携家赴岭南。",
            "欲行犹买药，侵早即冲岚。",
            "久贱惟知事，长贫不解惭。",
            "山城骑病马，吟句去庭参。"
        ],
        "notes": "",
        "id": "e008e948c64116c0ecf6c63155fc8774"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送周洞之蜀",
        "preface": "",
        "paragraphs": [
            "剑阁冲秋去，迢迢动鬰陶。",
            "千山非故国，九日莫登高。",
            "峡树参天碧，巴猿向夕号。",
            "当垆人不在，何以慰离骚。"
        ],
        "notes": "",
        "id": "fbaab4a9d4b00e9aaeab98aef6d63b90"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送丁鹗下第客游",
        "preface": "",
        "paragraphs": [
            "尊前泣复歌，清泪酒相和。",
            "别岸春风静，孤舟夜雨多。",
            "鸟鸣烟草露，花逐夕阳波。",
            "我亦无憀者，东西欲奈何。"
        ],
        "notes": "",
        "id": "b40036b6a9c59172e59b64db9285c0a1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送周湜秀才之武川谒黄员外",
        "preface": "",
        "paragraphs": [
            "特地照青铜，行行谒谢公。",
            "山窗新入梦，池馆旧闻鸿。",
            "岐路云边去，炎蒸雨后空。",
            "郡斋如伴话，满座是清风。"
        ],
        "notes": "",
        "id": "1d34f1de8810ac27bb9befa97ee97388"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送罗权",
        "preface": "",
        "paragraphs": [
            "相逢从冷澹，此别复凄凉。",
            "去路迎秋色，行衣拂夕阳。",
            "酒浓心易感，诗好意难忘。",
            "莫作关山役，吟髭况渐长。"
        ],
        "notes": "",
        "id": "781334a51a9c3265636f0ea59ca52d6d"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送韩起",
        "preface": "",
        "paragraphs": [
            "门外雨初晴，春深送客行。",
            "离筵近流水，芳草向空城。",
            "远鸟啼仍乱，残花坠欲并。",
            "会须频饮酒，莫遣白髭生。"
        ],
        "notes": "",
        "id": "1e0dc2f7785f539f8e297579ef8b5657"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送到逢吉",
        "preface": "",
        "paragraphs": [
            "独去谁相待，全家寄旧林。",
            "雨声乡外尽，秋色水边深。",
            "别酒香和菊，新诗束傍琴。",
            "将行还共立，江上起孤砧。"
        ],
        "notes": "",
        "id": "0da196e08d020654dd88ad1b6d37eb45"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "辇下送沈天锡",
        "preface": "",
        "paragraphs": [
            "未第逢花尽，残阳照渡头。",
            "入关频值雨，归棹独随鸥。",
            "树暗藏鸣鸟，山空接漫流。",
            "琴书不同去，犹在酒家楼。"
        ],
        "notes": "",
        "id": "c7c306e5eb7b0beacb7f86cb3630a786"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送刘熙",
        "preface": "",
        "paragraphs": [
            "落日照行衣，乡程隔翠微。",
            "听蝉临水别，闻雨抱琴归。",
            "鬓发各疑短，天涯相见稀。",
            "离歌一声断，江上有鸿飞。"
        ],
        "notes": "",
        "id": "647a6b9e1aac29a430e4d5209befa49e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "答徐本",
        "preface": "",
        "paragraphs": [
            "天远草离离，秋霖寄信迟。",
            "相思逢叶尽，独坐听蝉悲。",
            "岳色寒前见，松心雪后知。",
            "频招犹未至，时复检清辞。"
        ],
        "notes": "",
        "id": "7ff3a4b6ec5001d4a195080f2826ed1e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "别所知",
        "preface": "",
        "paragraphs": [
            "知音不可得，此去但消魂。",
            "别夜俱闻雨，残秋自出门。",
            "水横芳草渡，烟蔽夕阳村。",
            "应念千山外，明朝独听猿。"
        ],
        "notes": "",
        "id": "ec98c494cedb8b1a3615ee07bb5bc81d"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "别杨埙",
        "preface": "",
        "paragraphs": [
            "此身偏似雁，南北但孤飞。",
            "久客难为别，穷秋况未归。",
            "去程寒雨细，留话夕阳微。",
            "试共江边立，疏砧又捣衣。"
        ],
        "notes": "",
        "id": "85ae3d6c43d28ca95976fb079ec6e9a4"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "及第东归泗上遇孙穆之话别",
        "preface": "",
        "paragraphs": [
            "偶负同年约，知君先出京。",
            "相逢得酒病，欲别值蝉声。",
            "共立山当眼，分题雨过城。",
            "东归几人问，为子耻诗名。"
        ],
        "notes": "",
        "id": "a2f485b013e683e1d706dc8545f02400"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠何明府",
        "preface": "",
        "paragraphs": [
            "陶家宜寂寞，多醉复多才。",
            "锁印秋山入，移琴夜雨来。",
            "试茶还扫叶，买树亦和苔。",
            "妙句邻僧乞，仍闻得药回。"
        ],
        "notes": "",
        "id": "0dccf37c7614dc5398e11c0adab54e16"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄东阳王明府",
        "preface": "",
        "paragraphs": [
            "经炎虽得信，旦夕梦兼思。",
            "多暇知无事，新秋合有诗。",
            "树凉看雨过，吏散见蝉移。",
            "谁共清宵坐，西轩月满池。"
        ],
        "notes": "",
        "id": "a887a0d52ed3e07dc5ac7d543342c171"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "闻蝉因寄东阳王穆明府",
        "preface": "",
        "paragraphs": [
            "孤蝉鸣水湄，独立少人知。",
            "急恐移他树，清还似旧时。",
            "曾同秋馆听，并起雨堂思。",
            "南望临风久，经年不得诗。"
        ],
        "notes": "",
        "id": "80d8ab6757630c6bfff8f1e4fda9038f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "别王穆明府",
        "preface": "",
        "paragraphs": [
            "又作残秋役，陶公为断魂。",
            "此行知入梦，欲去更登门。",
            "落叶堆霜径，微阳隔雨村。",
            "预愁山馆宿，相忆独闻猿。"
        ],
        "notes": "",
        "id": "65b5596117478af89e3d3c2c896d5e9d"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄杨坦明府",
        "preface": "",
        "paragraphs": [
            "不语仍孤立，何人知此情。",
            "春禽鸣别树，夜雨入空城。",
            "望远魂堪断，思闲梦亦清。",
            "曾陪游岳寺，遶竹共题名。"
        ],
        "notes": "",
        "id": "731bed07ccdcc8b79e3810ecb6799c9b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠潜溪李明府",
        "preface": "",
        "paragraphs": [
            "县幽多水石，栽竹亦成畦。",
            "听雨公田近，开窗月岳齐。",
            "宿禽无别语，病马立闲蹄。",
            "夜坐闻清唱，何人钓月溪。"
        ],
        "notes": "",
        "id": "fc7b64b5c82338353d44b41e8e46302d"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄杨埙",
        "preface": "",
        "paragraphs": [
            "闭门苔自长，春恨极天涯。",
            "落日山横水，空城雨过花。",
            "断狂曾避蝶，多病更闻蛙。",
            "江上无消息，风吹渡柳斜。"
        ],
        "notes": "",
        "id": "c912e35a996988d4344c0d087a5ef3d4"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "旅中示所知",
        "preface": "",
        "paragraphs": [
            "无憀作客时，况逼入关期。",
            "听雨醒如醉，闻蝉坐欲移。",
            "病催新发长，贫有故人知。",
            "应念将行计，出门多路岐。"
        ],
        "notes": "",
        "id": "209ece359de77e4efc3188fa55ba8a99"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋夕宿杨明府厅",
        "preface": "",
        "paragraphs": [
            "主人无俗缘，留客菊花边。",
            "雨气寒并竹，秋声夜杂蝉。",
            "爽知于酒称，闲觉爱棋偏。",
            "不欲欹孤枕，更深却潄泉。"
        ],
        "notes": "",
        "id": "81e95116a8576dcdb5d1624ba47135a0"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "暮春郊园雨霁",
        "preface": "",
        "paragraphs": [
            "郊园春已暮，霁色射疏篱。",
            "地静苔过竹，沙清树入池。",
            "野人来尽日，山鸟话多时。",
            "偶傍松窗立，微风动七丝。"
        ],
        "notes": "",
        "id": "0c5e5adcbd6b320b222b88d1b02d823e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "咏山屐",
        "preface": "",
        "paragraphs": [
            "鸟道人分去，同行只有筇。",
            "过桥泉照齿，穿竹藓留踪。",
            "夜阁吟登月，秋山醉挂松。",
            "自窥还忆谢，会著在诸峰。"
        ],
        "notes": "",
        "id": "026889225ce1d664a9446a6dc7dc1ff4"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋日过吴侃幽居",
        "preface": "",
        "paragraphs": [
            "掩门多径草，凉气动疏林。",
            "细雨经烟尽，微阳到菊深。",
            "话诗无鸟过，试茗有僧寻。",
            "欲去还留宿，窗边月照琴。"
        ],
        "notes": "",
        "id": "538131f58579418dce11659e4def9625"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "登高",
        "preface": "",
        "paragraphs": [
            "天晴九月九，秋思搅腾腾。",
            "大醉无人会，高山独自登。",
            "看鸿时背水，采菊阻寻僧。",
            "往事还堪忆，狂吟罢未能。"
        ],
        "notes": "",
        "id": "2715959ee15be34a808f35b5ab665603"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "自乐",
        "preface": "",
        "paragraphs": [
            "自乐原西趣，疏林入户清。",
            "洗池秋得月，移菊夜栖萤。",
            "古意怜琴淡，新题喜病醒。",
            "时闻岳僧至，闲讲煮茶经。"
        ],
        "notes": "",
        "id": "93824d8cf6e422a95579cceb619aad4e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "官舍偶书",
        "preface": "",
        "paragraphs": [
            "病枕方行药，公门似隠居。",
            "孤烟寄庭木，微雨长秋蔬。",
            "宦薄惭骑马，山高梦结庐。",
            "期僧仍未至，慵写与人书。"
        ],
        "notes": "",
        "id": "faacf293d310e99b2f1559b1df203086"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "原野宜秋步，支筇日欲斜。",
            "断桥时立鸟，疏草露行蛇。",
            "细雨沾梨叶，微风过稻花。",
            "坡西又吹笛，烟火两三家。"
        ],
        "notes": "",
        "id": "84a3ded650e27483a805258d7c69993c"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠省安上人",
        "preface": "",
        "paragraphs": [
            "闭门栖古寺，尘路杳无踪。",
            "夜讲香飘月，晨斋磬入松。",
            "石屏泉气冷，山屐藓痕浓。",
            "自说秋来兴，时时梦远峰。"
        ],
        "notes": "",
        "id": "3fb0d13e2333db688893ecdcebafe29b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "僧院苔",
        "preface": "",
        "paragraphs": [
            "香销人寂寂，铺碧断尘埃。",
            "积雨声初尽，高僧定未开。",
            "冷痕穿竹去，秋阵隔泉回。",
            "此处应长在，闲人况不来。"
        ],
        "notes": "",
        "id": "56502bd788a5b565cedd4676d027ccba"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "会平上人夜话",
        "preface": "",
        "paragraphs": [
            "秋灯照岳客，深夜坐前轩。",
            "白发新闻雨，青山旧听猿。",
            "病多添药债，吟苦避虫喧。",
            "不寐还相对，高梧叶自翻。"
        ],
        "notes": "",
        "id": "5532b966be6b6bff5011dc0dd6166143"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "照上人山房庭树",
        "preface": "",
        "paragraphs": [
            "惹云非手植，自与薜萝交。",
            "雨过苔侵影，秋来月照巢。",
            "锡寒枝上挂，偈好叶中抄。",
            "谁见僧行遶，烟凉夜磬敲。"
        ],
        "notes": "",
        "id": "70cb11b0ab00afa3e39b826fee7b80d9"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠水墨峦上人",
        "preface": "",
        "paragraphs": [
            "讲余精小笔，深院竹修修。",
            "试墨因磨雨，思山忽写秋。",
            "静曾穷鹤趣，高亦近诗流。",
            "更拟缘清思，和云状沃洲。"
        ],
        "notes": "",
        "id": "bbe7be5c95cc5c8ca0f5f06bcd98588f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送僧归终南",
        "preface": "",
        "paragraphs": [
            "夏满辞京寺，终南路有松。",
            "月高缘白阁，叶尽到中峰。",
            "漱齿泉飘锡，冥心露滴钟。",
            "长安如不去，期与鹿相逢。"
        ],
        "notes": "",
        "id": "ccffdfb1a683eced92f2fc242d6072ec"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "夏夜山中喜雨",
        "preface": "",
        "paragraphs": [
            "何峰云共出，一夜洒山簷。",
            "爽气连灯湿，凉声得树兼。",
            "醉吟还有意，卧听似无厌。",
            "已约凌晨起，泉声自卷帘。"
        ],
        "notes": "",
        "id": "f0760a6c6817f59cffbcd0711c782b77"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "饮茶",
        "preface": "",
        "paragraphs": [
            "昼梦回窗下，秋声碾树边。",
            "僧敲石里火，瓶汲竹根泉。",
            "影照吟髭碧，香医酒病痊。",
            "坐余重有味，犹见半墙烟。"
        ],
        "notes": "",
        "id": "acb5bd61b9722fd1668bd829fde7b7a6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "方广寺石桥",
        "preface": "",
        "paragraphs": [
            "白石峰犹在，桥横一径微。",
            "多年无客过，落日有云归。",
            "水浄苔生发，山寒树著枝。",
            "如何方广寺，千古去人稀。"
        ],
        "notes": "",
        "id": "1a03a3e0d462802ec306839e1d9eb847"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "上谷川尹殿丞",
        "preface": "",
        "paragraphs": [
            "琐闼题诗送赴官，郡斋潇洒谢公闲。",
            "树边棋阁开秋锁，池上吟窗见昼山。",
            "吏散独行红叶外，酒醒时望白云间。",
            "郊原渐有新烟火，知是逋民鸟道还。"
        ],
        "notes": "",
        "id": "8b39d797cc539c7ad979abdfffe6b36e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄新安梁殿丞",
        "preface": "",
        "paragraphs": [
            "郡孤诗句许秋供，见说多闲却似慵。",
            "移树好禽来独院，上楼高雪在诸峰。",
            "泉当月际摇吟影，藓自云边得屣踪。",
            "此兴未寻频挂梦，阮公池馆旧相容。"
        ],
        "notes": "",
        "id": "2babc87ee65411885b67134f7676e8de"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄湖州刁殿丞",
        "preface": "",
        "paragraphs": [
            "白苹溪湛五亭寒，物象全宜谢守闲。",
            "秋尽棋声过竹寺，雨余诗思落茶山。",
            "鸟依高树和烟宿，人钓清流带月还。",
            "池馆有情多入梦，近来谁在笛声间。"
        ],
        "notes": "",
        "id": "aecbffc45f16c79fe3da5e4c9b2aeb0f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋日过韩原隠居",
        "preface": "",
        "paragraphs": [
            "霜落门前石齿清，静中曾听咽泉声。",
            "分题会客多无说，抱疾迎僧忽强行。",
            "窗外叶随蝉影过，井边苔趁雨痕生。",
            "纱巾任侧衣从破，二十年来不到城。"
        ],
        "notes": "",
        "id": "a0553eab488a0a3520b505a03ee05dda"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠兰江鞠明府",
        "preface": "",
        "paragraphs": [
            "笛里声飘柳色寒，县斋深在白云间。",
            "孤吟夜倚琴边月，半醉秋登宅后山。",
            "烟径树清苔藓长，雨塘人散鹭鸶还。",
            "兰舟有客题诗望，溪上家家晚唱阑。"
        ],
        "notes": "",
        "id": "53502714319687ca81ab17de225c104f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄兰江鞠评事",
        "preface": "",
        "paragraphs": [
            "东望堪思捧刺时，姓名相齿有人知。",
            "公堂伴语山光入，秋阁尝茶树影移。",
            "石上琴尊容赏月，水边台榭许题诗。",
            "重因送客留连甚，长记还家不敢辞。"
        ],
        "notes": "",
        "id": "a4104272ae7f7210c414007d8d2515ae"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "留客强歌还强醉，送春多雨又多风。",
            "五更池馆孤灯尽，三月江城一夜空。",
            "青鉴照髭疑有白，子规啼树已无红。",
            "相逢頼得明年约，应向花前慰断蓬。"
        ],
        "notes": "",
        "id": "f0b26c439ce3f6fe67a85bfc258f3fba"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "春日宿信安张明府厅",
        "preface": "",
        "paragraphs": [
            "夕景含钟露欲零，幽人醉宿长官厅。",
            "床头藓色虽连月，池底花阴更杂星。",
            "梧叶乍题无物污，蜀琴微响有风经。",
            "陶公伴客不思睡，门外数峰山晓青。"
        ],
        "notes": "",
        "id": "3c356cbd52f75fffee8f295ead414f37"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋日江亭",
        "preface": "",
        "paragraphs": [
            "远岸鸣蝉未拟休，蝉边风叶动飕飗。",
            "平沙露白聊宜鹤，孤岛分青独映秋。",
            "野色半侵凉气湿，水光低引夕阳流。",
            "题诗尽日无人伴，空忆潇湘有钓舟。"
        ],
        "notes": "",
        "id": "e4faac513a84c06bfe0b13c30e006959"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋夜舟中作",
        "preface": "",
        "paragraphs": [
            "酒醒身计正悠悠，泽国如萍信水流。",
            "独夜听鸿深浦宿，坏篷连雨一灯秋。",
            "年来自觉新诗澹，江上谁怜旧业优。",
            "肠断山家数声笛，不知孤客在孤舟。"
        ],
        "notes": "",
        "id": "617ba3007d24a09b488ba4d480d21690"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋夕旅馆言事",
        "preface": "",
        "paragraphs": [
            "一点孤灯万里身，离肠曾搅九回频。",
            "梧桐自管秋来雨，蟋蟀谁妨夜后人。",
            "枕上梦将衣共短，卷中诗与发同新。",
            "江边但厌携琴去，明月西风满路尘。"
        ],
        "notes": "",
        "id": "a4d600c6b5d982d00c6c6cc6561ab5bd"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "郊居言事",
        "preface": "",
        "paragraphs": [
            "断径危桥积藓痕，闭关终与俗尘分。",
            "深秋鹤影临池见，静夜棋声隔水闻。",
            "山榻病来谁寄药，石床僧去独看云。",
            "闲吟闲醉慵开眼，门外寒虫叫日曛。"
        ],
        "notes": "",
        "id": "8b7399ee584538a6b152bf3829aebc8b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "早秋言事",
        "preface": "",
        "paragraphs": [
            "苔染衡门绿有钱，不堪风月渐凄然。",
            "蛩声乍出斜阳外，山色初来落木边。",
            "扫叶偶窥栽菊地，卷帘因作捣衣篇。",
            "故人南北新髭长，昨夜高怀雨滴蝉。"
        ],
        "notes": "",
        "id": "40af2834ee67ffdc5707c2ead9394c05"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "暮秋过沈齐别业",
        "preface": "",
        "paragraphs": [
            "暮蝉频响胜闻歌，白石床清藓色和。",
            "径冷独留寒菊在，树疏分得夕阳多。",
            "沙泉月澹曾栖雁，篱落烟微半著莎。",
            "谁问寂寥诗景趣，竹扉时有野僧过。"
        ],
        "notes": "",
        "id": "f54226a249118a7990732e4414305b95"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "宿成秀才水阁",
        "preface": "",
        "paragraphs": [
            "卷箔无应永夜虚，凭栏还似钓鱼师。",
            "床头雨细飘芦苇，池上灯寒照鹭鸶。",
            "孤枕听泉随断梦，好风吹竹隔残棋。",
            "主人不寐客魂爽，晓色欲来犹赋诗。"
        ],
        "notes": "",
        "id": "c056786b09c51a220e9d0e650ade01f1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "雨中寄所思",
        "preface": "",
        "paragraphs": [
            "寒气萧萧瘦骨惊，自知分得四愁平。",
            "秋堂病起莓苔色，池阁梦回芦苇声。",
            "幽滴冷痕连树影，暗驱浮气入诗情。",
            "衡门独掩还无语，一日相思万缕并。"
        ],
        "notes": "",
        "id": "9d2e9b1c5b867f1a3fb1a1491ea5b488"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "登杭州冷泉亭",
        "preface": "",
        "paragraphs": [
            "天竺峰西月几层，亭孤应忌俗人登。",
            "山光晓射闻猿客，泉影秋摇倚树僧。",
            "微雨洒台青有点，片云生石冷多棱。",
            "斜阳更起题诗兴，还喜重来或未能。"
        ],
        "notes": "",
        "id": "f8a7973c61ae549522010766ad99b5a5"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "题包山人拄杖",
        "preface": "",
        "paragraphs": [
            "倚云生处绝尘埃，见说嵩高客寄来。",
            "扶醉未闻和屐到，伴吟曾是探山回。",
            "寻僧过竹青敲月，看鹤沿池冷卓苔。",
            "知渡寒溪偏得力，夕阳风紧打冰开。"
        ],
        "notes": "",
        "id": "84a775557cd33bf72f6e845574d85fb8"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "萧山李宰君北亭即事",
        "preface": "",
        "paragraphs": [
            "扫洒仍闻属意劳，遶池生藓不生蒿。",
            "敲花雨过琴弦润，吹竹风来鹤语高。",
            "窗里树光清著枕，砚中山色冷趋毫。",
            "何人可作题诗伴，试茗应思谢法曹。"
        ],
        "notes": "",
        "id": "1c3a7040ac4b4fc983a9b47b8460470e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "留连李寺丞吟诗阁",
        "preface": "",
        "paragraphs": [
            "静阁采诗人罕到，栖栖树石尽当簷。",
            "长因夜月全开户，独为南山不下帘。",
            "得句砚中秋水减，觅题池上晚花添。",
            "炎天几度相留宿，曾值风凉雨气兼。"
        ],
        "notes": "",
        "id": "7d39c627fb3fa1d5131738c12f30af6b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "游石桥寺",
        "preface": "",
        "paragraphs": [
            "陶令寻山胜境开，偶陪清赏忆天台。",
            "秋云尽放诸峰出，野水时闻独鸟来。",
            "岩畔坐宜窥蟋蟀，树边行亦避莓苔。",
            "斜阳石上题诗去，更向松阴遶一回。"
        ],
        "notes": "",
        "id": "f0f4f8f0a77691d0a9d0011ba95853a5"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋日宿楚江西寺",
        "preface": "",
        "paragraphs": [
            "沧浪生计任西东，人向萧园寄断蓬。",
            "灯影半轩无梦寐，雨声长夜在梧桐。",
            "闲僧正笑吟髭白，故国那堪水树红。",
            "志业未知谁念我，明朝江上苇花风。"
        ],
        "notes": "",
        "id": "f7b7ecc990fef211c5d3f642066107f6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "闻晓角",
        "preface": "",
        "paragraphs": [
            "一声初起晓光浮，吟笛啼猿亦暗羞。",
            "清动月华犹满树，冷呼山色欲归栖。",
            "时萦别馆侵灯过，偶带凉飔入梦流。",
            "谁会酒醒倾耳听，近来沙塞不吹秋。"
        ],
        "notes": "",
        "id": "18bf612fbb0e579c9a40a1a5363186b1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "观楚上人陈处士夜棋",
        "preface": "",
        "paragraphs": [
            "对局清宵解客醺，坐窥玄妙杳难群。",
            "势侵孤烛和秋冷，声隔高梧带雨分。",
            "关外散飞星出汉，水边斜起雁穿云。",
            "无人得见争先意，时被西林宿鸟闻。"
        ],
        "notes": "",
        "id": "55bb493fad4ec571bdb691d457068cfc"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "山居引泉",
        "preface": "",
        "paragraphs": [
            "自引灵泉胜取冰，入云穷穴始因僧。",
            "闲疏咽处秋无际，静听时来月有层。",
            "乍觉疏林多爽气，渐疑幽石减寒棱。",
            "雨余终夜西风起，流过吟窗溅著灯。"
        ],
        "notes": "",
        "id": "ef8196979f4b0aab058808a94379bb0a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "九日幽居书怀",
        "preface": "",
        "paragraphs": [
            "九月蝉稀九日催，年光如逐水声回。",
            "人思往事凄凉在，菊倚荒庭寂寞开。",
            "落叶偶从池上过，夕阳初傍酒边来。",
            "白衣去后无消息，雨湿东离欲长苔。"
        ],
        "notes": "",
        "id": "c612be4d8afa4ecef95a1c39ed2cd7ef"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "翠满衣裳远径分，渐供幽兴入诗门。",
            "临泉自爱窥筇影，过藓何妨驻屐痕。",
            "因惹断云还倚石，偶看残照学呼猿。",
            "行行却喜无人到，曾为秋来挂梦魂。"
        ],
        "notes": "",
        "id": "886712f7a23f9172449c386c925eef18"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "忆别",
        "preface": "",
        "paragraphs": [
            "何处篱筵酒欲空，夜凉横玉自吹风。",
            "人当木落关山外，秋在月明池馆中。",
            "隔水不堪惊远梦，入云犹拟触孤鸿。",
            "凭栏寂寂还多感，谁会无言忆马融。"
        ],
        "notes": "",
        "id": "48a9e7fe4fcdf3e9b0e94cb9d0b5ae67"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "书韩山人壁",
        "preface": "",
        "paragraphs": [
            "山木争高叶尽深，山人半醉在庭阴。",
            "常时具馔多餐药，偶夜听松不弄琴。",
            "雨后看苔连井口，秋来见月到池心。",
            "近闻墙外诸峰卖，只向茶铛便煮金。"
        ],
        "notes": "",
        "id": "59e35a4e98b2023449e748e471fabd56"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "闲居书事寄逸人平上人",
        "preface": "",
        "paragraphs": [
            "雨驱寒藓入衡门，颜子箪瓢近水𣸣。",
            "静话忽容幽鸟听，好诗长忌俗人闻。",
            "半帘松影和秋卷，一槛棋声与竹分。",
            "野客有情僧有意，相思时望过溪云。"
        ],
        "notes": "",
        "id": "4790cecab3a306af51285491041ba7c5"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "春夕偶作",
        "preface": "",
        "paragraphs": [
            "一夕衡门独自开，雨阴深巷少尘埃。",
            "酒醒风傍池边起，坐久月从花上来。",
            "何处夜歌初欲断，四邻春梦未知回。",
            "因思此兴无人共，时复孤吟步绿苔。"
        ],
        "notes": "",
        "id": "f6d0ad7bafdeaed573c53df415426c0f"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "赠张处士",
        "preface": "",
        "paragraphs": [
            "应问秋云学得闲，飘然如不在人间。",
            "青籐箧里诗多怪，紫栗枝边药更瘢。",
            "江客对棋曾赌鹤，野僧分屐借登山。",
            "仍闻昨日来城市，又抱孤琴踏月还。"
        ],
        "notes": "",
        "id": "4e45fb6e692310b1291d266672bb615c"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄霅川刁殿丞十二韵",
        "preface": "",
        "paragraphs": [
            "柳浑曾吟郡，中间遇牧之。",
            "留连皆往日，寂寞偶多时。",
            "物象应无改，轩车自有期。",
            "忆山辞阙早，采药上官迟。",
            "泽国闲堪赏，公堂静好窥。",
            "扫苔红叶过，临水白苹移。",
            "树石秋供画，汀洲晓入诗。",
            "讴谣渔父得，孤洁鹭鸶知。",
            "笛外风含酒，楼中月照棋。",
            "野田耕带雨，寒井汲和澌。",
            "城郭烟霞近，人家橘柚垂。",
            "会须寻此景，况与二公宜。"
        ],
        "notes": "",
        "id": "b7f4fccc6a79c77952d838852871f601"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄梁鼎殿丞十二韵",
        "preface": "",
        "paragraphs": [
            "忆昔初投刺，秋风八咏边。",
            "偶参知好日，一见自多年。",
            "吏散公堂雨，帘垂馆树烟。",
            "共吟曾试茗，同坐或闻蝉。",
            "渡水寻支遁，登山学地仙。",
            "献酬多奥妙，谈笑屡迁延。",
            "夜月侵诗卷，寒灯落酒船。",
            "醉容韦带去，卧许石床连。",
            "池馆今何远，汀洲思倍牵。",
            "庾楼知有约，颜巷奈多缘。",
            "病眼随蓬断，愁心逐旆悬。",
            "高台聊一望，芳草夕阳天。"
        ],
        "notes": "",
        "id": "b98be6e501cd6d2f06b1c0992cf27dc3"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "答圣俞设脍示客",
        "preface": "",
        "paragraphs": [
            "梅侯三年江上居，盘羞惯饱𫚖与鲈。",
            "客居京城厌粗粝，买鱼斫鲙邀朋徒。",
            "孰亲刀匕擅精巧，闺中丽人家本吴。",
            "缕裁长丝叶剪藿，饾饤自与寻常殊。",
            "霜橙捣虀饭香稻，一饱岂顾家有无。",
            "我虽日病兴不浅，坐想落纸霏红腴。",
            "雕盘隽味傥可再，赠子佳酒随长鱼。"
        ],
        "notes": "",
        "id": "13b5f9338d7c655e198952b8d40fa0d1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "和气生金殿，微风转画旗。",
            "年年好春色，先是帝先知。"
        ],
        "notes": "",
        "id": "60f6924a9fdebd95b339085fc4e0cf81"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "迎气来归祚，宜春祝降祥。",
            "皇心勤治切，应喜寸阴长。"
        ],
        "notes": "",
        "id": "b17f4af5ef65b49a942b4bbdd6064d5b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其三",
        "preface": "",
        "paragraphs": [
            "醇醴浮金斝，柔蔬饤玉盘。",
            "尝新兼介寿，齐奉两宫欢。"
        ],
        "notes": "",
        "id": "0d689fa0c0509d1be342216b51c478f6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其四",
        "preface": "",
        "paragraphs": [
            "昼漏新添刻，春寒早放班。",
            "恩随宽大诏，一日徧人间。"
        ],
        "notes": "",
        "id": "36cf818a9a0ed44739d70f732bb9713a"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其一",
        "preface": "",
        "paragraphs": [
            "位历三朝重，风行四海深。",
            "坐将仁厚意，潜助发生心。"
        ],
        "notes": "",
        "id": "94254617fbe23c4139ed33f589abbbe6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其二",
        "preface": "",
        "paragraphs": [
            "铜霤消残冻，朱楼拂早霞。",
            "传声回步辇，来赏小桃花。"
        ],
        "notes": "",
        "id": "77569174327246f097786f35293d7cc8"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其三",
        "preface": "",
        "paragraphs": [
            "视膳回天仗，含饴乐圣辰。",
            "定应彤管笔，书美系王春。"
        ],
        "notes": "",
        "id": "bcea9c099bc169d70f74c20ece01d5e0"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太后合春帖子  其一",
        "preface": "",
        "paragraphs": [
            "正阃成王化，开宫奉母仪。",
            "身当四海养，寿祝万年期。"
        ],
        "notes": "",
        "id": "27478323af9d67b5ced9cf6ce16f7e1b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太后合春帖子  其二",
        "preface": "",
        "paragraphs": [
            "玉律生阳早，金铺上日迟。",
            "枝间双鹊语，应是报春祺。"
        ],
        "notes": "",
        "id": "2826b3dd5c4405f3abcc82be8a6ef15b"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太后合春帖子  其三",
        "preface": "",
        "paragraphs": [
            "平晓开朱户，轻寒御练衣。",
            "宫童移钿扇，庆寿早期归。"
        ],
        "notes": "",
        "id": "8d2556754995db366ce7f55e6543c215"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇后合春帖子  其一",
        "preface": "",
        "paragraphs": [
            "后德侔姬国，嫔风协舜家。",
            "进贤阳为长，修教月增华。"
        ],
        "notes": "",
        "id": "b9b8baa15b00492c2f7fdf78f931f5a9"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇后合春帖子  其二",
        "preface": "",
        "paragraphs": [
            "春色平明到，微风弄彩幡。",
            "稍回宫柳弱，更助壁椒温。"
        ],
        "notes": "",
        "id": "665a44814ca882ea2be1ede9deefcfaf"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇后合春帖子  其三",
        "preface": "",
        "paragraphs": [
            "暖日晖晖动，清渠泱泱流。",
            "六宫修岁事，拂拭采桑钩。"
        ],
        "notes": "",
        "id": "246cf9e6f94b6dd0da36689cfa1321ed"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "夫人合春帖子  其一",
        "preface": "",
        "paragraphs": [
            "腊雪余香径，朝晖上绮甍。",
            "翠生兰蕙色，和入管弦声。"
        ],
        "notes": "",
        "id": "bef67a43956d0789e116a136ae15b524"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "夫人合春帖子  其二",
        "preface": "",
        "paragraphs": [
            "重锦褰粧幕，轻罗换舞衣。",
            "钗头双燕子，先向社前飞。"
        ],
        "notes": "",
        "id": "daa065569013344b9f5794454eedbeb5"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其一",
        "preface": "",
        "paragraphs": [
            "晴日渐消宫瓦雪，和风微散御炉烟。",
            "千官拜舞皇恩罢，彩胜金幡下九天。"
        ],
        "notes": "",
        "id": "6bf05180ab10aa35838183ef3d464f3e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇帝合春帖子  其二",
        "preface": "",
        "paragraphs": [
            "早鶑啼滑知寒薄，午马休迟觉昼长。",
            "四海欢康几务暇，箫韶时奉万年觞。"
        ],
        "notes": "",
        "id": "471c141c683278b3a7252be5ff66f660"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其一",
        "preface": "",
        "paragraphs": [
            "镂成宝字题宫户，剪出名花趁御筵。",
            "人世不知春色早，忽惊歌吹下中天。"
        ],
        "notes": "",
        "id": "905bfdfeae17d8b8e6cb5bf37b9b14f3"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其二",
        "preface": "",
        "paragraphs": [
            "长乐钟残宝殿开，鸣梢移仗问安来。",
            "欲知纯孝通天地，和气氤氲遶御杯。"
        ],
        "notes": "",
        "id": "7e7e5349b75dc59bf991dd226b67824c"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其三",
        "preface": "",
        "paragraphs": [
            "残冰未放沟声滑，小雨频催柳色新。",
            "昼漏渐长无一字，坐披黄老味天真。"
        ],
        "notes": "",
        "id": "c15d84212d17fed831ee2ebd9c11cec0"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其四",
        "preface": "",
        "paragraphs": [
            "金花镂胜随春燕，彩仗萦丝逐土牛。",
            "迎得韶华入中禁，和风次第遍神州。"
        ],
        "notes": "",
        "id": "d1320db7c6da6241d3ad79aa43a295b0"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其五",
        "preface": "",
        "paragraphs": [
            "彩仗朝来散玉京，绮窗新网结初晴。",
            "静呼宫女教调曲，闲引皇孙看学行。"
        ],
        "notes": "",
        "id": "66fc907aedb5b7254160578fde2510c6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "太皇太后合春帖子  其六",
        "preface": "",
        "paragraphs": [
            "九奏清新称玉斝，八珍和旨奉兰羞。",
            "须知天子娱亲意，不为乘春事燕游。"
        ],
        "notes": "",
        "id": "dbcc41557378d3aa921a9e1b31b36a86"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇后合春帖子  其一",
        "preface": "",
        "paragraphs": [
            "紫兰红蓼簇香盘，晓逐金壶下太官。",
            "朝罢三宫归已晚，日华明丽雪消残。"
        ],
        "notes": "",
        "id": "61f2458db073d3d89ddf8171f2a4a972"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "皇后合春帖子  其二",
        "preface": "",
        "paragraphs": [
            "葭灰已逐阳和动，绣镂初随日景加。",
            "欲助君王修俭德，不将宫样织新花。"
        ],
        "notes": "",
        "id": "623f2f455cbbc30db90c812f0779af88"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "夫人合春帖子  其一",
        "preface": "",
        "paragraphs": [
            "渐暖正当挑菜日，轻阴新变养花天。",
            "君王勤政稀游幸，院院相过理管弦。"
        ],
        "notes": "",
        "id": "b6e6437f857ada8ed2b18b2c8fb5b107"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "夫人合春帖子  其二",
        "preface": "",
        "paragraphs": [
            "宫娃拂晓已催班，拜谢春幡列御前。",
            "不待春风报花信，红酥彩缕鬭芳妍。"
        ],
        "notes": "",
        "id": "e30c6ec8acf01014472ed9b334856573"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "新定旅馆中作",
        "preface": "",
        "paragraphs": [
            "岁月乡关外，溪山螟色中。",
            "孤城秋闭雨，独客夜闻鸿。",
            "病使新髭出，贫令旧业空。",
            "思归不得梦，欹枕近梧桐。"
        ],
        "notes": "",
        "id": "a0e7a2fb9c22bab7c6da5268c3574d88"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "桐江晚望",
        "preface": "",
        "paragraphs": [
            "叠浪浸天青，离愁望处生。",
            "雨余孤岛暝，花落一船横。",
            "岸远红兰湿，鱼狂白鸟惊。",
            "无人问行客，山寺莫钟声。"
        ],
        "notes": "",
        "id": "23e84172958571670dd642eaa4807c79"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "莫冬新定郡楼闲望",
        "preface": "",
        "paragraphs": [
            "江城逢岁莫，独自倚楼台。",
            "积雪明孤岛，微阳在早梅。",
            "水摇冰欲泮，春近雁思回。",
            "故国还如此，归心但暗催。"
        ],
        "notes": "",
        "id": "6180fe595b9b32eb8841ca4e99c5c1a8"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "秋晚舟泊桐江",
        "preface": "",
        "paragraphs": [
            "严子陵边水自流，夕阳无语倚松舟。",
            "乍逢风月羞为客，及到溪山识尽秋。",
            "移树断蝉初过雨，立沙孤雁偶随鸥。",
            "乡心旅思何人会，芦苇萧萧一笛幽。"
        ],
        "notes": "",
        "id": "313ff9a45e98f13578134a185e8c69d1"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "寄国清处谦",
        "preface": "",
        "paragraphs": [
            "三江风浪隔天台，想见当时赋咏才。",
            "近有高僧飞锡去，更无余事出山来。",
            "猿猱历历窥香火，日月纷纷付劫灰。",
            "我欲相期谈实相，东林何必谢刘雷。"
        ],
        "notes": "",
        "id": "744a4f1848c99513b5295e0828e0e81e"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "天台思古",
        "preface": "",
        "paragraphs": [
            "游人行尽天台路，仙家杳杳知何处。",
            "惟有山前一派溪，落花依旧流春暮。"
        ],
        "notes": "",
        "id": "f4e7e519ac1c2d97276352f4adcdfb34"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "柘湖",
        "preface": "",
        "paragraphs": [
            "盐邑沦此地，柘山岿其濒。",
            "复惊秦时女，化作湖上神。",
            "世事喜反复，孰能识涯津。",
            "物变虽万殊，不惑固有人。"
        ],
        "notes": "",
        "id": "b0d2a55e8bf51cc89cc5fe809702a014"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "翻经台",
        "preface": "",
        "paragraphs": [
            "胜事如飞去不还，无人更立白云间。",
            "西风落尽贝多叶，明月自来天竺山。",
            "岩桂影寒泉暗滴，玉炉香减藓空斑。",
            "孤猿亦有斜阳恨，莫道三声是等闲。"
        ],
        "notes": "",
        "id": "5081b2b4d236e1ee6244a89d1ea8dae7"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "望云岩",
        "preface": "",
        "paragraphs": [
            "不见寒山子，寒岩日欲曛。",
            "无人到深处，众木隠孤云。",
            "水照秋痕尽，霞明晚翠分。",
            "孤猿啼亦在，谁向此中闻。"
        ],
        "notes": "",
        "id": "5a3af091ef06b3fd83341049c59729d6"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "十度花残一觉眠。"
        ],
        "notes": "",
        "id": "0f62ae7050ced21f08ccc61e3adebacc"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "天远草离离。"
        ],
        "notes": "",
        "id": "a7cac71690cfa9052ca1e31614b992fe"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：和子华对雨有感（二首）首句：小桃凌乱逐东风，雪白朱红几万枝。"
        ],
        "notes": "",
        "id": "0d16b582b4fa5d74244ebc418954fb88"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：蒙惠拄杖及诗依韵奉答首句：藤枝既老解纵横。"
        ],
        "notes": "",
        "id": "6eb9eb258730b26240fd42bb4c975f52"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "存目  其三",
        "preface": "",
        "paragraphs": [
            "诗题：蒙以诗惠水晶鲙辄次韵答谢首句：凝如宝匣开明镜。"
        ],
        "notes": "",
        "id": "d8bead5e7f36397e238e485fc9b67658"
    },
    {
        "author": "赵湘",
        "dynasty": "宋",
        "type": "诗",
        "rhythmic": "",
        "title": "存目  其四",
        "preface": "",
        "paragraphs": [
            "诗题：闻太素绝食饮水颇甚清羸以诗奉招首句：曲肱饮水归寒士。"
        ],
        "notes": "",
        "id": "c446806f653a350554b3d15066e8672f"
    },
    {
        "author": "赵湘",
        "dynasty": "唐",
        "type": "诗",
        "rhythmic": "",
        "title": "题天台石桥",
        "preface": "",
        "paragraphs": [
            "白石峰犹在，横桥一径微。",
            "多年无客过，落日有云归。",
            "水净苔生发，山寒树著衣。",
            "如何方广寺，千古去人稀。"
        ],
        "notes": "",
        "id": "131f29238b1912811350a9bfc9a2627a"
    }
]