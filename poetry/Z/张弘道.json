[
    {
        "author": "张弘道",
        "dynasty": "宋",
        "type": "诗",
        "rhythmic": "",
        "title": "题汪水云诗卷",
        "preface": "",
        "paragraphs": [
            "风樯阵马不可羁，我亦回首蓟北驰。",
            "为我援琴作商声，和以长吟商声悲。",
            "辽鹤一去不复返，茫茫天海秋雁飞。",
            "黯然十操发金石，掩卷忍读胡笳诗。",
            "相逢把臂不可别，白苹洲渚菊花时。",
            "天涯地角聚复散，水云云水同襟期。"
        ],
        "notes": "",
        "id": "cd5e191e9c6c2d54638c39f4be3cadbd"
    }
]