[
    {
        "author": "张少博",
        "dynasty": "唐",
        "type": "诗",
        "rhythmic": "",
        "title": "尚书郎上直闻春漏",
        "preface": "",
        "paragraphs": [
            "建礼含香处，重城待漏辰。",
            "徐声传凤阙，晓唱辨鸡人。",
            "银箭听将尽，铜壶滴更新。",
            "催筹当五夜，移刻及三春。",
            "杳杳从天远，泠泠出禁频。",
            "直庐残响曙，肃穆对钩陈。"
        ],
        "notes": "",
        "id": "81655e99e2b24970e7463f0306d32ace"
    },
    {
        "author": "张少博",
        "dynasty": "唐",
        "type": "诗",
        "rhythmic": "",
        "title": "雪夜观象阙待漏",
        "preface": "",
        "paragraphs": [
            "残雪初睛后，鸣珂奉阙庭。",
            "九门传晓漏，五夜候晨扃。",
            "北斗横斜汉，东方落曙星。",
            "烟氛初动色，簪佩未分形。",
            "雪重犹垂白，山遥不辨青。",
            "鸡人更唱处，偏入此时听。"
        ],
        "notes": "",
        "id": "c4f2deaa32aabcc7dca3208cfbbaae39"
    }
]