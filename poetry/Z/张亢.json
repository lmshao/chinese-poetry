[
    {
        "author": "张亢",
        "dynasty": "宋",
        "type": "诗",
        "rhythmic": "",
        "title": "长桥  其一",
        "preface": "",
        "paragraphs": [
            "云收雾霁水风高，百丈虹桥气势豪。",
            "疑是玉龙藏爪距，潜来江上看波涛。"
        ],
        "notes": "",
        "id": "feec7a127d0daed0fea5a6e82d98eb05"
    },
    {
        "author": "张亢",
        "dynasty": "宋",
        "type": "诗",
        "rhythmic": "",
        "title": "长桥  其二",
        "preface": "",
        "paragraphs": [
            "万顷平湖水接天，湖光水色远相连。",
            "虹蜺截雨未归得，横在波心几十年。"
        ],
        "notes": "",
        "id": "4f46649e044303396dd86d13defaf691"
    },
    {
        "author": "张亢",
        "dynasty": "宋",
        "type": "诗",
        "rhythmic": "",
        "title": "长桥  其三",
        "preface": "",
        "paragraphs": [
            "记得当年过此桥，月明江上暑风消。",
            "而今重到经行处，空有湖光伴寂寥。"
        ],
        "notes": "",
        "id": "ca10c54d342bd4932bf925f292c2b46c"
    },
    {
        "author": "张亢",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "张亢触墙成八字，王琪望月叫三声。"
        ],
        "notes": "",
        "id": "f3137e3303f6916d3cd076d33b251544"
    }
]