[
    {
        "author": "郑薰",
        "dynasty": "唐",
        "type": "诗",
        "rhythmic": "",
        "title": "赠巩畴",
        "preface": "",
        "paragraphs": [
            "密雪松桂寒，书窗导余清。",
            "风憾冰玉碎，阶前琴磬声。",
            "榻静几砚洁，帙散缣缃明。",
            "高论展僧肇，精言资巩生。",
            "立意加玄虚，析理分纵横。",
            "万化悉在我，一物安能惊。",
            "江海何所动，丘山常自平。",
            "迟速不相阂，后先徒起争。",
            "镜照分妍丑，秤称分重轻。",
            "颜容宁入鉴，铢两岂关衡。",
            "蕴微道超忽，剖镫音泠泠。",
            "纸上掣牢键，舌端摇利兵。",
            "圆澈保直性，客尘排妄情。",
            "有住即非住，无行即是行。",
            "疏越舍朱弦，哇淫鄙秦筝。",
            "淡薄贵无味，羊斟慙大羹。",
            "洪远包乾坤，幽窅潜沈冥。",
            "罔烦跬步举，顿达万里程。",
            "庐远尚莫晓，隐留曾误听。",
            "直须持妙说，共诣毗耶城。"
        ],
        "notes": "",
        "id": "20f9e7249e0d3133cc403231b4bff49e"
    },
    {
        "author": "郑薰",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "项斯逢水部，谁道不关情。"
        ],
        "notes": "",
        "id": "2c2eb9c71fdc99617020b9de4155c5d7"
    },
    {
        "author": "郑薰",
        "dynasty": "唐",
        "type": "诗",
        "rhythmic": "",
        "title": "桐柏观",
        "preface": "",
        "paragraphs": [
            "深山桐柏观，残雪路犹分。",
            "数里踏红叶，全家穿但是云。",
            "月寒岩障晓，风远蕙兰芬。",
            "明日出云去，吹笙不可闻。",
            "（《古今图书集成·山川典》一二六《桐柏山部》（见《嘉定赤城志》卷三十。",
            "《天台前集》卷中题作《冬暮挈家宿桐拍观》。",
            "）。"
        ],
        "notes": "",
        "id": "cb60a8cb7df0e43a72cfa1f8fb556d39"
    }
]