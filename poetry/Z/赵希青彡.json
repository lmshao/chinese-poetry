[
    {
        "author": "赵希青彡",
        "dynasty": "宋",
        "type": "词",
        "rhythmic": "秋蕊香",
        "title": "",
        "preface": "",
        "paragraphs": [
            "髻稳冠宜翡翠。",
            "压鬓彩丝金蕊。",
            "远山碧浅蘸秋水。",
            "香暖榴裙衬地。",
            "亭亭二八馀年纪。",
            "恼春意。",
            "玉云凝重步尘细。",
            "独立花阴宝砌。"
        ],
        "notes": "",
        "id": "a8d3f49ff6396865b18b1b50954c6f39"
    },
    {
        "author": "赵希青彡",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "姮娥戏剧。",
            "手种长生粒。",
            "宝干婆娑千古，飘芳吹满虚碧。",
            "韵色。",
            "檀露滴。",
            "人间秋第一。",
            "金粟如来境界，谁移在、小亭侧。"
        ],
        "notes": "",
        "id": "e39324de49ac82c709e2ebe0df58ad2c"
    }
]