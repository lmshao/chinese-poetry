[
    {
        "author": "张拭",
        "dynasty": "宋",
        "type": "词",
        "rhythmic": "向湖边",
        "title": "",
        "preface": "",
        "paragraphs": [
            "万里烟堤，百花风榭，游女翩翩羽盖。",
            "彩挂秋千，向花梢娇对。",
            "矧门外、森立乔松，日花争丽，犹若当年文会。",
            "廊庙夔龙，暂卜邻交外。",
            "共讲真率，玉糁金齑脍。",
            "同萧散寄傲，樽罍倾北海。",
            "佳处难忘，约追欢须再。",
            "况风月不用一钱买。",
            "但回首，七虎堂中心欲碎。",
            "千里相思，幸前盟犹在。"
        ],
        "notes": "",
        "id": "164d1651f4947d6c5b4b2d4ab999c177"
    }
]