[
    {
        "author": "左鄯",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "叠叠山腰系冷云，疏疏雨脚弄黄昏。",
            "松声更带溪声急，不是离人也断魂。"
        ],
        "notes": "",
        "id": "5f42f5d09ff0be455d180ceff0c7e435"
    },
    {
        "author": "左鄯",
        "dynasty": "宋",
        "type": "诗",
        "rhythmic": "",
        "title": "过秦氏旧宅",
        "preface": "",
        "paragraphs": [
            "格天阁在人何在，偃月堂深恨亦深。",
            "不见洛阳图白髪，但知郿坞积黄金。",
            "直言动便遭罗纤，举目宁知有照临。",
            "炙手附炎俱不见，可怜泥泽满墙阴。"
        ],
        "notes": "",
        "id": "d68be16e612a8d461c6fb35105744865"
    }
]