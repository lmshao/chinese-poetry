[
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其一",
        "preface": "",
        "paragraphs": [
            "门门阊阖早春初，恭遘龙飞御太虚。",
            "圣德巍巍隆誉望，坐令四海诵唐虞。"
        ],
        "notes": "",
        "id": "64be3fdb8e37a74aee1152b8238df67a"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其二",
        "preface": "",
        "paragraphs": [
            "文德辉煌宝炬然，侍臣身染御炉烟。",
            "丹心一点惟怀报，愿祝皇图亿万年。"
        ],
        "notes": "",
        "id": "7ac7d6f8fc9094eab49b63cd44b15c0c"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其三",
        "preface": "",
        "paragraphs": [
            "龙德当阳开泰运，凰楼南面御阶平。",
            "恩波浩荡宽如海，八彩重瞳仰圣明。"
        ],
        "notes": "",
        "id": "f2dfe42ca77c5e1f3f560611a3c2bb68"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其四",
        "preface": "",
        "paragraphs": [
            "仰荷天恩雨露同，涓埃无地答宸衷。",
            "侍朝惟秉忠和孝，遥见炉香上九重。"
        ],
        "notes": "",
        "id": "3ec827a1ff156d6b60726a8e51497904"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其五",
        "preface": "",
        "paragraphs": [
            "凰阙钟声曙色开，香飘瑞气霭蓬莱。",
            "侍臣鹄立班初合，齐进龙墀万寿杯。"
        ],
        "notes": "",
        "id": "a1f8be035f7aec01ab8351029c3fda5e"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其六",
        "preface": "",
        "paragraphs": [
            "北面高呼拜冕旒，星垂华渚彩虹浮。",
            "春风满泛蒲萄酒，喜溢讴声遍九州。"
        ],
        "notes": "",
        "id": "e789dc6b01e2c020b15062c70eea548b"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其七",
        "preface": "",
        "paragraphs": [
            "一天星斗灿晴霄，香𦶟沉檀瑞霭飘。",
            "环佩趋朝天阙晓，五云重睹凰仪韶。"
        ],
        "notes": "",
        "id": "dbe0cfd3d2d068e025973730c9e7876b"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其八",
        "preface": "",
        "paragraphs": [
            "象笏罗袍间绣衣，斑斓五采绚朝晖。",
            "退朝擎出龙香篆，知是丹枫拜赐归。"
        ],
        "notes": "",
        "id": "14fed73188516659bc24a62ce6e7c711"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其九",
        "preface": "",
        "paragraphs": [
            "廿载承恩侍九重，泰阶玉烛喜遭逢。",
            "嘉禾瑞协当年兆，𥩟看远夷贡献同。"
        ],
        "notes": "",
        "id": "ba70fa249a1a6dd1dddd735f68b985b0"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "早朝十绝  其一〇",
        "preface": "",
        "paragraphs": [
            "壮时瞻仰近龙颜，老尚簪缨侍从班。",
            "恋阙敢辞筋力倦，铭心刻骨更输丹。"
        ],
        "notes": "",
        "id": "acb71987ebf2cc914abb1d89a98c7e09"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "宰余姚道咏上虞山水二首  其一",
        "preface": "",
        "paragraphs": [
            "重华遗泽在东州，景物留奇聚胜游。",
            "翠湿金罍山独秀，碧环玉带水交流。"
        ],
        "notes": "",
        "id": "5550f5789260d30c2d7b010ef7c9b726"
    },
    {
        "author": "赵子㴋",
        "dynasty": "宋",
        "type": "诗",
        "rhythmic": "",
        "title": "宰余姚道咏上虞山水二首  其二",
        "preface": "",
        "paragraphs": [
            "山自南来崇地位，水从东去泳江流。",
            "徘徊四顾情何限，直欲于中构小楼。"
        ],
        "notes": "",
        "id": "c9415ea78e77652841ce4bc8f0b88840"
    }
]