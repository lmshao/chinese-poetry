[
    {
        "author": "邹应博",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "觅得个州儿，稍供彩戏。",
            "多谢天公为排备。",
            "一轮明月，酝作清廉滋味。",
            "倾入寿杯里，何妨醉。",
            "我有禄书，呈母年万计。",
            "八十三那里暨。",
            "便和儿算，恰一百四十地。",
            "这九千馀岁，长随侍。"
        ],
        "notes": "",
        "id": "db253a0291e926d0cd05fde69c6e06f1"
    },
    {
        "author": "邹应博",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "诸佛林中女寿星。",
            "千祥百福产心田。",
            "喜归王母初生地，满劝麻姑不老泉。",
            "吾梦佛，半千员。",
            "一年一佛护庭萱。",
            "数过九十从头数，四百馀零一十年。"
        ],
        "notes": "",
        "id": "20caa779e9e5b8889165034cb0115dae"
    },
    {
        "author": "邹应博",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "天遣丰年祝母龄。",
            "人人安业即安亲。",
            "探支十日新阳福，来献千秋古佛身。",
            "儿捧盏，妇倾瓶。",
            "更欣筵上有嘉宾。",
            "紫驼出釜双台馈，玉节升堂两使星。"
        ],
        "notes": "",
        "id": "1f305124062da23b5ee8dc7c26f52e55"
    }
]