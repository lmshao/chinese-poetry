[
    {
        "author": "张栖贞",
        "dynasty": "唐",
        "type": "诗",
        "rhythmic": "",
        "title": "五言登禅定阁一首",
        "preface": "",
        "paragraphs": [
            "鹿苑传金地，龙宫出铁围。",
            "阁里山河近，楼上落星稀。",
            "独园登彼岸，双树遂忘归。",
            "具（疑应作「贝」）叶含峰入，芦花逐鴈飞。",
            "云{扌卧}拟留盖，萝悬似拂衣。",
            "言倍列棘赏，同赴握兰期。",
            "禅林当月路，更似偶仙扉。",
            "（日本藏唐抄本《唐诗卷》。",
            "）。"
        ],
        "notes": "",
        "id": "a8361ec0415d8b397a66a38405a321ff"
    }
]