[
    {
        "author": "张举",
        "dynasty": "宋",
        "type": "诗",
        "rhythmic": "",
        "title": "吕子进知睦州予追送累日别后寄之",
        "preface": "",
        "paragraphs": [
            "篱鷃云鹏各有程，匆匆相别未忘情。",
            "恨君不在篷笼底，共听萧萧夜雨声。"
        ],
        "notes": "",
        "id": "1a67acc5a6149d7c1cc04b3e07239dae"
    },
    {
        "author": "张举",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "楚峡云娇宋玉愁，月明溪浄印银钩。",
            "襄王定是思前梦，又抱霞衾上玉楼。"
        ],
        "notes": "",
        "id": "c352423f38b91181bd3cad4bc5733990"
    },
    {
        "author": "张举",
        "dynasty": "宋",
        "type": "诗",
        "rhythmic": "",
        "title": "游山寺",
        "preface": "",
        "paragraphs": [
            "冻仆堆堆依灶燎，山僧草草具盘飧。",
            "井丹已厌尝葱叶，庾亮何劳借薤根。"
        ],
        "notes": "",
        "id": "4f314f81529af4565a7c2235d35150e4"
    },
    {
        "author": "张举",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "无限寒鸦冒雨飞，红树高高出粉墙。"
        ],
        "notes": "",
        "id": "35476cd9b62f2de898e72bbe449077b1"
    },
    {
        "author": "张举",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "苦厌尘沙随马足，却思风浪拍船头。"
        ],
        "notes": "",
        "id": "5a72a66b5201faf13c8224f2d31baf42"
    }
]