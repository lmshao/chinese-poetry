[
    {
        "author": "曾跃鳞",
        "dynasty": "宋",
        "type": "诗",
        "rhythmic": "",
        "title": "游王母冈",
        "preface": "",
        "paragraphs": [
            "冈空云散浄如银，石磴层层接九宸。",
            "翠竹影摇湘浦夜，碧桃香蔼武陵春。",
            "但看此日烧丹灶，不见当年驾鹤人。",
            "游徧瑶池归去晚，一声长啸月华新。"
        ],
        "notes": "",
        "id": "6bd240b377f678706168d352d5f75a7b"
    },
    {
        "author": "曾跃鳞",
        "dynasty": "宋",
        "type": "诗",
        "rhythmic": "",
        "title": "闻西浦渔歌作",
        "preface": "",
        "paragraphs": [
            "西浦鸣榔下钓矶，歌声欵乃送斜晖。",
            "扣舷互答惊鸥梦，拍手欢呼看鹭飞。",
            "山接素琴仙子过，洲连青草使君归。",
            "海天空阔家长在，一任芦花雪点衣。"
        ],
        "notes": "",
        "id": "5f0a148bdd91ef981705db5d9b0f6b8f"
    }
]