[
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "喜闲  其一",
        "preface": "",
        "paragraphs": [
            "林泉违约久，归此有余欢。",
            "引水来新沼，钩帘见好山。",
            "渔歌能破寂，鸥侣可陪闲。",
            "荣辱曾何绊，怡然见考槃。"
        ],
        "notes": "",
        "id": "a65f21fc1c4ef9f834c9e1b813443f3a"
    },
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "喜闲  其二",
        "preface": "",
        "paragraphs": [
            "向晚幽栖地，襟怀颇自宜。",
            "品题风与月，驱使酒兼诗。",
            "供兴千岩竹，应门一局棋。",
            "此中无俗虑，高卧复何之。"
        ],
        "notes": "",
        "id": "2f125cae08b0a79bc8b62b90d007963f"
    },
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "勉善信弟志学",
        "preface": "",
        "paragraphs": [
            "白日如飞去莫羁，于今旧发弗违疑。",
            "为人欲立持身本，入学先培进德基。"
        ],
        "notes": "",
        "id": "94169f90e76b1b26228a195d947af908"
    },
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "寓居等慈寺感怀",
        "preface": "",
        "paragraphs": [
            "钦从王命寄招提，寂寂荒阶绿草齐。",
            "明月夜深接佛阁，看来不比汴梁时。"
        ],
        "notes": "",
        "id": "cce43396513be7c74e7dc77229946e1b"
    },
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "秋夜有怀孟兄",
        "preface": "",
        "paragraphs": [
            "日落寒山剪剪风，一行雁字各西东。",
            "虽然颜面睽千里，料得相思两地同。"
        ],
        "notes": "",
        "id": "1afb6d5300b16e36c58338cb17492e9d"
    },
    {
        "author": "赵善傅",
        "dynasty": "宋",
        "type": "诗",
        "rhythmic": "",
        "title": "仲兄书至",
        "preface": "",
        "paragraphs": [
            "别后曾无一纸书，忽于今日寄双鱼。",
            "开缄尽是离乡思，何日重来舜里居。"
        ],
        "notes": "",
        "id": "71492e27ad816340d59373d70b527c89"
    }
]