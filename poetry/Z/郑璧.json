[
    {
        "author": "郑璧",
        "dynasty": "唐",
        "type": "诗",
        "rhythmic": "",
        "title": "和袭美伤顾道士",
        "preface": "",
        "paragraphs": [
            "斜汉银澜一夜东，飘飘何处五云中。",
            "空留华表千年约，才毕丹炉九转功。",
            "形蜕远山孤圹月，影寒深院晓松风。",
            "门人不覩飞升去，犹与浮生哭恨同。"
        ],
        "notes": "",
        "id": "e3ea8e7d433e9fd360dfacc81793c7e9"
    },
    {
        "author": "郑璧",
        "dynasty": "唐",
        "type": "诗",
        "rhythmic": "",
        "title": "奉和陆鲁望白菊",
        "preface": "",
        "paragraphs": [
            "白艳轻明带露痕，始知佳色重难群。",
            "终朝疑笑梁王雪，尽日慵飞蜀帝魂。",
            "燕雨似翻瑶渚浪，雁风疑卷玉绡纹。",
            "琼妃若会宽裁剪，堪作蟾宫夜舞裙。"
        ],
        "notes": "",
        "id": "a06dd13cd4c69b70e654cb9d908d7573"
    },
    {
        "author": "郑璧",
        "dynasty": "唐",
        "type": "诗",
        "rhythmic": "",
        "title": "和袭美索友人酒",
        "preface": "",
        "paragraphs": [
            "乘兴闲来小谢家，便裁诗句乞榴花。",
            "邴原虽不无端醉，也爱临风从鹿车。"
        ],
        "notes": "",
        "id": "8eb01743093024390e968a6b325c1a41"
    },
    {
        "author": "郑璧",
        "dynasty": "唐",
        "type": "诗",
        "rhythmic": "",
        "title": "文燕润卿不至",
        "preface": "",
        "paragraphs": [
            "已知羽驾朝金阙，不用烧兰望玉京。",
            "应是易迁明月好，玉皇留看舞双成。"
        ],
        "notes": "",
        "id": "ec7cca6c1dfa09d5e4d37ccc00de51fd"
    }
]