[
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "春辞",
        "preface": "",
        "paragraphs": [
            "碧落初明月未收，露华香滴杏梢头。",
            "玉阑干外东风暖，人在重云第几楼。"
        ],
        "notes": "",
        "id": "7acb7eb66f5f0e38b0f651cab4cefa26"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "瑞云雀偈",
        "preface": "",
        "paragraphs": [
            "日日飞鸣宣妙旨，幻华起灭复何疑。",
            "可怜多少风尘客，去去来来只自欺。"
        ],
        "notes": "",
        "id": "660af27d524dc5fd5930cd25408bd7b1"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "丽人行",
        "preface": "",
        "paragraphs": [
            "桃叶山前宫漏迟，宫人傍辇持花枝。",
            "君王喜凭绛仙立，殿脚争画双长眉。",
            "欲抱琵琶弹出塞，结绮临春时事改。",
            "井边忽见张丽华，忍听后庭歌一再。"
        ],
        "notes": "",
        "id": "1def8f06873b7cf80a756679307404b7"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "题大安铺",
        "preface": "",
        "paragraphs": [
            "行役何时歇，崇安复大安。",
            "已惊桥壹线，更畏岭千盘。",
            "过雨吹烟碧，近风落叶丹。",
            "僧闲吾每羡，今日共蹒跚。"
        ],
        "notes": "",
        "id": "0d074e1810cc7f6a92a97e3a37a3a46f"
    },
    {
        "author": "赵善扛",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "相思情不极，有梦到愁边。"
        ],
        "notes": "",
        "id": "6537da73d9cd7dd9dd1ffd4b7a20fc41"
    }
]