[
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "沙冈",
        "preface": "",
        "paragraphs": [
            "问予何酷爱沙冈，奇秀山光接水光。",
            "槐树绿阴刚似盖，天风吹动蛰龙翔。"
        ],
        "notes": "",
        "id": "83ebf1cfb2cbef4279382d1a98ced95c"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "岳亭",
        "preface": "",
        "paragraphs": [
            "南岳高峰七十二，祝融峰直老人星。",
            "平生最有看山兴，一上斯亭双眼青。"
        ],
        "notes": "",
        "id": "828dbfcab1da29d7072997efc30267b8"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "月池",
        "preface": "",
        "paragraphs": [
            "道人院外一池横，源水流来静且清。",
            "明月自能夜夜到，镜光上下鉴虚盈。"
        ],
        "notes": "",
        "id": "d6fbc63f69e3fa43e8b5fd6a83fd22dd"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "荷沼",
        "preface": "",
        "paragraphs": [
            "露珠颗颗荡青荷，云锦重重铺碧波。",
            "外直中通心独苦，拟诸君子待如何。"
        ],
        "notes": "",
        "id": "b196635eabad80d965799957c84bf8ad"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "水阁",
        "preface": "",
        "paragraphs": [
            "四围绿水绕重重，孤阁高撑渺渺中。",
            "人在阁中忧思远，应随水到海涯东。"
        ],
        "notes": "",
        "id": "5179bd67bbc5a4fd7c7d64b0d3831081"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "溪鱼",
        "preface": "",
        "paragraphs": [
            "溪流渺渺浄涟漪，鱼跃鱼潜乐自知。",
            "若逐桃花浪里去，风雷相送入天池。"
        ],
        "notes": "",
        "id": "c702e1444791a25c68007e4969f5c99a"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "龙潭",
        "preface": "",
        "paragraphs": [
            "静深空洞碧沉沉，鉴影分明照我心。",
            "照我心于何处是，潜龙时见普甘霖。"
        ],
        "notes": "",
        "id": "cb85fdc248793c2fb85d5adad515d47a"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "石泉",
        "preface": "",
        "paragraphs": [
            "石上泉流泉上石，泉之寒冽石坚贞。",
            "补天到海何须论，且慰往来行路人。"
        ],
        "notes": "",
        "id": "d93d577a47e8a45cc1b5cbe0550e582b"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "幽谷",
        "preface": "",
        "paragraphs": [
            "静虚空阔深盘旋，松挂薜萝笼紫烟。",
            "尝引我来寻诗料，和残皎皎白驹篇。"
        ],
        "notes": "",
        "id": "e91a6eda839dfd7994c8981d84428c7a"
    },
    {
        "author": "赵方",
        "dynasty": "宋",
        "type": "诗",
        "rhythmic": "",
        "title": "东岑",
        "preface": "",
        "paragraphs": [
            "读书茅屋白云岑，日月如流老欲侵。",
            "岑傍松杉栽万树，于兹十载已成林。"
        ],
        "notes": "",
        "id": "8ceab23453187406241ed06fe5408905"
    }
]