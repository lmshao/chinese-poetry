[
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "潇湘感事",
        "preface": "",
        "paragraphs": [
            "离离江草与江花，往事洲边叹复嗟。",
            "汉傅有才终去国，楚臣无罪亦沈沙。",
            "凄凉野浦寒飞雁，牢落汀祠晚聚鸦。",
            "无限清忠沉浪底，滔滔千顷属渔家。"
        ],
        "notes": "",
        "id": "cb1e93244f1d83fe73bc061c6bd60815"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "寄怀",
        "preface": "",
        "paragraphs": [
            "予生背时性孤僻，自信已道轻浮名。",
            "中途失计被簪绂，目睹荣辱心潜惊。",
            "虽从鹓鸾共班序，常恐青蝇微有声。",
            "清风满壑石田在，终谢吾君甘退耕。"
        ],
        "notes": "",
        "id": "703284f84428638c56375692b68014d9"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "寄二华隠者",
        "preface": "",
        "paragraphs": [
            "我本厌虚名，致身天子庭。",
            "不终高尚事，有媿少微星。",
            "北阙空追悔，西山羡独醒。",
            "秋风旧期约，何日去冥冥。"
        ],
        "notes": "",
        "id": "50ea1f5eb3576b66e84b15f51766d011"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "楼台缥缈路岐傍，共说祈真白玉堂。",
            "株树风高低绛节，灵台香冷醮虚皇。",
            "名传六合何昭晰，事隔三清限渺茫。",
            "欲识当年汉家意，竹宫梧殿更凄凉。"
        ],
        "notes": "",
        "id": "7fe89f7e8fd1142c5c0a862061b5e5ac"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "夏日山居",
        "preface": "",
        "paragraphs": [
            "阴阴林木静，寂寂无人境。",
            "红绽紫葳香，岚沈玉膏冷。",
            "看云时独坐，慎事常中省。",
            "何客驭风来，新篁动疏影。"
        ],
        "notes": "",
        "id": "3dde92fb79cf652c5f83a4102e0874da"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "谕蒙",
        "preface": "",
        "paragraphs": [
            "大盈卑百渎，自成浮天浔。",
            "崇丘下累块，竟为蔽日深。",
            "王者在谦小，夙惟尧禹心。",
            "拜言尊贤仁，慎德弃珠金。",
            "自满九族散，匪骄百善寻。",
            "炳兹夏商鉴，灭国因夸淫。"
        ],
        "notes": "",
        "id": "3ecf626c55257327d3c76a120fca67e2"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "酬陈齐民见寄",
        "preface": "",
        "paragraphs": [
            "竹扉常昼掩，幽僻置身安。",
            "自委渔樵分，因思出处难。",
            "周庭方设燎，汉将尚封坛。",
            "莫问渔樵意，人寰事万端。"
        ],
        "notes": "",
        "id": "70fab177316ec4c1d6d9399d567a8380"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "酴醿",
        "preface": "",
        "paragraphs": [
            "生成从火令，颜色占中央。",
            "绿叶排圜翠，青苞蓄异香。",
            "丛阴周曲干，纤刺比锋芒。"
        ],
        "notes": "",
        "id": "d927eaedb384be178509994a703a0bcd"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "咏桃",
        "preface": "",
        "paragraphs": [
            "习习香薰薄薄烟，杏迟梅早不同妍。",
            "山斋尽日无鸾□，只与幽人伴醉眠。"
        ],
        "notes": "",
        "id": "5cdb0230a2f3598776f07307c02230cb"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "绿萼红葩晚态新，风流如阵战愁人。"
        ],
        "notes": "",
        "id": "39d80af828e69edc87e21a64b9052882"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "胡雏负恩信，圣主耻干戈。"
        ],
        "notes": "",
        "id": "a84683af9c90b23e360ecb5ebf1f5f34"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "虽有明时约。"
        ],
        "notes": "",
        "id": "4d1f7dc5f2fe5c3486c0e546b04ea240"
    },
    {
        "author": "种放",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "东君若要分流品。"
        ],
        "notes": "",
        "id": "de11878e983c455e80d5150e0cd0b00a"
    }
]