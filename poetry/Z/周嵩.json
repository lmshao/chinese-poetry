[
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "山楼秋夜",
        "preface": "",
        "paragraphs": [
            "孤形侣云汉，凉思满山楼。",
            "高树自吟籁，清樽聊赏幽。",
            "检书初志动，抚剑壮心留。",
            "蟋蟀不知事，喧声何不休。"
        ],
        "notes": "",
        "id": "36d92ee2669f963a2e23954363258ad5"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "讼风",
        "preface": "",
        "paragraphs": [
            "西风云战急，杀气横干戈。",
            "有客怀乡坐，无邻送酒过。",
            "布袍欣豫暖，冻笔苦新呵。",
            "默诉玄冥后，天涯征戍多。"
        ],
        "notes": "",
        "id": "0752f28afdeaf7d17addd86f5b3e5fd9"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "近闻",
        "preface": "",
        "paragraphs": [
            "斜阳淡紫弄晖晖，泽国霜前落木稀。",
            "远忆东皇沉羽驾，近闻山鬼泣萝衣。",
            "画谿黑夜双龙吼，霞幕清秋一鹤飞。",
            "送尽海天千里目，伶仃洋里有谁归。"
        ],
        "notes": "",
        "id": "234131771fb92a069d263f58dc72ddc2"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "落日西风弄晚晴，东篱曲曲灿金英。",
            "先生茅舍终年淡，惟有寒芳不世情。"
        ],
        "notes": "",
        "id": "bd18951963d6315fa1ef041b29e304a2"
    }
]