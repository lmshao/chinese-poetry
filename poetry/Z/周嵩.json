[
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "山楼秋夜",
        "preface": "",
        "paragraphs": [
            "孤形侣云汉，凉思满山楼。",
            "高树自吟籁，清樽聊赏幽。",
            "检书初志动，抚剑壮心留。",
            "蟋蟀不知事，喧声何不休。"
        ],
        "notes": "",
        "id": "7553cc593734b14e20dc3d9a2a9e86f8"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "讼风",
        "preface": "",
        "paragraphs": [
            "西风云战急，杀气横干戈。",
            "有客怀乡坐，无邻送酒过。",
            "布袍欣豫暖，冻笔苦新呵。",
            "默诉玄冥后，天涯征戍多。"
        ],
        "notes": "",
        "id": "23898e561fbb425651f4b47382cdff5b"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "近闻",
        "preface": "",
        "paragraphs": [
            "斜阳淡紫弄晖晖，泽国霜前落木稀。",
            "远忆东皇沉羽驾，近闻山鬼泣萝衣。",
            "画谿黑夜双龙吼，霞幕清秋一鹤飞。",
            "送尽海天千里目，伶仃洋里有谁归。"
        ],
        "notes": "",
        "id": "be8949cded2040444396821e475c1425"
    },
    {
        "author": "周嵩",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "落日西风弄晚晴，东篱曲曲灿金英。",
            "先生茅舍终年淡，惟有寒芳不世情。"
        ],
        "notes": "",
        "id": "888b0b4a00be5277fbd3a2c7e7d8e124"
    }
]