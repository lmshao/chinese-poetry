[
    {
        "author": "张志行",
        "dynasty": "宋",
        "type": "诗",
        "rhythmic": "",
        "title": "邑宰同游岘峰",
        "preface": "",
        "paragraphs": [
            "胜境追游岂易寻，公余喜得共登临。",
            "攀萝缥缈云霄兴，夹道琮琤玉石音。",
            "置酒但教呼我辈，题名何必刻碑阴。",
            "篮舆归去敲明月，盛集应堪继竹林。"
        ],
        "notes": "",
        "id": "168e3dc2382506f70257b23aed156a2e"
    },
    {
        "author": "张志行",
        "dynasty": "宋",
        "type": "诗",
        "rhythmic": "",
        "title": "涵碧亭",
        "preface": "",
        "paragraphs": [
            "梦游还解洗尘劳，一日堪来一百遭。",
            "有眼石泉声更细，无心亭竹节犹高。",
            "洞中意寂含千古，世上名轻等一毫。",
            "此药要知天付与，未宜轻话与儿曹。"
        ],
        "notes": "",
        "id": "8583390a60504a8a89f467f6ecdf49c6"
    }
]