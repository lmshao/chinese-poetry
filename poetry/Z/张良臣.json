[
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "晚步南城下",
        "preface": "",
        "paragraphs": [
            "冷云堆屋晚仍春，惘惘人行陌上昏。",
            "飞去飞来沙上雁，去年洲渚旧芦根。"
        ],
        "notes": "",
        "id": "fecf2ea4534351b3a4f24a6797ddf5c0"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "春词  其一",
        "preface": "",
        "paragraphs": [
            "𥩟兰无限楚时春，罨岸风平绿自熏。",
            "睡起画簷双语燕，梨花留得夜来云。"
        ],
        "notes": "",
        "id": "9916964ec8f243bd53c152d7567673bb"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "春词  其二",
        "preface": "",
        "paragraphs": [
            "后主搴香复倚春，潘嫱梳洗最轻盈。",
            "南朝破后无词客，燕子桃花古石城。"
        ],
        "notes": "",
        "id": "921a0a8f2fab6ed850a67e1efc0af837"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "芳草复芳草",
        "preface": "",
        "paragraphs": [
            "芳草复芳草，有人孤倚楼。",
            "明月复明月，何处照离洲。",
            "相见渺无期，此恨讵相知。",
            "日暮天寒吹属玉，蛮江豆蔻重重绿。"
        ],
        "notes": "",
        "id": "23b6846f213ed77ae20ef3c375c8f6b3"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "玉台体  其一",
        "preface": "",
        "paragraphs": [
            "一寸春霏拂绮寮，蕙花江上雪初销。",
            "伤心燕子重来地，无复人吹紫玉箫。"
        ],
        "notes": "",
        "id": "f25167afc155054956f826b39130612f"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "玉台体  其二",
        "preface": "",
        "paragraphs": [
            "主人流落委荒坟，燕子还来坏㦸门。",
            "惟有桃花古时月，端端正正照啼痕。"
        ],
        "notes": "",
        "id": "c809108a2b78c328da1df0a9f8bf8db3"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "晓行",
        "preface": "",
        "paragraphs": [
            "千山万山星斗落，一声两声钟磬清。",
            "路入小桥和梦过，豆花深处草虫鸣。"
        ],
        "notes": "",
        "id": "79b15f3ae9362141eecb4e81ee5965bf"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "陪天童觉禅师如城",
        "preface": "",
        "paragraphs": [
            "风勒江云雪未匀，梦寒不到碧梅春。",
            "破帆又指芜城近，漠漠平沙落雁频。"
        ],
        "notes": "",
        "id": "99d42ccde3551a63ee98724d434bded4"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "赋",
        "preface": "",
        "paragraphs": [
            "柳暗旗亭不忍看，临江愁杀晋衣冠。",
            "伤心明月扬州路，十里珠帘蕙草寒。"
        ],
        "notes": "",
        "id": "dde6e17eebc83848879b6870eebcfbb4"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "示长芦仁禅师",
        "preface": "",
        "paragraphs": [
            "丛丛竹雀閙人家，农事春来渐有涯。",
            "品字柴头煨政暖，不知风雪到梅花。"
        ],
        "notes": "",
        "id": "55df25af449e73b85e1d9b075e8d7dd1"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "别持上人",
        "preface": "",
        "paragraphs": [
            "茂竹永和字，浣花天宝诗。",
            "清江入舟楫，忍泪别僧持。"
        ],
        "notes": "",
        "id": "2f69bd714d3edd02f06fccfc14f8bf7b"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "梅市道中",
        "preface": "",
        "paragraphs": [
            "连雨疏篷不耐关，修眉如失更晴悭。",
            "越王故国无人问，艇子穿花自往还。"
        ],
        "notes": "",
        "id": "6426fd8ddc909caf1c66d12a1904d1e6"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "有怀山房",
        "preface": "",
        "paragraphs": [
            "每忆山房话夜深，几前无主亦无宾。",
            "老兵未领西来意，斜倚屏风一欠伸。"
        ],
        "notes": "",
        "id": "ab89b6896dd5934f524e20c37c36ab43"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "西湖晚归",
        "preface": "",
        "paragraphs": [
            "帖帖平湖印晚天，踏歌游女锦相牵。",
            "凤城半掩人争路，犹有胡琴落后船。"
        ],
        "notes": "",
        "id": "20b27a65b5d440f4807e4e0a5194a5b1"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "书情奉寄蒋弋阳公  其一",
        "preface": "",
        "paragraphs": [
            "五都一何绮，歌管政繁会。",
            "睠我友明月，援琴写秋濑。",
            "何言昃离后，一饱困藜稗。",
            "风雨墨如翳，欲往徒自碍。"
        ],
        "notes": "",
        "id": "0f237287f36795e4d8c5650c2593b782"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "书情奉寄蒋弋阳公  其二",
        "preface": "",
        "paragraphs": [
            "颓年去堂堂，白发新种种。",
            "崎岖造化久，败屦常决踵。",
            "从来万里意，不料乘崄恐。",
            "鸣鹤略九皋，未羡乘轩宠。"
        ],
        "notes": "",
        "id": "654c9f3490b1ec7d4200758a4b37c90f"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "留题吴兴投老庵",
        "preface": "",
        "paragraphs": [
            "白鹭悠悠去不还，渚云汀草一生闲。",
            "暮年不入西州路，空倚梅花说住山。"
        ],
        "notes": "",
        "id": "8b9461efcf4061039b02f8a2bd4dc565"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "送人游姑苏",
        "preface": "",
        "paragraphs": [
            "儿时吾亦寄君州，细细听君说旧游。",
            "处处绿波通酒巷，女郎多在采菱舟。"
        ],
        "notes": "",
        "id": "b62bb75a39065c2c356ad7d2f0116fa5"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "雪后",
        "preface": "",
        "paragraphs": [
            "雪花竹屋未全消，寒雀梢头眼擘椒。",
            "纸合不烟梅自放，底能踏湿渡溪桥。"
        ],
        "notes": "",
        "id": "ad5bb359fa688d2e91f75d75691ccff6"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "九日书吕季慈室",
        "preface": "",
        "paragraphs": [
            "上池入寺见承平，影落南州迹易陈。",
            "手把黄花看新雁，风烟愁杀旧京人。"
        ],
        "notes": "",
        "id": "e8a34e26ac5ebdbf7333da644503907c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "三十六陂春水绿，四十九年人事非。",
            "杨子江头永嘉后，吴侬荡桨北人稀。"
        ],
        "notes": "",
        "id": "bf5978491592bbeeaf6d8e0a928fa116"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "山房惠猫",
        "preface": "",
        "paragraphs": [
            "从来怜汝丈人乌，端正衔蝉雪不如。",
            "江海归来声绕膝，定知分诉食无鱼。"
        ],
        "notes": "",
        "id": "7985678afd917db24c19765475aa7dc4"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "过临平",
        "preface": "",
        "paragraphs": [
            "儿时曾忆此登临，细说穷途有述征。",
            "四十九年蘧伯玉，月明人静过临平。"
        ],
        "notes": "",
        "id": "a0ef79bd5e19440796e319e99d8bc18c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "过西溪",
        "preface": "",
        "paragraphs": [
            "罨画层波蕙草荒，冷云客雁两回皇。",
            "梅花到得吹成雪，尽是清愁不是香。"
        ],
        "notes": "",
        "id": "ca65f7fa45b17b8dbcb314a8d7ac7ee0"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "赠英上人",
        "preface": "",
        "paragraphs": [
            "之秦剩肯迎张禄，踏越何曾用计然。",
            "元鼎事看蛙胜负，大槐人与蚁相连。"
        ],
        "notes": "",
        "id": "2303ddc6da40bfa607a62d2322b2e9fe"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "酒熟",
        "preface": "",
        "paragraphs": [
            "浊醪初熟荐霜螯，不拟寒山不广骚。",
            "清晓豆花篱下立，竹梢独与月争高。"
        ],
        "notes": "",
        "id": "3155d2705bbee590996ac1352b350dcf"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "遣家书",
        "preface": "",
        "paragraphs": [
            "家住鄱城小洞天，经年烹鲤尚茫然。",
            "几回鹊喜无消息，吹杀灯花独自眠。"
        ],
        "notes": "",
        "id": "f5c82ca2cc152b6b9a244a20d7e46b11"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "祝猫",
        "preface": "",
        "paragraphs": [
            "江上孤篷雪压时，每怀寒夜暖相依。",
            "从今休惯穿篱落，取次怀春屡不归。"
        ],
        "notes": "",
        "id": "428670b57a2401347e998c14e798bcc9"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "谁家池馆静萧萧，斜倚朱门不敢敲。",
            "一段好春藏不尽，粉墙斜露杏花梢。"
        ],
        "notes": "",
        "id": "c7eb71905b0e832b811ca1d4653f7a37"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "萱草",
        "preface": "",
        "paragraphs": [
            "雪色侵凌绿剪芽，枝抽寒玉带金葩。",
            "北堂回首伤心处，却复令人恨此花。"
        ],
        "notes": "",
        "id": "8c1b212ede226aa00ca7bf42e7360bfc"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "小破",
        "preface": "",
        "paragraphs": [
            "小破燕支钿早梅，雪云平澹越江迟。",
            "青山岁夜行人少，鸭鸭群飞浅草时。"
        ],
        "notes": "",
        "id": "9cd4452f7f0cc6c97a0309461d3c33e7"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "谢汪尚书见访",
        "preface": "",
        "paragraphs": [
            "黄叶声中接锦鞯，添丁篱落怪相牵。",
            "归来剩欲从僧话，正掩楞伽曝背眠。"
        ],
        "notes": "",
        "id": "b8e7f7bc28fd080ce496596b13530075"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "恰则黄昏雨便晴，青塘迤逦尽蛙鸣。",
            "月明已在芭蕉上，犹有残簷点滴声。"
        ],
        "notes": "",
        "id": "d9e448dacd1db2dc96413113fc42efc2"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "平旦",
        "preface": "",
        "paragraphs": [
            "平旦梅花破冷红，越香何限水流东。",
            "陈年翠袖新年恨，尽在吹香笑语中。"
        ],
        "notes": "",
        "id": "a01a594d6163998d2a481489e976b3fd"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "清修岭",
        "preface": "",
        "paragraphs": [
            "丧胆岩上人，怖死岩下人。",
            "周道自砥直，何枉不问津。",
            "人生贵适意，毋容矫吾真。",
            "渊明兀余年，漉酒乃一巾。"
        ],
        "notes": "",
        "id": "929368838a83a891c4ed8570e07b42c6"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "长松丹井",
        "preface": "",
        "paragraphs": [
            "九转丹砂炼得成，飘飘仙袂入青冥。",
            "一泓寒水留真汞，千岁长松产茯苓。"
        ],
        "notes": "",
        "id": "9efd4d9fe6ac39d2fd8af31e6308b067"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "留云门山中",
        "preface": "",
        "paragraphs": [
            "侨装结束灿花衣，采藿兰娘釂翠卮。",
            "三五二八月皎皎，东西南北草离离。",
            "非君之故岂妄集，对酒不狂无乃痴。",
            "口住山闲省前梦，而今不似洛阳时。"
        ],
        "notes": "",
        "id": "dc3061d56c92aad9f65b0ca05ec6c0d3"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "上雪窦山奉慈院",
        "preface": "",
        "paragraphs": [
            "迢迢岭外雪云明，犹忆尘中见伟人。",
            "沙上岂无新到雁，附来莫厌尺书频。"
        ],
        "notes": "",
        "id": "aeebc29d1f0d7d4181874b53aab8d9ed"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "次韵持上人题延庆寺清玉轩",
        "preface": "",
        "paragraphs": [
            "水芳未动城南路，一一僧簷有竹看。",
            "政尔尘埃能自表，故应悠久澹相安。",
            "长杨晓猎干戈肃，古棘春朝万玉寒。",
            "碧眼阿师来授记，化龙飞去抑何难。"
        ],
        "notes": "",
        "id": "b78ab3b58c5e5a94eaf3dc71a01e781a"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "老子像",
        "preface": "",
        "paragraphs": [
            "函谷关头紫气浓，独教关尹喜相逢。",
            "如何道德五千字，不载周家藏室中。"
        ],
        "notes": "",
        "id": "e13840afeb17326e3659ae3576f93271"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愿同丑万辈，终老孟子门。"
        ],
        "notes": "",
        "id": "cc83f8150d407091a3ea33c46da8e42d"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "客向愁中都老尽，祇留平楚伴销凝。"
        ],
        "notes": "",
        "id": "0da593696011598da34c27998cc6c109"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "流落荒郊道转孤。"
        ],
        "notes": "",
        "id": "609df303d3160e371079a5ef634ff88a"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "老去青林又一霜。"
        ],
        "notes": "",
        "id": "d9f63e4326011af38f0b87b42f7b078d"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "秦南燕北见君难。"
        ],
        "notes": "",
        "id": "df02c94c9e0bab9fa54a06a5e2e9e788"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "指似凤城烟月路。"
        ],
        "notes": "",
        "id": "a04167435cd8ef18fce00d527bad103c"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "空掩玉楼先睡去。"
        ],
        "notes": "",
        "id": "42528c9209d8880c1ade7e7c8d5642f0"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "肠断江南一百五。"
        ],
        "notes": "",
        "id": "04c9a12297922a17a19c7d51d0ec6c1d"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "先到王城第一桥。"
        ],
        "notes": "",
        "id": "4ecf15d7c747b60234426cc96bc0b7b3"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "长干白下相逢少。"
        ],
        "notes": "",
        "id": "1f52efaad9e02ae49d1e36a3b85de8c0"
    },
    {
        "author": "张良臣",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "客子摇船绕画图。"
        ],
        "notes": "",
        "id": "3badded11fe6c3e335b558142d525f86"
    },
    {
        "author": "张良臣",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "昨日豆花篱下过，忽然迎面好风吹。",
            "独自立多时。"
        ],
        "notes": "",
        "id": "3e02505fba9800e01f685092ca981504"
    },
    {
        "author": "张良臣",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "四壁空围恨玉，十香浅捻啼绡。",
            "殷云度雨井桐凋。",
            "雁雁无书又到。",
            "别后钗分燕股，病馀镜减鸾腰。",
            "蛮江豆蔻影连梢。",
            "不道参横易晓。"
        ],
        "notes": "",
        "id": "c031546628ba382213dcce47c7baef22"
    },
    {
        "author": "张良臣",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "佳人满劝金蕉叶，夜玉春温。",
            "别后黄昏。",
            "燕子楼高月一痕。",
            "年年依旧梨花雨，粉泪空存。",
            "流水孤村。",
            "不著寒鸦也断魂。"
        ],
        "notes": "",
        "id": "399ef92ce30176fd3e95985ea5dc86e8"
    }
]