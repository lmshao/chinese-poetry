[
    {
        "author": "仲殊",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "英花万蕊。",
            "醒□丹房玄石髓。",
            "烟驾来时。",
            "一勺仙翁手自随。",
            "旋煎松火。",
            "始觉醍醐直可可。",
            "扶起精神。",
            "洞里天闲日月新。"
        ],
        "notes": "",
        "id": "18618eb1e988e80fe493260247c2c633"
    },
    {
        "author": "仲殊",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "山阴道士。",
            "鹤目龟趺多秀气。",
            "右领将军。",
            "萧散精神一片云。",
            "东山太傅。",
            "落落龙骧兼虎步。",
            "潦倒支公。",
            "穷骨零丁少道风。"
        ],
        "notes": "",
        "id": "bbbc63575f45ad1b0225e22a9a691ea3"
    },
    {
        "author": "仲殊",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "青条绿叶。",
            "结起蓬瀛连万叠。",
            "风引飘飘。",
            "下有红波引六鳌。",
            "五城烟敛。",
            "剪碎采云红点点。",
            "帖在山腰。",
            "旁有斑斑雪未消。"
        ],
        "notes": "",
        "id": "df0e0188d7013b2f733895420d2d2b9b"
    },
    {
        "author": "仲殊",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "江南三月。",
            "犹有枝头千点雪。",
            "邀上芳尊。",
            "却占东君一半春。",
            "尊前眼底。",
            "南国风光都在此。",
            "移过江来。",
            "从此江南不复开。"
        ],
        "notes": "",
        "id": "5119d7ee0fa3333394524262f2ec7038"
    },
    {
        "author": "仲殊",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "谁将妙笔。",
            "写就素缣三百匹。",
            "天下应无。",
            "此是钱塘江上图。",
            "一般奇绝。",
            "云淡天低秋夜月。",
            "费尽丹青。",
            "只这些儿画不成。"
        ],
        "notes": "",
        "id": "9c77369f99764c0c6aa0c03348dc481b"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，直下控淮津。",
            "山放凝云低凤翅，潮生轻浪卷龙鳞。",
            "清洗古今愁。",
            "天尽处，风水接西滨。",
            "井里不传溪上信，杨花犹见渡头春。",
            "愁杀渡江人。"
        ],
        "notes": "",
        "id": "fbb3e2eb8334e2b7e9ee6379d847175c"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，桥下绿杨村。",
            "两谢风流称郡守，二苏家世作州民。",
            "文彩动星辰。",
            "书万卷，今日富儿孙。",
            "三径客来消永昼，百壶酒尽过芳春。",
            "江月伴开尊。"
        ],
        "notes": "",
        "id": "b10163e15c5333d1df76a7d10cc59747"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，樽酒上西楼。",
            "调鼎勋庸还世事，镇江旌节从仙游。",
            "楼下水空流。",
            "桃李在，花月更悠悠。",
            "侍燕歌终无旧梦，画眉灯暗至今愁。",
            "香冷舞衣秋。"
        ],
        "notes": "",
        "id": "915dd4f96e3d19fca8d55ae39e5d935c"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，浮玉旧花宫。",
            "琢破琉璃闲世界，化城楼阁在虚空。",
            "香雾锁重重。",
            "天共水，高下混相通。",
            "云外月轮波底见，倚阑人在一光中。",
            "此景与谁同。"
        ],
        "notes": "",
        "id": "370a84480dc040c9492a8587251a291d"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，多景在楼前。",
            "京口万家寒食日，淮南千里夕阳天。",
            "天际几重山。",
            "莺啼处，人倚画阑干。",
            "西寨烟深晴后色，东风春减夜来寒。",
            "花满过江船。"
        ],
        "notes": "",
        "id": "d4c2d0bcc4865cbf83298da457c139f5"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，春坞锁池亭。",
            "山送云来长入梦，水浮花去不知名。",
            "烟草上东城。",
            "歌榭外，杨柳晚青青。",
            "收拾年华藏不住，暗传消息漏新声。",
            "无计奈流莺。"
        ],
        "notes": "",
        "id": "44898e8813348b30553d6c7cb6b6e76b"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，溪上百花堆。",
            "宴罢歌声随水去，梦回春色入门来。",
            "芳草遍池台。",
            "文彩动，奎璧烂昭回。",
            "玉殿仪刑推旧德。",
            "金銮词赋少高才。",
            "丹诏起风雷。"
        ],
        "notes": "",
        "id": "79c8528a7ef2fa76ed8c374bacef8c69"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，桥下渌波平。",
            "画柱千年尝有鹤，垂杨三月未闻莺。",
            "行乐过清明。",
            "南北岸，花市管弦声。",
            "邀客上楼双榼酒，舣舟清夜两街灯。",
            "直上月亭亭。"
        ],
        "notes": "",
        "id": "7134803a720dccb9af21c9262c802e23"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，城里小花山。",
            "淡薄融香松滴露，萧疏笼翠竹生烟。",
            "风月共闲闲。",
            "金晕暗，灯火小红莲。",
            "太尉昔年行乐地，都人今日散花天。",
            "桃李但无言。"
        ],
        "notes": "",
        "id": "e8d669e40d89fd92894c1e898c71b93f"
    },
    {
        "author": "仲殊",
        "dynasty": "宋",
        "type": "词",
        "rhythmic": "南徐好",
        "title": "",
        "preface": "",
        "paragraphs": [
            "南徐好，鼓角乱云中。",
            "金地浮山星雨点，铁城横锁瓮三重。",
            "开国旧夸雄。",
            "春过后，佳气荡晴空。",
            "渌水画桥沽酒市，清江晚渡落花风。",
            "千古夕阳红。"
        ],
        "notes": "",
        "id": "00c096df4a9968950b28f850c9caad24"
    },
    {
        "author": "仲殊",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "金甃蟠龙尾，莲开舞凤头。",
            "凉生宫殿不因秋。",
            "门外莫寻尘世，卷地江流。",
            "霁色澄千里，潮声带两洲。",
            "月华轻泛浪花浮。",
            "今夜蓬莱归梦，十二琼楼。"
        ],
        "notes": "",
        "id": "d2d6b28a19e4ecaef055bffb3cc4e023"
    },
    {
        "author": "仲殊",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "解舞清平乐，如今说向谁。",
            "红炉片雪上钳锤。",
            "打就金毛狮子、也堪疑。",
            "木女明开眼，泥人暗皱眉。",
            "蟠桃已是著花迟。",
            "不向春风一笑、待何时。"
        ],
        "notes": "",
        "id": "d28649667c2c7735dacf9d2ee456076e"
    },
    {
        "author": "仲殊",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "十里青山远，潮平陆带沙。",
            "数声啼鸟怨年华。",
            "又是凄凉时候、在天涯。",
            "白露收残暑，清风衬晚霞。",
            "绿杨堤畔闹荷花。",
            "记得年时沽酒、那人家。"
        ],
        "notes": "",
        "id": "f6ba34aa910f743576ab3981ccbfe31c"
    },
    {
        "author": "仲殊",
        "dynasty": "宋",
        "type": "词",
        "rhythmic": "夏云峰",
        "title": "",
        "preface": "",
        "paragraphs": [
            "天阔云高，溪横水远。",
            "晚日寒生轻晕。",
            "闲阶静、杨花渐少，朱门掩、莺声犹嫩。",
            "悔匆匆、过却清明，旋占得馀芳，已成幽恨。",
            "都几日阴沈，连宵慵困。",
            "起来韶华都尽。",
            "怨入双眉闲斗损。",
            "乍品得情怀，看承全近。",
            "深深态、无非自许。",
            "厌厌意、终羞人间。",
            "争知道、梦里蓬莱，待忘了馀香，时传音信。",
            "纵留得莺花，东风不住，也则眼前愁闷。"
        ],
        "notes": "",
        "id": "c5d34bc1fa4b7936a233365fcf99d368"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "戏马风流，佩茱萸时节。"
        ],
        "notes": "",
        "id": "1a7ad174cafd838d226748138a680246"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "玉线金针，千般声笑，月下人家。"
        ],
        "notes": "",
        "id": "629d649e1cd42ac42fab25c359cc1553"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "疏雨洗云轺，望极银河影里。"
        ],
        "notes": "",
        "id": "6ee9983cdc9db75e47554a89c796da0b"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "遥想天孙离别后，一宵欢会，暂停机杼。"
        ],
        "notes": "",
        "id": "0d818533b48312c5b9fbbcccc8c81543"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "柏觞敛滟银幡小。"
        ],
        "notes": "",
        "id": "ed6dd4a3ec0c50825333bdd2dc02b8c4"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "椒觞献寿瑶觞满。",
            "采幡儿、轻轻剪。"
        ],
        "notes": "",
        "id": "fbbbc9774343e7d0ee7c4a9ed53b1e8a"
    },
    {
        "author": "仲殊",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "潇潇暮雨，梨花寒食。"
        ],
        "notes": "",
        "id": "bfcea59724035059fd63909dd25921a3"
    },
    {
        "author": "仲殊",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "花戟云幡拥上方。",
            "画帘风细度春香。",
            "银色界前多远景。",
            "人静。",
            "铁城西面又斜阳。",
            "山色入江流不尽，古今一梦莫思量。",
            "故里无家归去懒。",
            "伤远。",
            "年华满眼多凄凉。"
        ],
        "notes": "",
        "id": "4b72552b448bc95b8070f27553f8d611"
    },
    {
        "author": "仲殊",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "延陵福绪，蔼遗芳馀庆，直至如今。",
            "帝锡朋龟曾献策。",
            "早揖丹桂华簪。",
            "一代荣名，三州遗爱，留入歌吟。",
            "归来湖山付得，依旧闲心。",
            "延赏报德推封。",
            "名迁书监，喜天恩垂临。",
            "拜舞龙香还注想，丹阙拖紫垂金。",
            "酒满霞觞，期君眉寿，千岁与披衿。",
            "年年风月，两行门外桐阴。"
        ],
        "notes": "",
        "id": "af19e3a05126129c265b203504670d6c"
    },
    {
        "author": "仲殊",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "故园避暑，爱繁阴翳日，流霞供酌。",
            "竹影筛金泉漱玉，红映微花帘箔。",
            "素质生风，香肌无汗，绣扇长闲却。",
            "双鸾栖处，绿筠时下风箨。",
            "吹断舞影歌声，阳台人去，有当年池阁。",
            "佩结兰英凝念久，言语精神依约。",
            "燕别雕梁，归鸿紫塞，音信凭谁托。",
            "争知好景，为君长是萧索。"
        ],
        "notes": "",
        "id": "e1246de84857f1ee9fe4944a19d8ce1a"
    },
    {
        "author": "仲殊",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "水枫叶下，乍湖光清浅。",
            "凉生商素。",
            "西帝宸游罗翠盖，拥出三千宫女。",
            "绛采娇春，铅华掩昼，占断鸳鸯浦。",
            "歌声摇曳，浣沙人在何处。",
            "别岸孤袅一枝，广寒宫殿，冷落栖愁苦。",
            "雪艳冰肌羞淡泊，偷把胭脂匀注。",
            "媚脸笼霞，芳心泣露，不肯为云雨。",
            "金波影里，为谁长恁凝伫。"
        ],
        "notes": "",
        "id": "755ae6fafe373c1bff515a8f06143988"
    },
    {
        "author": "仲殊",
        "dynasty": "宋",
        "type": "词",
        "rhythmic": "惜双双・惜分飞",
        "title": "",
        "preface": "",
        "paragraphs": [
            "瘐领香前亲写得。",
            "子细看，粉匀无迹。",
            "月殿休寻觅。",
            "姑射人来，知是曾相识。",
            "不要青春闲用力。",
            "也曾寄、江南信息。",
            "著意应难摘。",
            "留与梨花，比并真颜色。"
        ],
        "notes": "",
        "id": "cdec37bfc94f09c3071d1ef513738e7b"
    },
    {
        "author": "仲殊",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "成都好，药市晏游闲。",
            "步出五门鸣剑佩，别登三岛看神仙。",
            "缥缈结灵烟。",
            "云影里，歌吹暖霜天。",
            "何用菊花浮玉醴，愿求朱草化金丹。",
            "一粒定长年。"
        ],
        "notes": "",
        "id": "127e6f99dcaf6a778fd9496b6fc7617f"
    },
    {
        "author": "仲殊",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "成都好，蚕市趁遨游。",
            "夜放笙歌喧紫陌，春遨灯火上高楼。",
            "车马溢瀛洲。",
            "人散后，茧馆喜绸缪。",
            "柳叶已饶烟黛细，桑条何似玉纤柔。",
            "立马看风流。"
        ],
        "notes": "",
        "id": "dc7c776f499e78cbc633fda4b7a331c7"
    },
    {
        "author": "仲殊",
        "dynasty": "宋",
        "type": "词",
        "rhythmic": "柳垂金",
        "title": "",
        "preface": "",
        "paragraphs": [
            "中春天气禁烟暖。",
            "馀七叶，丹蓂未卷。",
            "海岳灵辉储庆远。",
            "降非熊，运符亨旦。",
            "宝雾香凝，非锦筵红荐。",
            "永算金尊屡满，酒里千年春烂漫。",
            "共朱颜，镇长相见。"
        ],
        "notes": "",
        "id": "f7788149775db3c48e0d2a9decca72bc"
    },
    {
        "author": "仲殊",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "岸草平沙。",
            "吴王故苑，柳袅烟斜。",
            "雨后寒轻，风前香软，春在梨花。",
            "行人一棹天涯。",
            "酒醒处，残阳乱鸦。",
            "门外秋千，墙头红粉，深院谁家。"
        ],
        "notes": "",
        "id": "e39359de0daa32c0806c10baa2f154d6"
    },
    {
        "author": "仲殊",
        "dynasty": "宋",
        "type": "词",
        "rhythmic": "楚宫春慢",
        "title": "",
        "preface": "",
        "paragraphs": [
            "轻盈绛雪。",
            "乍团聚同心，千点珠结。",
            "画馆绣幄低飞，融融香彻。",
            "笑里精神放纵，断未许、年华偷歇。",
            "信任芳春都不管，淅淅南熏，别是一家风月。",
            "扁舟去后，回望处、娃宫凄凉凝咽。",
            "身似断云零落，深心难说。",
            "不与雕栏寸地，忍覰著、漂流离缺。",
            "尽目厌厌总无语，不及高唐梦里，相逢时节。"
        ],
        "notes": "",
        "id": "dbfed12fe033ef32e83693be8d1d459d"
    },
    {
        "author": "仲殊",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "长庚星驭重来日，结灵秀、东阳清骨。",
            "过中秋，两夜月犹圆，五福降、先宫第一。",
            "鹤书新自金门出。",
            "乍受得、王宫缨绂。",
            "更登仙、箓上与长年，倩东斗、真人按笔。"
        ],
        "notes": "",
        "id": "f2f4cbaefd9e1fc75009f47353741691"
    },
    {
        "author": "仲殊",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "凤帘舞带花铺绣。",
            "水沉暖、祥烟迷昼。",
            "凤衔灯照蕊珠筵，韵双琯、钧声已奏。",
            "绮罗人劝千秋寿。",
            "吉祥满、十分芳酒。",
            "愿人间、嘉庆一千年，共南极、东华长久。"
        ],
        "notes": "",
        "id": "c9716340e24b5866e1d4dc9f537b8ccd"
    },
    {
        "author": "仲殊",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "笙歌喜庆争催晓。",
            "篆烟舞、龙鸾缥缈。",
            "香罗上、不尽寿仙人，献一段、长生寿草。",
            "一心一意同欢笑。",
            "两心事、卒难得了。",
            "教传语、天上太白星，剩借取、几千年好。"
        ],
        "notes": "",
        "id": "9dd25ffd378d7bd75ed2c405c48a0b18"
    },
    {
        "author": "仲殊",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "仙郎心似长江阔。",
            "妾意如、波间明月。",
            "相随定、一带向东流，共宴乐、无时暂歇。",
            "长生只在长欢悦。",
            "除此外、总应虚设。",
            "笙歌里、身住几何年，十字儿、头边下撇。"
        ],
        "notes": "",
        "id": "5b02437d235161dfadaacf0c7f6639f5"
    },
    {
        "author": "仲殊",
        "dynasty": "宋",
        "type": "词",
        "rhythmic": "永同欢",
        "title": "",
        "preface": "",
        "paragraphs": [
            "绣帘卷，沉烟细。",
            "燕堂深，玳筵初启。",
            "庭下芝兰，劝金卮，有多少雍容和气。"
        ],
        "notes": "",
        "id": "deb326eda5b1808f1082332af6f4694a"
    },
    {
        "author": "仲殊",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "广寒晓驾，姑射寻仙侣。",
            "偷被霜华送将去。",
            "过越岭、栖息南枝，匀妆面、凝酥轻聚。",
            "爱横管、孤度陇头声，尽拼得幽香，为君分付。",
            "水亭山驿，衰草斜阳，无限行人断肠处。",
            "尽为我、留得多情，何须待、春风相顾。",
            "任倒断、深思向梨花，也无奈寒食，几番春雨。"
        ],
        "notes": "",
        "id": "06a70cecbe68b4ec7cf437f799d01b2d"
    },
    {
        "author": "仲殊",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "楚客才华为发扬。",
            "深林著意不相忘。",
            "梦成燕国正芬芳。",
            "莫把品名闲议拟，且看青凤羽毛长。",
            "十分领取面前香。"
        ],
        "notes": "",
        "id": "b7f7e711c6584e5352bb414c48607445"
    },
    {
        "author": "仲殊",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "三月迟迟，牡丹时节，算来淑景方融。",
            "板舆闲暇，香雾锁花宫。",
            "曾侍瑶池宴席，三千女，深浅匀红。",
            "轻含笑，尊前认得，阿母旧慈容。",
            "倾心。",
            "齐献寿，一时倾倒，春在杯中。",
            "戏彩衣间作，喜气重重。",
            "更有天仙寄语，教皓鹤、双舞云空。",
            "人长命，花枝长在，岁又东风。"
        ],
        "notes": "",
        "id": "48187b2a3a68b5ecc8feaa3a01946f4f"
    },
    {
        "author": "仲殊",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "晓日迎凉，烟华生翠，玉麟香转风轻。",
            "细丝钧管，罗绮拥芝庭。",
            "竞折蟠桃献寿，雨露罩，春下仙瀛。",
            "碧池上，龟游鹤舞，一曲奏长生。",
            "当年。",
            "嘉庆会，兰江秀气，星昴光灵。",
            "奄奕世馀徽，同降元精。",
            "此日中吴太守，看看秉、廊庙钧衡。",
            "麒麟阁，功名第一，从此入丹青。"
        ],
        "notes": "",
        "id": "6c5b9742871b4bec597e38662448452e"
    },
    {
        "author": "仲殊",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "春遇瑶池，长空飞下残英片。",
            "素光围练。",
            "寒透笙歌院。",
            "莫把寿阳，妆信传书箭。",
            "掩香面。",
            "汉宫寻遍。",
            "月里还相见。"
        ],
        "notes": "",
        "id": "74c7d5c00c956121e596693c80466e8a"
    },
    {
        "author": "仲殊",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "飞香漠漠帘帷暖。",
            "一线水沈烟未断。",
            "红楼西畔小阑干，尽日倚阑人已远。",
            "黄梅雨入芭蕉晚。",
            "凤尾翠摇双叶短。",
            "旧年颜色旧年心，留到如今春不管。"
        ],
        "notes": "",
        "id": "dcb1a9177701d374215cf1da60df2545"
    },
    {
        "author": "仲殊",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "融融十月小春天。",
            "翼翼清都降圣贤。",
            "大抵龙飞云必动，请观二十七年前。",
            "方今龙又当天德，即日云将拥地仙。",
            "富（下缺）"
        ],
        "notes": "",
        "id": "4e3d86c6424111dfbae7f6754e7a6379"
    },
    {
        "author": "仲殊",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "黄金线软，玉露声轻润。",
            "青头破出芽，拂烟痕、一枝犹嫩。",
            "东风著意，不放舞间□，春渐暖，柔无力，依依怨和□。",
            "旗亭带晚，又是清明近。",
            "惹尽别离愁，约啼莺、深深与问。",
            "灞陵伤感，那更入阳关，扳折处，我无心，行人自多恨。"
        ],
        "notes": "",
        "id": "c4ce2b95c1e1165d8f43b253d6f66f73"
    },
    {
        "author": "仲殊",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "年芳已远，凉夏疏疏雨。",
            "菊占此时开，背佳期、清秋何处。",
            "滴成金豆，弹破栗文圆，临水槛，倚风亭，全胜东篱暮。",
            "茱萸未结，谁是多情侣。",
            "菖叶与葵花，也相饶、也□羞妒。",
            "主人著意，何必念登高，浮酒面，解烦襟，消尽当筵暑。"
        ],
        "notes": "",
        "id": "6ee22efe9cd43662cb8797409590bb99"
    },
    {
        "author": "仲殊",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "清江平淡，疏雨和烟染。",
            "春在广寒宫，付江梅、先开素艳。",
            "年年第一，相见越溪东，云体态，雪精神，不把年华占。",
            "山亭水榭，别恨多销黯。",
            "又是主人来，更不辜、香心一点。",
            "题诗才思，清似玉壶冰，轻回顾，落尊前，桃杏声华减。"
        ],
        "notes": "",
        "id": "05e15caf5a4d649a9ad24c9f6371b1b0"
    },
    {
        "author": "仲殊",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "一番雨过年芳浅。",
            "袅袅心情懒。",
            "章台人过马嘶声。",
            "小眉不盏恨盈盈。",
            "怨清明。",
            "烟柔露软湖东岸。",
            "恼乱春风惯。",
            "一声莺是故园莺。",
            "及至如今□闻处、又多情。"
        ],
        "notes": "",
        "id": "d79f3768376696ac3835990cd03ed912"
    },
    {
        "author": "仲殊",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "开到杏花寒食近，人在花前，宿酒和春困。酒有尽时情不尽，日长只恁厌厌闷。",
            "经岁别离闲与问，花上啼莺，解道深深恨。可惜断云无定准，不能为寄蓝桥信。"
        ],
        "notes": "",
        "id": "be43177109e7dc0de6f1e1b4914e6d5f"
    },
    {
        "author": "仲殊",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "北固山前波浪远，铁瓮城头，画角残声短。促酒溅金催小宴，灯摇蜡焰香风软。",
            "落日烟霞晴满眼，欲仗丹青，巧笔彤牙管。解写伊川山色浅，谁能画得江天晚。"
        ],
        "notes": "",
        "id": "0fe3a6a48b998599cf6a3f72cb0d88ae"
    },
    {
        "author": "仲殊",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "乙未河清九曲，神霄瑞降群仙。",
            "唯公殊宠最华年。",
            "高侍玉皇香案。",
            "富贵鹏程九万，康宁鹤算三千。",
            "功成拔宅上青天，愿厕庭中鸡犬。"
        ],
        "notes": "",
        "id": "94da65651f72895bde713c9fd275c9bd"
    },
    {
        "author": "仲殊",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "耐老花间的子，长生海里明珠。",
            "南天星象降真符。",
            "五福同行同住。",
            "秀骨养成犀顶，被人唤作龙驹。",
            "传家事业有诗书。",
            "富贵功名看取。"
        ],
        "notes": "",
        "id": "801c168ba07e05516ea5fcd4a8f31443"
    },
    {
        "author": "仲殊",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "味过华林芳蒂，色兼阳井沈朱。",
            "轻匀绛蜡裹团酥。",
            "不比人间甘露。",
            "神鼎十分火枣，龙盘三寸红珠。",
            "清含冰蜜洗云腴。",
            "只恐身轻飞去。"
        ],
        "notes": "",
        "id": "0d610aa0ff9d504f9a6ae784e36ed420"
    },
    {
        "author": "仲殊",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "涌金门外小瀛洲。",
            "寒食更风流。",
            "红船满湖歌吹，花外有高楼。",
            "晴日暖，淡烟浮。",
            "恣嬉游。",
            "三千粉黛，十二阑干，一片云头。"
        ],
        "notes": "",
        "id": "283ca51fc398205eee21ef24764a8256"
    },
    {
        "author": "仲殊",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "长桥春水拍堤沙。",
            "疏雨带残霞。",
            "几声脆管何处，桥下有人家。",
            "宫树绿，晚烟斜。",
            "噪闲鸦。",
            "山光无尽，水风长在，满面杨花。"
        ],
        "notes": "",
        "id": "5d82ca8e2e890dfa388989ba8486b9e4"
    },
    {
        "author": "仲殊",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "清波门外拥轻衣。",
            "杨花相送飞。",
            "西湖又还春晚，水树乱莺啼。",
            "闲院宇，小帘帏。",
            "晚初归。",
            "钟声已过，篆香才点，月到门时。"
        ],
        "notes": "",
        "id": "c92f578c9cce39058e942937378b504c"
    },
    {
        "author": "仲殊",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "锺山影里看楼台。",
            "江烟晚翠开。",
            "六朝旧时明月，清夜满秦淮。",
            "寂寞处，两潮回。",
            "黯愁怀。",
            "汀花雨细，水树风闲，又是秋来。"
        ],
        "notes": "",
        "id": "4c294e6f258c9882bdc886a3848f38db"
    },
    {
        "author": "仲殊",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "楚江南岸小青楼。",
            "楼前人檥舟。",
            "别来后庭花晚，花上梦悠悠。",
            "山不断，水空流，漫凝眸。",
            "建康宫殿，燕子来时，多少闲愁。"
        ],
        "notes": "",
        "id": "c60af32a21ede9ff25b785dd4087ab84"
    },
    {
        "author": "仲殊",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "德感元精，岳方孕秀。",
            "才明渊智神兼授。",
            "飞鸣早应舜韶来，五符千骑难淹久。",
            "熊梦开祥，龟文献寿。",
            "龙香卷雾摇东斗。",
            "南天为现老人暑，一时顶礼抬双神。"
        ],
        "notes": "",
        "id": "082ce77360681db46e35679d13d6f06a"
    },
    {
        "author": "仲殊",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "浓润侵衣，暗香飘砌。",
            "雨中花色添憔悴。",
            "凤鞋湿透立多时，不言不语厌厌地。",
            "眉上新愁，手中文字。",
            "因何不倩鳞鸿寄。",
            "想伊只诉薄情人，官中谁管闲公事。"
        ],
        "notes": "",
        "id": "4930e7013c67cc5bde3d7973b5eef8c4"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "一双鹤绕蟠桃戏。",
            "说人间千岁。",
            "昨夜降元精，蓬矢桑弧，又报千家喜。",
            "绮罗庭院笙歌沸。",
            "拥玳簪珠履。",
            "五福一……。"
        ],
        "notes": "",
        "id": "b34c4258782e63a2a78d34b01ec3b581"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "轻红蔓引丝多少。",
            "剪青兰叶巧。",
            "人向月中归，留下星钿，弹破真珠小。",
            "等闲不管春知道。",
            "多著绣帘围绕。",
            "只恐被东风，偷得馀香，分付闲花草。"
        ],
        "notes": "",
        "id": "cf32ae51ce3c286992838d4b3eb651df"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "望金华真界，宝婺星垣，瑞符玄动。",
            "羽葆莱游，有八鸾环拥。",
            "日在龙房，下弦平月，见崧岳生申。",
            "天上三奇，人间五福，一齐景宠。",
            "骞树七台，紫微金简，授箓延年，大椿腾颂。",
            "玉液称觞，引长生歌送。",
            "彩雾笼云，舞香花萼，降蕊珠仙众。",
            "太史多才，功成异日，鸣箫双凤。"
        ],
        "notes": "",
        "id": "ebd71c796167141e1efc692361502c69"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "骤西风凄惨，秋昊平分，晚收清昼。",
            "素月潜生，倚危墙时候。",
            "渐照芳樽，前中孤影，喜暂时为友。",
            "醉学吴儿，狂歌乱拍，蹁跹双袖。",
            "堪叹从来，误了词赋，进取才能，桂枝难勾。",
            "纵得虚名，与平生相负。",
            "缰锁尘埃，愿怀圭组，强剑眉低首。",
            "平地神仙，清凉世界，君曾知否。"
        ],
        "notes": "",
        "id": "da783e3f81cec345c8ff354bd37d8a75"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "过灵香一炷，燕馆清虚，晚窗风细。",
            "雨入园林，荡凝烟摇曳。",
            "天上春融，暖移残腊，早信音来至。",
            "宫粉龙香，一时拈入，江梅轻蕊。",
            "人在瑶山，九仙书府，静与羲皇，淡然相对。",
            "锦琴无声，鼓一轩和气。",
            "丹枝高枝，旧香芬馥，惹赐袍春翠。",
            "再揖文章，声名定与，渊云相继。"
        ],
        "notes": "",
        "id": "9e203f8b949aeee49957ef181b8255c0"
    },
    {
        "author": "仲殊",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "报一阳初动，二五蓂疏，履长时候。",
            "大昴星精，宛分灵储秀。",
            "早运钧衡，亟还貂衮，向载歌成后。",
            "书展仪形，承华羽翼，恩深惟旧。",
            "天眷难留，片帆归去，縠水柯山，故人携手。",
            "枕月眠云，老华胥闲昼。",
            "夕宴朝欢，况当加庆，献我公眉寿。",
            "五福千祥，山长水远，一樽芳酒。"
        ],
        "notes": "",
        "id": "d6440b70ae96e163213b9bae15f438ed"
    },
    {
        "author": "仲殊",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "丛霄逸韵祥烟渺。",
            "摇金翠、玲珑三岛。",
            "地控全吴，山横旧楚春来早。",
            "千里断云芳草。",
            "六朝遗恨连江表。",
            "都分付、倚楼吟啸。",
            "铁瓮城头，一声画角吹残照。",
            "带夜潮来到。"
        ],
        "notes": "",
        "id": "3a3939e355ca494bb1545d792010ffec"
    },
    {
        "author": "仲殊",
        "dynasty": "宋",
        "type": "词",
        "rhythmic": "鹊踏枝",
        "title": "",
        "preface": "",
        "paragraphs": [
            "一霎雕栏疏雨罢，三月十三，曾是寒食夜。尽日暖香熏柏麝，西施醉起留归驾。",
            "酒满玻璃花艳冶，莫负春心，快饮千锺罢。春在燕堂帘幕下，年芳不问东君借。"
        ],
        "notes": "",
        "id": "18b774fb8c9933d35012546d0d5b5c1e"
    },
    {
        "author": "仲殊",
        "dynasty": "宋",
        "type": "词",
        "rhythmic": "鹊踏枝",
        "title": "",
        "preface": "",
        "paragraphs": [
            "斜日平山寒已薄，雪过松梢，犹有残英落。晚色际天天似幕，一尊先与东风约。",
            "邀得红梅同宴乐，酒面融春，春满纤纤萼。客意为伊浑忘却，归船且傍花阴泊。"
        ],
        "notes": "",
        "id": "7677f8fa89bd5e709fcc5f7aa1d1e0d3"
    }
]