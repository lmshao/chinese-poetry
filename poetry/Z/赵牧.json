[
    {
        "author": "赵牧",
        "dynasty": "唐",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "云翁耕扶桑，种黍养日乌。",
            "手挼六十花甲子，循环落落如弄珠。",
            "长绳系日未是愚，有翁临镜捋白须。",
            "饥魂吊骨吟古书，冯唐八十无高车。",
            "人生如云在须臾，何乃自苦八尺躯。",
            "裂衣换酒且为娱，劝君朝饮一瓢。",
            "夜饮一壶，杞天崩。",
            "雷腾腾，桀非尧是何足凭。",
            "桐君桂父岂胜我，醉里白龙多上升。",
            "菖蒲花开鱼尾定，金丹始可延君命。"
        ],
        "notes": "",
        "id": "5d059247582a992f39918c4852dfe342"
    }
]