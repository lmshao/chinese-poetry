[
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "闻龙学平昔曾游颍川西湖有诗以寄之",
        "preface": "",
        "paragraphs": [
            "河势横斜带地形，碧油具旆昔常经。",
            "驿名未改风尘黑，碑字犹存雨藓青。",
            "荐福园林僧杳渺，撷芳洲渚续娉婷。",
            "汝南一值贤人降，分野于今占德星。"
        ],
        "notes": "",
        "id": "119fada046b4c2651b231287c1ea5b75"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "送龙学和寄王元之郎中",
        "preface": "",
        "paragraphs": [
            "未持双节去朝元，玉陛犹虚侍从班。",
            "龟洛旧游天直上，鸡林新句海中间。",
            "品流有日归陶冶，隐逸无时奉宴闲。",
            "鹤驭仙游何处所，轩皇冠剑在桥山。"
        ],
        "notes": "",
        "id": "325dc26322f79583115541169915e112"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "琐闱官接凤凰巢，蔼蔼青云器业高。",
            "一代后先书惠化，三朝中外主风骚。",
            "阜安广粤新城郭，慑伏幽燕旧节旄。",
            "元相台楼何处是，蓬莱山压海波涛。"
        ],
        "notes": "",
        "id": "0ae87d03106e16f3827138c3b5aa09bb"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "凤山阁",
        "preface": "",
        "paragraphs": [
            "举头何处认京华，凤阁层层出乱霞。",
            "山势转来双径曲，水声分去一川斜。",
            "丹青隐映林间焙，黑白微茫石上畬。",
            "遇兴每须穷日夕，槛边修竹砌边花。"
        ],
        "notes": "",
        "id": "6d324cc22880d60fc18a0ebeb6d0b863"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "惠应庙",
        "preface": "",
        "paragraphs": [
            "一家终日在楼台，弈局斜兼画卷开。",
            "幽鸟影穿红烛去，寒蟾光落素琴来。",
            "钓丝暮惹苹间浪，篆石春浮藓上埃。",
            "三数寺通溪畔路，好寻僧借度时杯。"
        ],
        "notes": "",
        "id": "0b2ce5e89fd27aa0825129d53bb937ac"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "伏承君仪使君郎中宠示佳什谨次严韵",
        "preface": "",
        "paragraphs": [
            "飞鸟影穿红烛去，寒蟾光落素琴来。",
            "三数寺通溪畔路，好从僧僧借渡时杯。"
        ],
        "notes": "",
        "id": "73a87cd9981792c13a5a0f4c27a29c19"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "宿猿洞和程师孟韵",
        "preface": "",
        "paragraphs": [
            "月上高台云半屏，洞门休唤夕阳扃。",
            "巍冠不整跏趺坐，秋楮斓斑数点星。"
        ],
        "notes": "",
        "id": "49396b94e70a3033fea543196ea998a9"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "宿猿洞",
        "preface": "",
        "paragraphs": [
            "洞天虚寂翠屏欹，心迹萧然万物齐。",
            "无奈宿猿嫌宿客，夜深犹拥乱云啼。"
        ],
        "notes": "",
        "id": "db7b2e5ddc99360293082ed3214ff150"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "宿猿洞再和程师孟韵",
        "preface": "",
        "paragraphs": [
            "入林休顾小猿惊，寿酒交持石外亭。",
            "刺史尊崇上卿月，主人高隐少微星。",
            "只因避雨投松盖，屡为障风夹桧屏。",
            "笑语林猿能解意，往来应不限岩扃。"
        ],
        "notes": "",
        "id": "6693f6733975cf9c405b805a830e820c"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云蒸洞穴秋成雨，泉落庭除夏结冰。"
        ],
        "notes": "",
        "id": "f1c760c57f77165fdf84013803c2358b"
    },
    {
        "author": "张徽",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "晓塔影分山店北，暮钟声落海门西。"
        ],
        "notes": "",
        "id": "4fd8ef55c4b5992526ca2e2a08c49849"
    }
]