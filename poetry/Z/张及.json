[
    {
        "author": "张及",
        "dynasty": "宋",
        "type": "诗",
        "rhythmic": "",
        "title": "赠黄孙二处士",
        "preface": "",
        "paragraphs": [
            "二公高节厌喧卑，同寄萧宫共展眉。",
            "玉树冰壶齐品格，野云臯鹤本追随。",
            "泉流指下何人赏，岳峭毫端祇自知。",
            "绻恋贤侯美风教，故山归去尚迟迟。"
        ],
        "notes": "",
        "id": "609acd730c75930b9711538cf523d9f3"
    },
    {
        "author": "张及",
        "dynasty": "宋",
        "type": "诗",
        "rhythmic": "",
        "title": "赠杜鼎升",
        "preface": "",
        "paragraphs": [
            "家本樊川老蜀都，世家冠剑岂寒儒。",
            "年耕尚可储三载，酒战犹能敌百夫。",
            "僻爱舜琴湘水弄，每悬孙画醉仙图。",
            "孟光笑语长相逐，唤作梁鸿得也无。"
        ],
        "notes": "",
        "id": "67b30b87aefe27f29abf5b75e31f1f5e"
    }
]