[
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "和太原山亭怀古诗",
        "preface": "",
        "paragraphs": [
            "中庭起崖谷，漱玉下涟漪。",
            "丹丘谁云远，寓象得心期。",
            "岂不贵钟鼎，至怀在希夷。",
            "唯当蓬莱阁，灵凤复来仪。"
        ],
        "notes": "",
        "id": "0c22dfbcd857d1d13d1f87c7a711c6d6"
    },
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "和裴司空答张秘书赠马诗",
        "preface": "",
        "paragraphs": [
            "阁下从容旧客卿，寄来骏马赏高情。",
            "任追烟景骑仍醉，知有文章倚便成。",
            "步步自怜春日影，萧萧犹起朔风声。",
            "须知上宰吹嘘意，送入天门上路行。"
        ],
        "notes": "",
        "id": "a30d4c5876bc0211fa3b270eb924890e"
    },
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夫子生知者，相期妙理中。"
        ],
        "notes": "",
        "id": "3b9e9d37b4ee7d7239cc4b399b780cb6"
    }
]