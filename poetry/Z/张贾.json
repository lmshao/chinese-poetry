[
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "和太原山亭怀古诗",
        "preface": "",
        "paragraphs": [
            "中庭起崖谷，漱玉下涟漪。",
            "丹丘谁云远，寓象得心期。",
            "岂不贵钟鼎，至怀在希夷。",
            "唯当蓬莱阁，灵凤复来仪。"
        ],
        "notes": "",
        "id": "09e83efff5d4824e9798b9de75c62fdd"
    },
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "和裴司空答张秘书赠马诗",
        "preface": "",
        "paragraphs": [
            "阁下从容旧客卿，寄来骏马赏高情。",
            "任追烟景骑仍醉，知有文章倚便成。",
            "步步自怜春日影，萧萧犹起朔风声。",
            "须知上宰吹嘘意，送入天门上路行。"
        ],
        "notes": "",
        "id": "1aaf93059e14eabfa431eacb94f81001"
    },
    {
        "author": "张贾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夫子生知者，相期妙理中。"
        ],
        "notes": "",
        "id": "1cf663d40b1fbac7b284b5e14e8b9581"
    }
]