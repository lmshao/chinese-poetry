[
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "孤山观雪  其一",
        "preface": "",
        "paragraphs": [
            "莫谓湖山景，寻常总一般。",
            "欲穷清胜处，须向雪中看。"
        ],
        "notes": "",
        "id": "ae61302d879123d09c9ee3954cf2101c"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "孤山观雪  其二",
        "preface": "",
        "paragraphs": [
            "乘兴寻幽不怕寒，喜将山水雪中看。",
            "等闲哦出西湖句，自有清新上笔端。"
        ],
        "notes": "",
        "id": "547507622e70bd5fe0d6f994d7144d3f"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "别天台",
        "preface": "",
        "paragraphs": [
            "携家隠青山，青山不我留。",
            "遣我出山去，再拜辞丹丘。",
            "王命急星火，驾言促西游。",
            "朝游白云城，暮宿黄花洲。",
            "佳人牵我衣，挽断不回头。",
            "路傍立樵叟，问我何所求。",
            "长安美少年，气概凌清秋。",
            "鸾台与凤阁，一一皆俊游。",
            "掉臂尔欲往，独不愧且羞。",
            "此言真吾药，口讷不易酬。",
            "我本麋鹿性，直与山林投。",
            "云何就冷局，岁月空悠悠。",
            "愿公看我还，长歌赋归休。"
        ],
        "notes": "",
        "id": "5b583a028e15082401ca84cf0a3d5e94"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "绀宇凌云接太和，萦回委曲过山阿。",
            "灵峰散彩祥光满，宝盏浮花景象多。",
            "瀑布迅从双涧落，禅徒争向一梁过。",
            "何当摆脱尘埃路，洗去人间万事磨。"
        ],
        "notes": "",
        "id": "e20ca147d2009d4e942217762b77e581"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题兜率寺",
        "preface": "",
        "paragraphs": [
            "一到巾山眼界宽，招提直在翠微间。",
            "黄鹂过处金穿柳，白鹭飞时雪点山。",
            "渔艇两三随月上，海帆八九趁潮还。",
            "归时听得梅花角，落日西城未掩关。"
        ],
        "notes": "",
        "id": "b6ee3d092e8bcfd605033d5ca6c430cb"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题顺感院",
        "preface": "",
        "paragraphs": [
            "一上危梯一解颜，重岗复岭四周环。",
            "山川尽出登临外，天地都归俯仰间。",
            "飞鸟直随双目断，游云长与片心闲。",
            "文书了却无余事，日午须来日落还。"
        ],
        "notes": "",
        "id": "d328a06b5301f21a52fa1bab23456a2e"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题北山松轩",
        "preface": "",
        "paragraphs": [
            "万木有荣谢，此松无盛衰。",
            "梦阑秋韵起，棋罢午阴移。",
            "般匠顾不顾，秦君知未知。",
            "亭亭高节在，看取雪霜时。"
        ],
        "notes": "",
        "id": "a2aa45ca1483b1de7e8ee27954485315"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题显孝南山寺",
        "preface": "",
        "paragraphs": [
            "背日西来眼界明，隔溪遥见梵王城。",
            "旌旗夹道蔽山影，笳鼓入林闻谷声。",
            "青鸟向人疑有意，白云迎客不无情。",
            "夕阳临水共归去，明日纷纷尘事生。"
        ],
        "notes": "",
        "id": "d191319aef4be79ecbb2b65098f65f6c"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "秋光及物眼犹迷，著叶婆娑拟碧鸡。",
            "精采十分佯欲动，五更只欠一声啼。"
        ],
        "notes": "",
        "id": "a6479015fd52ec5026ac692bdd0c0f7f"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "樱桃",
        "preface": "",
        "paragraphs": [
            "王母阶前种几株，水晶帘外看如无。",
            "只应汉武金盘上，泻得珊珊白露珠。"
        ],
        "notes": "",
        "id": "a48f9dfc7e22140ff4c32040c018602c"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "萍",
        "preface": "",
        "paragraphs": [
            "斑斑染黛色差匀，个个微圆类绿萍。",
            "不比榆钱铺砌白，未饶荷叶点溪青。",
            "陶镕尽出春工巧，磨就多应雨夜零。",
            "好与诗人买风月，何妨积贮满空庭。"
        ],
        "notes": "",
        "id": "d83c7b9be2f39219722cbc24854e93d6"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "秋日泛西湖",
        "preface": "",
        "paragraphs": [
            "湖光山色共争秋，一点尘埃无觅处。",
            "沉沉水底见青天，画舸直疑天上去。"
        ],
        "notes": "",
        "id": "ab3b6ae1c6c4c1adf8d8b357e3afe1a8"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "泛湖晚归",
        "preface": "",
        "paragraphs": [
            "日脚掩西山，四面烟光起。",
            "片月落湖心，照破琉璃髓。",
            "水面天光阔，孤烟暝不收。",
            "休瞻一钩月，挂起旅人愁。"
        ],
        "notes": "",
        "id": "ee8701adb0d1fd50fc3fed5022f38bef"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "宿普圆寺二首  其一",
        "preface": "",
        "paragraphs": [
            "芒鞋侵晓踏青霜，九里松阴引兴长。",
            "云雾浅深山变态，风烟舒卷水晶光。",
            "千岩寒月笼疏薄，一笛西风度渺茫。",
            "短艇不来人意懒，谁知搔首正相望。"
        ],
        "notes": "",
        "id": "1ae19b5f315479d02094050b77c0a349"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "宿普圆寺二首  其二",
        "preface": "",
        "paragraphs": [
            "仙巾鹤氅与云轻，晚出岩梯最上层。",
            "复复陇头归去雁，阴阴松下远来僧。",
            "风吹寒水光成叠，木落重峦碧有棱。",
            "行到湖边归兴尽，画桥临水与谁凭。"
        ],
        "notes": "",
        "id": "05a85abddae502e9b150fde17c3256a9"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "泛舟晚出北关",
        "preface": "",
        "paragraphs": [
            "舟泛寒塘静，人归一叶间。",
            "影疏行处柳，青远望中山。",
            "道在身从老，诗穷意觉闲。",
            "到家秋敛足，有谓掩柴关。"
        ],
        "notes": "",
        "id": "6f10460204f1f010f312e0e1d23aa92e"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "上竺真辩师",
        "preface": "",
        "paragraphs": [
            "一别支公仅两年，山房高隠尚恬然。",
            "心清已澈灵泉奥，行峻应磨峭壁坚。",
            "俗眼不来青障里，孤峰谁认白云边。",
            "更期香火深寒夜，坐使飞花坠九天。"
        ],
        "notes": "",
        "id": "b05123d1c994ff4c028d7fc97f5a932a"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愁从竹叶杯中去，老向菱花镜里来。"
        ],
        "notes": "",
        "id": "c38ce244cc4b8ce2afc6692ea9d1d67e"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "几夜已生蝴蝶梦，三年辜负鹧鸪班。"
        ],
        "notes": "",
        "id": "ec297a61a9e62f0c7147a050af1abc6f"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "青镜不览一两日，白发又添三四茎。"
        ],
        "notes": "",
        "id": "d7d00d20841fefb3823eec9eef3f4f1d"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "青灯影冷棋三战，红火炉温酒一杯。"
        ],
        "notes": "",
        "id": "641f0533c07b28d618ba992c65a9115b"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "四山来不断，一水去无穷。"
        ],
        "notes": "",
        "id": "fe0507e30359fdce76c8c1deadbee2ff"
    }
]