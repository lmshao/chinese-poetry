[
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "孤山观雪  其一",
        "preface": "",
        "paragraphs": [
            "莫谓湖山景，寻常总一般。",
            "欲穷清胜处，须向雪中看。"
        ],
        "notes": "",
        "id": "80e37c3d92612919fd6ed88c23ca2a43"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "孤山观雪  其二",
        "preface": "",
        "paragraphs": [
            "乘兴寻幽不怕寒，喜将山水雪中看。",
            "等闲哦出西湖句，自有清新上笔端。"
        ],
        "notes": "",
        "id": "95a4263590cac9d55952b1889f87a78e"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "别天台",
        "preface": "",
        "paragraphs": [
            "携家隠青山，青山不我留。",
            "遣我出山去，再拜辞丹丘。",
            "王命急星火，驾言促西游。",
            "朝游白云城，暮宿黄花洲。",
            "佳人牵我衣，挽断不回头。",
            "路傍立樵叟，问我何所求。",
            "长安美少年，气概凌清秋。",
            "鸾台与凤阁，一一皆俊游。",
            "掉臂尔欲往，独不愧且羞。",
            "此言真吾药，口讷不易酬。",
            "我本麋鹿性，直与山林投。",
            "云何就冷局，岁月空悠悠。",
            "愿公看我还，长歌赋归休。"
        ],
        "notes": "",
        "id": "efb9d0a2743e6a3dad8f895af63cc133"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "绀宇凌云接太和，萦回委曲过山阿。",
            "灵峰散彩祥光满，宝盏浮花景象多。",
            "瀑布迅从双涧落，禅徒争向一梁过。",
            "何当摆脱尘埃路，洗去人间万事磨。"
        ],
        "notes": "",
        "id": "876fe360ed557061d52bce624e563b73"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题兜率寺",
        "preface": "",
        "paragraphs": [
            "一到巾山眼界宽，招提直在翠微间。",
            "黄鹂过处金穿柳，白鹭飞时雪点山。",
            "渔艇两三随月上，海帆八九趁潮还。",
            "归时听得梅花角，落日西城未掩关。"
        ],
        "notes": "",
        "id": "8849f06b8cab7032a8759eaaf42e7947"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题顺感院",
        "preface": "",
        "paragraphs": [
            "一上危梯一解颜，重岗复岭四周环。",
            "山川尽出登临外，天地都归俯仰间。",
            "飞鸟直随双目断，游云长与片心闲。",
            "文书了却无余事，日午须来日落还。"
        ],
        "notes": "",
        "id": "dc57a2a8442fd8a8f24e598b3d55a257"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题北山松轩",
        "preface": "",
        "paragraphs": [
            "万木有荣谢，此松无盛衰。",
            "梦阑秋韵起，棋罢午阴移。",
            "般匠顾不顾，秦君知未知。",
            "亭亭高节在，看取雪霜时。"
        ],
        "notes": "",
        "id": "c01080e72c56359f9f01eeaff407f80d"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "题显孝南山寺",
        "preface": "",
        "paragraphs": [
            "背日西来眼界明，隔溪遥见梵王城。",
            "旌旗夹道蔽山影，笳鼓入林闻谷声。",
            "青鸟向人疑有意，白云迎客不无情。",
            "夕阳临水共归去，明日纷纷尘事生。"
        ],
        "notes": "",
        "id": "e956bd8e16b804327ddf72ba931b1bbe"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "秋光及物眼犹迷，著叶婆娑拟碧鸡。",
            "精采十分佯欲动，五更只欠一声啼。"
        ],
        "notes": "",
        "id": "e8c036e0a13e375118a928b89d9e132a"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "樱桃",
        "preface": "",
        "paragraphs": [
            "王母阶前种几株，水晶帘外看如无。",
            "只应汉武金盘上，泻得珊珊白露珠。"
        ],
        "notes": "",
        "id": "c4b1c9ae36cbafe6794853dde7990098"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "萍",
        "preface": "",
        "paragraphs": [
            "斑斑染黛色差匀，个个微圆类绿萍。",
            "不比榆钱铺砌白，未饶荷叶点溪青。",
            "陶镕尽出春工巧，磨就多应雨夜零。",
            "好与诗人买风月，何妨积贮满空庭。"
        ],
        "notes": "",
        "id": "4e6f0caad391fc650c7f137435b95e49"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "秋日泛西湖",
        "preface": "",
        "paragraphs": [
            "湖光山色共争秋，一点尘埃无觅处。",
            "沉沉水底见青天，画舸直疑天上去。"
        ],
        "notes": "",
        "id": "ad24c2d738d3664e76907a43ac29269e"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "泛湖晚归",
        "preface": "",
        "paragraphs": [
            "日脚掩西山，四面烟光起。",
            "片月落湖心，照破琉璃髓。",
            "水面天光阔，孤烟暝不收。",
            "休瞻一钩月，挂起旅人愁。"
        ],
        "notes": "",
        "id": "538abb9bf55ae8741d1d5654d2a413d6"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "宿普圆寺二首  其一",
        "preface": "",
        "paragraphs": [
            "芒鞋侵晓踏青霜，九里松阴引兴长。",
            "云雾浅深山变态，风烟舒卷水晶光。",
            "千岩寒月笼疏薄，一笛西风度渺茫。",
            "短艇不来人意懒，谁知搔首正相望。"
        ],
        "notes": "",
        "id": "19d884acd39f07bac1f5cf041e35bb78"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "宿普圆寺二首  其二",
        "preface": "",
        "paragraphs": [
            "仙巾鹤氅与云轻，晚出岩梯最上层。",
            "复复陇头归去雁，阴阴松下远来僧。",
            "风吹寒水光成叠，木落重峦碧有棱。",
            "行到湖边归兴尽，画桥临水与谁凭。"
        ],
        "notes": "",
        "id": "6b9648614b0fae6be314d86f59f7502a"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "泛舟晚出北关",
        "preface": "",
        "paragraphs": [
            "舟泛寒塘静，人归一叶间。",
            "影疏行处柳，青远望中山。",
            "道在身从老，诗穷意觉闲。",
            "到家秋敛足，有谓掩柴关。"
        ],
        "notes": "",
        "id": "4b5f62f47dd7eca8f250ef4576b2ff60"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "上竺真辩师",
        "preface": "",
        "paragraphs": [
            "一别支公仅两年，山房高隠尚恬然。",
            "心清已澈灵泉奥，行峻应磨峭壁坚。",
            "俗眼不来青障里，孤峰谁认白云边。",
            "更期香火深寒夜，坐使飞花坠九天。"
        ],
        "notes": "",
        "id": "cc2475c459d0f42b6c14f76477e5712f"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "愁从竹叶杯中去，老向菱花镜里来。"
        ],
        "notes": "",
        "id": "089e087eb44fcd4085295bd3354e4ee5"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "几夜已生蝴蝶梦，三年辜负鹧鸪班。"
        ],
        "notes": "",
        "id": "19a4cb1591b661392b0e2e1181020811"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "青镜不览一两日，白发又添三四茎。"
        ],
        "notes": "",
        "id": "dcffa8b3a3539c58f4e87eaedb488e87"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "青灯影冷棋三战，红火炉温酒一杯。"
        ],
        "notes": "",
        "id": "c62c22ff3dcd6914b6293d0b265868eb"
    },
    {
        "author": "赵企",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "四山来不断，一水去无穷。"
        ],
        "notes": "",
        "id": "f7c21b8108bb1f02f1d86271212bd5ca"
    },
    {
        "author": "赵企",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "闻道南丹风土美。",
            "流出溅溅五溪水。",
            "威仪尽识汉君臣，衣冠已变□番子。",
            "凯歌还、欢声载路。",
            "一曲春风里。",
            "不日万年觞，猺人北面朝天子。"
        ],
        "notes": "",
        "id": "e7380c121314fd316253ab9e41961db9"
    },
    {
        "author": "赵企",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "骑马踏红尘，长安重到。",
            "人面依前似花好。",
            "旧欢才展，又被新愁分了。",
            "未成云雨梦，巫山晓。",
            "千里断肠，关山古道。",
            "回首高城似天杳。",
            "满怀离恨，付与落花啼鸟。",
            "故人何处也，青春老。"
        ],
        "notes": "",
        "id": "f73632c59ea805100faa04dbb87fc5ff"
    }
]