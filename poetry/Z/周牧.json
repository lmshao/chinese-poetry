[
    {
        "author": "周牧",
        "dynasty": "宋",
        "type": "诗",
        "rhythmic": "",
        "title": "资圣寺",
        "preface": "",
        "paragraphs": [
            "点点晴光滴翠岚，参天松干影毵毵。",
            "穿云日阅客十数，汲水时闻僧两三。",
            "俗子遶登山勒马，禅心常共丹同龛。",
            "烹茶汲取盈瓯雪，一味清霜齿颊寒。"
        ],
        "notes": "",
        "id": "7c548b3355942663197abbbfcc182dd7"
    },
    {
        "author": "周牧",
        "dynasty": "宋",
        "type": "诗",
        "rhythmic": "",
        "title": "超览亭",
        "preface": "",
        "paragraphs": [
            "翠微深处著亭台，抖擞红尘双眼开。",
            "岚影剩添杯色好，泉声不带市喧来。",
            "竹间啼鸟破山寂，天际孤舟界浪回。",
            "占断鹞峰无限景，何妨杖屦日徘徊。"
        ],
        "notes": "",
        "id": "5c15c1ee9d59352c45744208fed31bdc"
    }
]