[
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "重阳宴东观山亭和从事卢顺之",
        "preface": "",
        "paragraphs": [
            "乱山青翠郡城东，爽节凭高一望通。",
            "交友会时丝管合，羽觞飞处笑言同。",
            "金英耀彩晴云外，玉树凝霜暮雨中。",
            "高咏已劳潘岳思，醉欢慙道自车公。"
        ],
        "notes": "",
        "id": "fb50b8c0b483a570f5e99658c7fc65f0"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "独秀山",
        "preface": "",
        "paragraphs": [
            "孤峰不与众山俦，直入青云势未休。",
            "会得乾坤融结意，擎天一柱在南州。"
        ],
        "notes": "",
        "id": "85108b55617fa0d98fe8bcd9fb8405e4"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "醉石",
        "preface": "",
        "paragraphs": [
            "山南山北郁嵯峨，千古声名保不磨，笑入醉乡聊偃卧，我临苔石重摩挲。",
            "（见影印天一阁藏《正德南康府志》卷十）。"
        ],
        "notes": "",
        "id": "bb497a4fa64d81579588f8daf922f384"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "鹿石晓寒云漠漠，虎溪春浅水潺潺。",
            "（见《舆地纪胜》卷三十《江州》）。"
        ],
        "notes": "",
        "id": "3961bc386c09b9313d2407ba6431b539"
    }
]