[
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "杜鹃花  其一",
        "preface": "",
        "paragraphs": [
            "云树重重和泪冷，故宫遗庙有知音。",
            "秦吴万里皆芳草，染到山花恨最深。"
        ],
        "notes": "",
        "id": "4cc472dc818f378a9ee3a2b3e76f3806"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "杜鹃花  其二",
        "preface": "",
        "paragraphs": [
            "春山未有杜鹃啼，花发杜鹃知不知。",
            "寄语催归尽哀怨，莫将啼血污仙姿。"
        ],
        "notes": "",
        "id": "dc4022fddae80effa20faedc0b47c7b1"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "杜鹃花  其三",
        "preface": "",
        "paragraphs": [
            "冰肌玉骨擅无双，不与山花鬭艳妆。",
            "欲染啼红冤杜宇，争如傅粉伴何郎。"
        ],
        "notes": "",
        "id": "53d2bf25a373b6ac842e896582e5a245"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "枫",
        "preface": "",
        "paragraphs": [
            "黄红紫绿岩峦上，远近高低松竹间。",
            "山色未应秋后老，灵枫方为驻童颜。"
        ],
        "notes": "",
        "id": "7d7e242399221eb56f00effc56a26df8"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其一",
        "preface": "",
        "paragraphs": [
            "伊吾维吾，椎鲁株愚。",
            "友资其深，片雪洪罏。"
        ],
        "notes": "",
        "id": "2c6e0d75ff051561aeaa8fa33858d48b"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其二",
        "preface": "",
        "paragraphs": [
            "伊吾维吾，瓮牖绳枢。",
            "爰升其华，秋月冰壶。"
        ],
        "notes": "",
        "id": "c90425edeec3e73dd0c5937e8f55ccd4"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其三",
        "preface": "",
        "paragraphs": [
            "伊吾维吾，缉柳编蒲。",
            "爰席其珍，尺璧珊瑚。"
        ],
        "notes": "",
        "id": "a05462d0316c916fc94a39effc219d2a"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其四",
        "preface": "",
        "paragraphs": [
            "伊吾维吾，朝𫗴暮糊。",
            "爰𫗦其{饣臾}，醴酪醍醐。"
        ],
        "notes": "",
        "id": "4a3e179f5ca72ca7969260237329df82"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其五",
        "preface": "",
        "paragraphs": [
            "伊吾维吾，何以为娱。",
            "爰心其声，钟磬笙竽。"
        ],
        "notes": "",
        "id": "c17074e4fa8660c527c18f0ca65a4be2"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "北窗伊吾  其六",
        "preface": "",
        "paragraphs": [
            "北窗伊吾，吾谁与俱。",
            "融融沂风，怀哉舞雩。"
        ],
        "notes": "",
        "id": "f98105208eee50f990a7c6219f0885fb"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "阅浯溪集用山谷韵",
        "preface": "",
        "paragraphs": [
            "花间小阁临清溪，绿窗坐阅三吾碑。",
            "恍如登高俯绝壑，倚杖松阴挽兔丝。",
            "幽寻胜赏客思奇，一声欵乃谁家儿。",
            "浯溪映带湘东西，碧山曾看漫郎栖。",
            "银钩玉筯苔藓古，神剜天画非人为。",
            "忆昔储皇披舆图，白衣山人称帝师。",
            "汾营老将智勇俱，阴霾四塞天戈挥。",
            "至今老石励庸懦，野水亦解扶颠危。",
            "后来吊古者为谁，涪翁清响车攻诗。",
            "当时寡和孤白雪，我故欲尾春风辞。",
            "恨不插羽西南飞，山前更著小艇随。",
            "夜阑忽梦访遗址，月色惨淡猿声悲。"
        ],
        "notes": "",
        "id": "3b986e0005b153b0e08eaa57f09fd5cd"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "雨中见花",
        "preface": "",
        "paragraphs": [
            "细雨歛轻尘，枝间态度新。",
            "春疑天雨宝，寒怯地铺裀。",
            "叶底含羞女，阑边倚醉人。",
            "休将脂粉涴，一一是天真。"
        ],
        "notes": "",
        "id": "fea58a336aada77a0232f2450dd33030"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "悼鹤",
        "preface": "",
        "paragraphs": [
            "乘化归辽海，双龙一不开。",
            "坠翎留片雪，遗迹印荒苔。",
            "月朗怜孤唳，琴间忆共来。",
            "瘗铭为琢石，鸡鹜不须猜。"
        ],
        "notes": "",
        "id": "e06952c07b137d28867d198cb352ac2f"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "蓝溪道中",
        "preface": "",
        "paragraphs": [
            "绿窈雨初歇，清和日正长。",
            "乳禽穿薄霭，弱蔓上颓墙。",
            "村市笋厨美，田家麰饵香。",
            "老翁扶杖出，小立看移秧。"
        ],
        "notes": "",
        "id": "e2463239bc6b4c9d9ce07d98d7b0b532"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一",
        "preface": "",
        "paragraphs": [
            "圣德光天下，岁功成闰余。",
            "百篇推帝典，一半是农书。"
        ],
        "notes": "",
        "id": "3a8f717cc428dfb8372e205bc4ebc05a"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其二",
        "preface": "",
        "paragraphs": [
            "遯迹陶渔久，论功纳麓多。",
            "已传精一语，更作勅天歌。"
        ],
        "notes": "",
        "id": "bff31d1778fa2d68aa540c005987a7e5"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其三",
        "preface": "",
        "paragraphs": [
            "地已还三壤，彝方次九畴。",
            "基图天与子，典则我贻谋。"
        ],
        "notes": "",
        "id": "0be26b35db4ed9dcfba7afddfaff0a57"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其四",
        "preface": "",
        "paragraphs": [
            "罪己桑林六，仁心祝网三。",
            "只应宽代虐，何事德怀惭。"
        ],
        "notes": "",
        "id": "28e84605d3e64653eb97ca6f67f9f217"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其五",
        "preface": "",
        "paragraphs": [
            "大邑周新造，曾孙武始王。",
            "伯夷方马谏，尚父已鹰扬。"
        ],
        "notes": "",
        "id": "1b09d04e2c4f6cb0b6a73d04cf3ea0c4"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其六",
        "preface": "",
        "paragraphs": [
            "万世家为国，长城山作围。",
            "试凭骊岫望，秦鹿几年肥。"
        ],
        "notes": "",
        "id": "8d41dcc64f31f9528a342206f8392df5"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其七",
        "preface": "",
        "paragraphs": [
            "真主乘昌运，假王恢隽功。",
            "如何亡頼子，失笑未央宫。"
        ],
        "notes": "",
        "id": "48375167d91fbb11daf00c8c10d0a343"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其八",
        "preface": "",
        "paragraphs": [
            "意豁高皇似，雄才大敌摧。",
            "万方瞻日角，列宿粲云台。"
        ],
        "notes": "",
        "id": "f23c3f3918667d6dca5edb09db607114"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其九",
        "preface": "",
        "paragraphs": [
            "横槊真名将，燃萁亦忍人。",
            "大君时有命，雅意俗还淳。"
        ],
        "notes": "",
        "id": "798aca330ff6dab40d24e8c7a85ed43c"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一○",
        "preface": "",
        "paragraphs": [
            "犬噬忧方重，羊车意转深。",
            "可怜司马国，又属问蟆人。"
        ],
        "notes": "",
        "id": "20fbf308d80d3fad79a9b642752d82d5"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一一",
        "preface": "",
        "paragraphs": [
            "马浮虽是谶，牛继亦殊闻。",
            "昔者车书共，天乎南北分。"
        ],
        "notes": "",
        "id": "6165bd3ebf6f233cbf7eea9d9a037598"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一二",
        "preface": "",
        "paragraphs": [
            "已拓三秦地，宁无几月留。",
            "登城聊北望，老泪不胜流。"
        ],
        "notes": "",
        "id": "1f800e67beb61cbb3f4d5c404e5fef19"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一三",
        "preface": "",
        "paragraphs": [
            "戡难功何补，欺孤计已深。",
            "尽饶摧导玉，那解贱黄金。"
        ],
        "notes": "",
        "id": "030c42afe94b6c79b121ea41f0fcbd96"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一四",
        "preface": "",
        "paragraphs": [
            "玉陛尊梁帝，金园号群公。",
            "闻经同泰寺，索蜜净居宫。"
        ],
        "notes": "",
        "id": "9e117f51ac86c8074a4f8ee5527484c0"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一五",
        "preface": "",
        "paragraphs": [
            "清净方贻笑，庄严更舍身。",
            "基图虽肇始，识趣只庸人。"
        ],
        "notes": "",
        "id": "ccac933459a00be04622aa660e356433"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一六",
        "preface": "",
        "paragraphs": [
            "猛上临光殿，生擒归命侯。",
            "师心无学术，与子失贻谋。"
        ],
        "notes": "",
        "id": "78827c5ddc8e02cbbbb82cd671554154"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一七",
        "preface": "",
        "paragraphs": [
            "唐室恢新造，秦王有大功。",
            "一人居北极，太子在东宫。"
        ],
        "notes": "",
        "id": "68d9ca2879b0e5f240df0d188318e5d9"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一八",
        "preface": "",
        "paragraphs": [
            "未必黄明在，终令丑口亡。",
            "难教疎网漏，不直败毡藏。"
        ],
        "notes": "",
        "id": "db6e2601b131c8969651659d9688ab4f"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其一九",
        "preface": "",
        "paragraphs": [
            "刺心真有志，批颊更何为。",
            "试问唐新主，何如亚子时。"
        ],
        "notes": "",
        "id": "47cd21157911f55cbefc9114ed14765c"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其二○",
        "preface": "",
        "paragraphs": [
            "尊以父皇帝，赂之十六州。",
            "终无噉饭所，谁不石郎羞。"
        ],
        "notes": "",
        "id": "0ee154022210b42bf723bf68f0c69dc3"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其二一",
        "preface": "",
        "paragraphs": [
            "不假契丹力，踢翻麦饭盂。",
            "试看龙衮畔，还有雀儿无。"
        ],
        "notes": "",
        "id": "58b4e81cb9e3baea715fc4c29d6b0e9b"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "咏史二十二首  其二二",
        "preface": "",
        "paragraphs": [
            "坤舆聊底定，鼎祚又更新。",
            "五代无真主，世宗差可人。"
        ],
        "notes": "",
        "id": "edcfa8daea0cdcef15731fd9d270d197"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "和人渊明采菊图",
        "preface": "",
        "paragraphs": [
            "渊明为米腰慵折，送酒人来却强颜。",
            "今日东篱重采菊，只应醒眼对南山。"
        ],
        "notes": "",
        "id": "1f9c1784b02529182ee2b711386adf35"
    },
    {
        "author": "赵戣",
        "dynasty": "宋",
        "type": "诗",
        "rhythmic": "",
        "title": "锦𫛶夜逸",
        "preface": "",
        "paragraphs": [
            "草径鬰纡溪隔村，谁抽关𫔎逋孤鸳。",
            "林樊搜纠崖厂邃，岸曲括责菰茭根。",
            "初拟布罟鼠盗夜，又恐缺月狐乘昏。",
            "死壳枯梗秘踪迹，老圉劝我增垣藩。"
        ],
        "notes": "",
        "id": "6260d3f166d31ea691a64f4eb6799e02"
    }
]