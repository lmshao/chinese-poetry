[
    {
        "author": "赵溍",
        "dynasty": "宋",
        "type": "诗",
        "rhythmic": "",
        "title": "秋浦楼义训",
        "preface": "",
        "paragraphs": [
            "人生五马贵，岂直荣其身。",
            "千里民社寄，委任至不轻。",
            "西风塞枣红，边备最为急。",
            "军政无他长，事事须责实。",
            "公足以服众，谦足以来贤。",
            "善政培根本，宽民乃其先。",
            "人生皆有性，感动须诚悫。",
            "当知愚而神，勿以术笼络。",
            "夫人当壮岁，血气未易平。",
            "喜怒不可从，反而求诸心。",
            "赏罚国之权，毋以逞私欲。",
            "断者不可续，黥者亲族辱。",
            "忠孝关大节，清白守家传。",
            "汝看简册载，不以名利言。",
            "吾年七十余，自觉犹矍铄。",
            "勉力报君恩，步步踏实着。"
        ],
        "notes": "",
        "id": "b53aeca06a29845f0afaddff642a71cd"
    },
    {
        "author": "赵溍",
        "dynasty": "宋",
        "type": "诗",
        "rhythmic": "",
        "title": "焦山顽石偈",
        "preface": "",
        "paragraphs": [
            "丹石无光古刹存，芦沙渔鼓□朝昏。",
            "江淮门户天分合，日月轩窗海吐吞。",
            "山足半沉曾瘗鹤，云腰中断可呼猿。",
            "丁宁为我留佳处，茅屋三间护竹根。"
        ],
        "notes": "",
        "id": "2cd840a45abb196fe943350a02295ca8"
    }
]