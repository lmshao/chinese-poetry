[
    {
        "author": "赵良玉",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "红杏香中，绿杨影里，画桥春水泠泠。",
            "深沉院满，风送卖花声。",
            "又是清明近也，粉墙畔，时有迁莺。",
            "当此际，人传天上，特降玉麒麟。",
            "风云。",
            "今会遇，名邦坐抚，入侍严宸。",
            "更儿孙兰玉，都是宁馨。",
            "脆管繁弦竞奏，蕙炉袅，沉水烟轻。",
            "华筵罢，江城回首，一点寿星明。"
        ],
        "notes": "",
        "id": "a18c42fdf372bd23c0f425aef2876f6b"
    }
]