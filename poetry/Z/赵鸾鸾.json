[
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "云鬟",
        "preface": "",
        "paragraphs": [
            "扰扰香云湿未干，鸦领蝉翼腻光寒。",
            "侧边斜插黄金凤，妆罢夫君带笑看。"
        ],
        "notes": "",
        "id": "85efe84a99db8c76f2a329933fc8bffc"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "柳眉",
        "preface": "",
        "paragraphs": [
            "弯弯柳叶愁边戏，湛湛菱花照处频。",
            "妩媚不烦螺子黛，春山画出自精神。"
        ],
        "notes": "",
        "id": "aa9c33197ad465dcd281f900ae40d6fa"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "檀口",
        "preface": "",
        "paragraphs": [
            "衔杯微动樱桃颗，咳唾轻飘茉莉香。",
            "曾见白家樊素口，瓠犀颗颗缀榴芳。"
        ],
        "notes": "",
        "id": "dbe93ff46796f5fe18e3dc316e3882c5"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "纤指",
        "preface": "",
        "paragraphs": [
            "纤纤软玉削春葱，长在香罗翠袖中。",
            "昨日琵琶弦索上，分明满甲染猩红。"
        ],
        "notes": "",
        "id": "26035a1bcbf52fdafa41b8c22ecebf4d"
    },
    {
        "author": "赵鸾鸾",
        "dynasty": "唐",
        "type": "诗",
        "rhythmic": "",
        "title": "酥乳",
        "preface": "",
        "paragraphs": [
            "粉香汗湿瑶琴轸，春逗酥融绵雨膏。",
            "浴罢檀郎扪弄处，灵华凉沁紫葡萄。"
        ],
        "notes": "",
        "id": "a22701fa55c238de1f827fd628659df4"
    }
]