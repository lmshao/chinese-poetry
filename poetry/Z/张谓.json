[
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "读后汉逸人传二首 一",
        "preface": "",
        "paragraphs": [
            "子陵没已久，读史思其贤。",
            "谁谓颍阳人，千秋如比肩。",
            "尝闻汉皇帝，曾是旷周旋。",
            "名位苟无心，对君犹可眠。",
            "东过富春渚，乐此佳山川。",
            "夜卧松下月，朝看江上烟。",
            "钓时如有待，钓罢应忘筌。",
            "生事在林壑，悠悠经暮年。",
            "于今七里濑，遗迹尚依然。",
            "高台竟寂寞，流水空潺湲。"
        ],
        "notes": "",
        "id": "c95360f646277f8be7fb440fd0a2a877"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "读后汉逸人传二首 二",
        "preface": "",
        "paragraphs": [
            "庞公南郡人，家在襄阳里。",
            "何处偏来往，襄阳东陂是。",
            "誓将业田种，终得保妻子。",
            "何言二千石，乃欲劝吾仕。",
            "鹳鹊巢茂林，鼋鼍穴深水。",
            "万物从所欲，吾心亦如此。",
            "不见鹿门山，朝朝白云起。",
            "采药复采樵，优游终暮齿。"
        ],
        "notes": "",
        "id": "24dd54e7dac05f9034ca11c5164149fc"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "同孙构免官后登蓟楼",
        "preface": "",
        "paragraphs": [
            "昔在五陵时，年少心亦壮。",
            "尝矜有奇骨，必是封侯相。",
            "东走到营州，投身似边将。",
            "一朝去乡国，十载履亭障。",
            "部曲皆武夫，功成不相让。",
            "犹希虏尘动，更取林胡帐。",
            "去年大将军，忽负乐生谤。",
            "北别伤士卒，南迁死炎瘴。",
            "濩落悲无成，行登蓟丘上。",
            "长安三千里，日夕西南望。",
            "寒沙榆塞没，秋水滦河涨。",
            "策马从此辞，云山保闲放。"
        ],
        "notes": "",
        "id": "44839e3e837c5d6c0abe39984d1c7922"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "代北州老翁荅",
        "preface": "",
        "paragraphs": [
            "负薪老翁往北州，北望乡关生客愁。",
            "自言老翁有三子，两人已向黄沙死。",
            "如今小儿新长成，明年闻道又征兵。",
            "定知此别必零落，不及相随同死生。",
            "尽将田宅借邻伍，且复伶俜去乡士。",
            "在生本求多子孙，及有谁知更辛苦。",
            "近传天子尊武臣，强兵直欲静胡尘。",
            "安边自合有长策，何必流离中国人。"
        ],
        "notes": "",
        "id": "ee7f52bc6c4fe66af7aa15a7607bcf5f"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "湖上对酒行",
        "preface": "",
        "paragraphs": [
            "夜坐不厌湖上月，昼行不厌湖上山。",
            "眼前一尊又长满，心中万事如等闲。",
            "主人有黍百余石，浊醪数斗应不惜。",
            "即今相对不尽欢，别后相思复何益。",
            "茱萸湾头归路赊，愿君且宿黄公家。",
            "风光若此人不醉，参差辜负东园花。"
        ],
        "notes": "",
        "id": "a10b2c53f29de29d02581a6627123846"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "赠乔琳",
        "preface": "",
        "paragraphs": [
            "去年上策不见收，今年寄食仍淹留。",
            "羡君有酒能便醉，羡君无钱能不忧。",
            "如今五侯不爱客，羡君不问五侯宅。",
            "如今七贵方自尊，羡君不过七贵门。",
            "丈夫会应有知己，世上悠悠何足论。"
        ],
        "notes": "",
        "id": "8bea4de9ab444879d438bb32acd32133"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "邵陵作",
        "preface": "",
        "paragraphs": [
            "尝闻虞帝苦忧人，祗为苍生不为身。",
            "已道一朝辞北阙，何须五月更南巡。",
            "昔时文武皆销铄，今日精灵常寂寞。",
            "斑竹年来笋自生，白苹春尽花空落。",
            "遥望零陵见旧丘，苍梧云起至今愁。",
            "惟余帝子千行泪，添作潇湘万里流。"
        ],
        "notes": "",
        "id": "0debe864364687658f3078f9b0c7b17c"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "寄李侍御",
        "preface": "",
        "paragraphs": [
            "柱下闻周史，书中慰越吟。",
            "近看三岁字，遥见百年心。",
            "价以吹嘘长，恩从顾盼深。"
        ],
        "notes": "",
        "id": "fbaf0dfec8bd5a84af5b10a555c2e3bd"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "寄崔沣州",
        "preface": "",
        "paragraphs": [
            "共襆台郎被，俱褰郡守帷。",
            "罚金殊往日，鸣玉幸同时。",
            "五马来何晚，双鱼赠已迟。",
            "江头望乡月，无夜不相思。"
        ],
        "notes": "",
        "id": "73e0475c5ce8b5167194f61aadff032c"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送裴侍御归上都",
        "preface": "",
        "paragraphs": [
            "楚地劳行役，秦城罢鼓鼙。",
            "舟移洞庭岸，路出武陵谿。",
            "江月随人影，山花趁马蹄。",
            "离魂将别梦，先已到关西。"
        ],
        "notes": "",
        "id": "992cda9ce4174f704cf553c1fc6b35b0"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送青龙一公",
        "preface": "",
        "paragraphs": [
            "事佛轻金印，勤王度玉关。",
            "不知从树下，还肯到人间。",
            "楚水青莲净，吴门白日闲。",
            "圣朝须助理，绝莫爱东山。"
        ],
        "notes": "",
        "id": "dba7b5e2e58e868b447782207d0841cb"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送韦侍御赴上都",
        "preface": "",
        "paragraphs": [
            "天朝辟书下，风宪取才难。",
            "更谒麒麟殿，重簪獬豸冠。",
            "月明湘水夜，霜重桂林寒。",
            "别后头堪白，时时镜里看。"
        ],
        "notes": "",
        "id": "552599aa403fce1119b101ea172b66a3"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "饯田尚书还兖州",
        "preface": "",
        "paragraphs": [
            "忠义三朝许，威名四海闻。",
            "更乘归鲁诏，犹忆破胡勋。",
            "别路逢霜雨，行营对雪云。",
            "明朝郭门外，长揖大将军。"
        ],
        "notes": "",
        "id": "ebaf87f16d06c2b4432f7ebc60b6486f"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送杜侍御赴上都",
        "preface": "",
        "paragraphs": [
            "避马台中贵，登车岭外遥。",
            "还因贡赋礼，来谒大明朝。",
            "地入商山路，乡连渭水桥。",
            "承恩返南越，尊酒重相邀。"
        ],
        "notes": "",
        "id": "3c807f54b191b731deb0af748d70aebc"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "道林寺送莫侍御",
        "preface": "",
        "paragraphs": [
            "何处堪留客，香林隔翠微。",
            "薜萝通驿骑，山竹挂朝衣。",
            "霜引台乌集，风惊塔鴈飞。",
            "饮茶胜饮酒，聊以送将归。"
        ],
        "notes": "",
        "id": "ad6436e886a08d6b130d2b5ab8446b35"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "别睢阳故人",
        "preface": "",
        "paragraphs": [
            "少小客游梁，依然似故乡。",
            "城池经战阵，人物恨存亡。",
            "夏雨桑条绿，秋风麦穗黄。",
            "有书无寄处，相送一沾裳。"
        ],
        "notes": "",
        "id": "59b486a98939d2aa6d8c6244fa763b3b"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "郡南亭子宴",
        "preface": "",
        "paragraphs": [
            "亭子春城外，朱门向绿林。",
            "柳枝经雨重，松色带烟深。",
            "漉酒迎山客，穿池集水禽。",
            "白云常在眼，聊足慰人心。"
        ],
        "notes": "",
        "id": "443aad509e205b10cef5a8e8af1c4cb1"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "早春陪崔中丞浣花溪宴得暄字",
        "preface": "",
        "paragraphs": [
            "旌节临溪口，寒郊斗觉暄。",
            "红亭移酒席，画鹢逗江村。",
            "云带歌声飏，风飘舞袖翻。",
            "花间催秉烛，川上欲黄昏。"
        ],
        "notes": "",
        "id": "cb70c8bd0fe6c8b219574f9024addebb"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "䜩郑伯玙宅",
        "preface": "",
        "paragraphs": [
            "正月风光好，逢君上客稀。",
            "晓风催鸟啭，春雪带花飞。",
            "堂上吹金管，庭前试舞衣。",
            "俸钱供酒债，行子未须归。"
        ],
        "notes": "",
        "id": "5c822a7bb1a711320c4eaa4ab9fbedd9"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "夜同宴用人字",
        "preface": "",
        "paragraphs": [
            "北斗回新岁，东园值早春。",
            "竹风能醒酒，花月解留人。",
            "邑宰陶元亮，山家郑子真。",
            "平生颇同道，相见日相亲。"
        ],
        "notes": "",
        "id": "29fb3eb3b8c9a94fc2f59dc490902866"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "过从弟制疑官舍竹斋",
        "preface": "",
        "paragraphs": [
            "羡尔方为吏，衡门独[晏]如。",
            "野猨偷纸笔，山鸟污图书。",
            "竹里藏公事，花间隐使车。",
            "不妨垂钓坐，时脍小江鱼。"
        ],
        "notes": "",
        "id": "edcff9c276288876e6e7e8c219e82dfa"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "扬州雨中张十七宅观妓",
        "preface": "",
        "paragraphs": [
            "夜色带寒烟，灯花拂更然。",
            "残妆添石黛，艳舞落金钿。",
            "掩笑须欹扇，迎歌乍动弦。",
            "不知巫峡雨，何事海西边。"
        ],
        "notes": "",
        "id": "df61857880544dbb3201ac97c51161c9"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "登金陵临江驿楼",
        "preface": "",
        "paragraphs": [
            "古戍依重险，高楼见五梁。",
            "山根盘驿道，河水浸城墙。",
            "庭树巢鹦鹉，园花隐麝香。",
            "忽然江浦上，忆作捕鱼郎。"
        ],
        "notes": "",
        "id": "998a76e4aa64283325fe9594d058dede"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "同王征君湘中有怀",
        "preface": "",
        "paragraphs": [
            "八月洞庭秋，潇湘水北流。",
            "还家万里梦，为客五更愁。",
            "不用开书帙，偏宜上酒楼。",
            "故人京洛满，何日复同游。"
        ],
        "notes": "",
        "id": "19f916855b5c9ca3d5bfbe87c0847435"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "官舍早梅",
        "preface": "",
        "paragraphs": [
            "堦下双梅树，春来画不成。",
            "晚时花未落，阴处叶难生。",
            "摘子防人到，攀枝畏鸟惊。",
            "风光先占得，桃李莫相轻。"
        ],
        "notes": "",
        "id": "795d130ab4eb89e7f0b7171d04d2b790"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "玉清公主挽歌",
        "preface": "",
        "paragraphs": [
            "学凤年犹小，乘龙日尚赊。",
            "初封千户邑，忽驾五云车。",
            "地接金人岸，山通玉女家。",
            "秋风何太早，吹落禁园花。"
        ],
        "notes": "",
        "id": "8417a918c68443685a2c55063e7d21a6"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "别韦郎中",
        "preface": "",
        "paragraphs": [
            "星轺计日赴岷峨，云树连天阻笑歌。",
            "南入洞庭随鴈去，西过巫峡听猨多。",
            "峥嵘洲上飞黄蝶，滟滪堆边起白波。",
            "不醉郎中桑落酒，教人无奈别离何。"
        ],
        "notes": "",
        "id": "7da3412392c6f74a2754c27258fc53c3"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送皇甫龄宰交河",
        "preface": "",
        "paragraphs": [
            "将军帐下来从客，小邑弹琴不易逢。",
            "楼上胡笳传别怨，尊中腊酒为谁浓。",
            "行人醉出双门道，少妇愁看七里烽。",
            "今日相如轻武骑，多应朝暮客临卭。"
        ],
        "notes": "",
        "id": "1c4388b378a4163bbf9d2fae8473cd5e"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "杜侍御送贡物戏赠",
        "preface": "",
        "paragraphs": [
            "铜柱朱崖道路难，伏波横海旧登坛。",
            "越人自贡珊瑚树，汉使何劳獬豸冠。",
            "疲马山中愁日晚，孤舟江上畏春寒。",
            "由来此货称难得，多恐君王不忍看。"
        ],
        "notes": "",
        "id": "97f7d7dd47dca44e39e4a95f58e2cb17"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "春园家宴",
        "preface": "",
        "paragraphs": [
            "南园春色正相宜，大妇同行少妇随。",
            "竹里登楼人不见，花间觅路鸟先知。",
            "樱桃解结垂簷子，杨柳能低入户枝。",
            "山简醉来歌一曲，参差笑杀郢中儿。"
        ],
        "notes": "",
        "id": "13452bf15157503925d3084c24eba5d7"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "西亭子言怀",
        "preface": "",
        "paragraphs": [
            "数丛芳草在堂阴，几处闲花映竹林。",
            "攀树玄猨呼郡吏，傍谿白鸟应家禽。",
            "青山看景知高下，流水闻声觉浅深。",
            "官属不令拘礼数，时时缓步一相寻。"
        ],
        "notes": "",
        "id": "a816e3210b6754cca61eed506bbfd907"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "辰阳即事",
        "preface": "",
        "paragraphs": [
            "青枫落叶正堪悲，黄菊残花欲待谁。",
            "水近偏逢寒气早，山深常见日光迟。",
            "愁中卜命看周易，病里招魂读楚词。",
            "自恨不如湘浦鴈，春来即是北归时。"
        ],
        "notes": "",
        "id": "5cfacfaae7b516969e0b7ee4440224f1"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "童子学修道，诵经求出家。",
            "手持贝多叶，心念优昙花。",
            "得度北州近，随缘东路赊。",
            "一身求清净，百毳纳袈裟。",
            "钟岭更飞锡，炉峰期结跏。",
            "深心大海水，广愿恒河沙。",
            "此去不堪别，彼行安可涯。",
            "殷勤结香火，来世上牛车。"
        ],
        "notes": "",
        "id": "e059998e9588cbea71f2c75c2e194493"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "同诸公游云公禅寺",
        "preface": "",
        "paragraphs": [
            "共许寻鸡足，谁能惜马蹄。",
            "长空净云雨，斜日半虹霓。",
            "簷下千峰转，窗前万木低。",
            "看花寻径远，听鸟入林迷。",
            "地与喧闻隔，人将物我齐。",
            "不知樵客意，何事武陵谿。"
        ],
        "notes": "",
        "id": "433a2cb146ef57865f4d0cfe33601efb"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "哭护国上人",
        "preface": "",
        "paragraphs": [
            "昔喜三身净，今悲万劫长。",
            "不应归北斗，应是向西方。",
            "舍利众生得，袈裟弟子将。",
            "鼠行残药椀，虫网旧绳床。",
            "别起千花塔，空留一草堂。",
            "支公何处在，神理竟茫茫。"
        ],
        "notes": "",
        "id": "bfa133b28729b8b71f998c1fd3cfb0d4"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "送卢举使河源",
        "preface": "",
        "paragraphs": [
            "故人行役向边州，匹马今朝不少留。",
            "长路关山何日尽，满堂丝竹为君愁。"
        ],
        "notes": "",
        "id": "5140d2964c83605dfeab3c6526079858"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "题长安壁主人",
        "preface": "",
        "paragraphs": [
            "世人结交须黄金，黄金不多交不深。",
            "纵令然诺暂相许，终是悠悠行路心。"
        ],
        "notes": "",
        "id": "6facefb80fba9a082e91aaa729725360"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "长安失火后戏题莲花寺",
        "preface": "",
        "paragraphs": [
            "金园宝刹半长沙，烧劫旁延一万家。",
            "楼殿纵随烟焰去，火中何处出莲花。"
        ],
        "notes": "",
        "id": "fca7eed8a5f40bf30970b4e9fd3657c4"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "一树寒梅白玉条，逈临林村傍谿桥。",
            "不知近水花先发，疑是经春雪未销。"
        ],
        "notes": "",
        "id": "a576e68610183301422f1432f373dcb2"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "赠赵使君美人",
        "preface": "",
        "paragraphs": [
            "红粉青蛾映楚云，桃花马上石榴裙。",
            "罗敷独向东方去，漫学他家作使君。"
        ],
        "notes": "",
        "id": "b6c6450ac4fce20a265b92da168a3ef4"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "[稽]山贺老麤知名，吴郡张颠曾不易。",
            "奔蛇走虺势入坐，骤雨旋风声满堂。"
        ],
        "notes": "",
        "id": "8138bb19f73d84a9c71a516a5b57279b"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "题故人别业",
        "preface": "",
        "paragraphs": [
            "平子归田处，园林接汝𣸣。",
            "落花开户入，啼鸟隔窗闻。",
            "池净流春水，山明敛霁云。",
            "昼游仍不厌，乘月夜寻君。"
        ],
        "notes": "",
        "id": "434acfdda879168d80531835f4b9fbd7"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "感春（句）",
        "preface": "",
        "paragraphs": [
            "梧桐三寸叶，杨柳一寻枝。",
            "（《岁华纪丽》一《春》）。"
        ],
        "notes": "",
        "id": "5a975ed9f4c6cc88ca940f471f3c8d6b"
    },
    {
        "author": "张谓",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "家无阿堵物，门有宁馨儿。",
            "（见宋庄季裕《鸡肋编》卷下、高似孙《纬略》卷一）。"
        ],
        "notes": "",
        "id": "f9911017ff87b6d2cb0caeec9f02840c"
    }
]