[
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "城南偶题",
        "preface": "",
        "paragraphs": [
            "谁家朱阁道边开，竹拂栏干满壁苔。",
            "野水不知何处去，游人却是等闲来。",
            "南山气耸分红树，北阙风高隔紫苔。",
            "可惜登临好光景，五门须听鼓声回。"
        ],
        "notes": "",
        "id": "0a1cb667ab480ee9af3fe485d32b2565"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "赠边将",
        "preface": "",
        "paragraphs": [
            "千千铁骑拥尘红，去去平吞万里空。",
            "宛转龙蟠金剑雪，连钱豹躩绣旗风。",
            "行收部落归天阙，旋进封疆入帝聪。",
            "只有河源与辽海，如今全属指麾中。"
        ],
        "notes": "",
        "id": "c3e9acd777ff8445987572e16d636393"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "桃源",
        "preface": "",
        "paragraphs": [
            "绝壁相欹是洞门，昔人从此入仙源。",
            "数株花下逢珠翠，半曲歌中老子孙。",
            "别后自疑园吏梦，归来谁信钓翁言。",
            "山前空有无情水，犹遶当时碧树村。"
        ],
        "notes": "",
        "id": "130f38fa40628f9fcbea2e42a8181360"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "曲江",
        "preface": "",
        "paragraphs": [
            "日照香尘逐马蹄，风吹浪溅几回隄。",
            "无穷罗绮填花径，大半笙歌占麦畦。",
            "落絮却笼他树白，娇莺更学别禽啼。",
            "秪缘频燕蓬洲客，引得游人去似迷。"
        ],
        "notes": "",
        "id": "ca2b11bf47d86392a483ae9a9628b6fb"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "送韦岫郎中典泗州",
        "preface": "",
        "paragraphs": [
            "玉皇恩诏别星班，去压徐方分野间。",
            "有鸟尽巢垂汴柳，无楼不到隔淮山。",
            "旌旗渐向行时拥，案牍应从到日闲。",
            "想忆朝天独吟坐，旋飞新作过秦关。"
        ],
        "notes": "",
        "id": "36b00d523688002a40ef6769db8633d4"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "赠婺州苏员外",
        "preface": "",
        "paragraphs": [
            "帝念琼枝欲并芳，星分婺女寄仙郎。",
            "鸾从阙下虽辞侣，鴈到江都却续行。",
            "烟月一时搜古句，山川两地植甘棠。",
            "即看龙虎西归去，便佐羲轩活万方。"
        ],
        "notes": "",
        "id": "9bb8c22594194bf344d92f5143042dec"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "谢家山水属君家，曾共持钩掷岁华。",
            "竹里竹鸡眠藓石，溪头㶉𫛶踏金沙。",
            "登楼夜坐三层月，接果春看五色花。",
            "昨日西风动归思，满船凉叶在天涯。"
        ],
        "notes": "",
        "id": "b215856f7e3615c3254082d2df12981e"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "低着烟花漠漠轻，正堪吟坐掩柴扃。",
            "乱沾细网垂穷巷，斜送阴云入古厅。",
            "锁却暮愁终不散，添成春醉转难醒。",
            "霁来还有风流事，重染南山一遍青。"
        ],
        "notes": "",
        "id": "23f7ffed86129ba62927db0c5a75458c"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "观锡宴",
        "preface": "",
        "paragraphs": [
            "倾朝朱紫正骈阗，红杏青莎映广筵。",
            "不道楼台无锦绣，只愁尘土扑神仙。",
            "鱼衔嫩草浮池面，蝶趂飞花到酒边。",
            "日暮骅骝相拥去，几人沉醉失金鞭。"
        ],
        "notes": "",
        "id": "74e46fe80b8d78288770e5013b9aff6b"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "城东即事",
        "preface": "",
        "paragraphs": [
            "闲寻香陌凤城东，时暂开襟向远风。",
            "玉笛一声芳草外，锦鸳双起碧流中。",
            "苑边花竹浓如绣，渭北山川澹似空。",
            "回首汉宫烟霭里，天河金阁未央宫。"
        ],
        "notes": "",
        "id": "95611d125c8aec8ed12dcf041ec8c38a"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "夏日湖上即事寄晋陵萧明府",
        "preface": "",
        "paragraphs": [
            "亭午羲和驻火轮，开门嘉树庇湖𣸣。",
            "行来宾客奇茶味，睡起儿童带簟纹。",
            "屋小有时投树影，舟轻不觉入鸥群。",
            "陶家岂是无诗酒，公退堪惊日已曛。"
        ],
        "notes": "",
        "id": "bcd8eefc2979be8cd6d3cc588448e6c6"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "残霞卷尽出东溟，万古难消一片冰。",
            "公子踏开香径藓，美人吹灭画堂灯。",
            "琼轮正辗丹霄去，银箭休催皓露凝。",
            "别有洞天三十六，水晶台殿冷层层。"
        ],
        "notes": "",
        "id": "f97df90d777fc8fed61b337d4634d5cb"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "浙西送杜晦侍御入关",
        "preface": "",
        "paragraphs": [
            "紫诏征贤发帝聪，绣衣行处扑香风。",
            "鹗归秦树幽禽散，星出吴天列舍空。",
            "捧日思驰仙掌外，朝宗势动海门中。",
            "鞭鞘所拂三千里，多少诸侯合避骢。"
        ],
        "notes": "",
        "id": "330ce009d55e11a30e10469fee01c2ad"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "寄江东道友",
        "preface": "",
        "paragraphs": [
            "野亭歌罢指西秦，避俗争名兴各新。",
            "碧带黄麻呈缥缈，短竿长线弄因循。",
            "夜潮分卷三江月，晓骑齐驱九陌尘。",
            "可惜人间好声势，片帆羸马不相亲。"
        ],
        "notes": "",
        "id": "349b74e3983269b0d4a99fdacf00106e"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "下第有怀",
        "preface": "",
        "paragraphs": [
            "故乡朝夕有人还，欲作家书下笔难。",
            "灭烛何曾妨夜坐，倾壶不独为春寒。",
            "迁来莺语虽堪听，落了杨花也怕看。",
            "但使他年遇公道，月轮长在桂珊珊。"
        ],
        "notes": "",
        "id": "4451d9a6b20c9049eb71eb4792b8dcab"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "春日经湖上友人别业",
        "preface": "",
        "paragraphs": [
            "何处狂歌破积愁，携觞共下木兰舟。",
            "绿泉溅石银屏湿，黄鸟逢人玉笛休。",
            "天借烟霞装岛屿，春铺锦绣作汀洲。",
            "一年一电逡巡事，不合花前不醉游。"
        ],
        "notes": "",
        "id": "0720aeb04b71870b052861306511c97b"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "长安春日",
        "preface": "",
        "paragraphs": [
            "春日皇家瑞景迟，东风无力雨微微。",
            "六宫罗绮同时泊，九陌烟花一样飞。",
            "暖著柳丝金蘂重，冷开山翠雪棱稀。",
            "输他得路蓬洲客，红绿山头烂醉归。"
        ],
        "notes": "",
        "id": "31b5847ba9da6155c75dadccde726ed4"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "陪浙西王侍郎夜宴",
        "preface": "",
        "paragraphs": [
            "深锁雷门宴上才，旋看歌舞旋传杯。",
            "黄金㶉𫛶当筵睡，红锦蔷薇影烛开。",
            "稽岭好风吹玉佩，镜湖残月照楼台。",
            "小儒末座频倾耳，祗怕城头画角催。"
        ],
        "notes": "",
        "id": "77438f766e18fa6c226d400409c53841"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "春别",
        "preface": "",
        "paragraphs": [
            "掷下篱觞指乱山，趋程不待凤笙残。",
            "花边马嚼金衔去，楼上人垂玉筯看。",
            "柳陌虽然风袅袅，葱河犹自雪漫漫。",
            "殷勤莫厌貂裘重，恐犯三边五月寒。"
        ],
        "notes": "",
        "id": "88af749431ad138d7c2ab3affef08c8d"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "送谢进士还闽",
        "preface": "",
        "paragraphs": [
            "百越风烟接巨鼇，还乡心壮不知劳。",
            "雷霆入地建溪险，星斗逼人梨岭高。",
            "却拥木绵吟丽句，便攀龙眼醉香醪。",
            "名场声利喧喧在，莫向林泉改鬓毛。"
        ],
        "notes": "",
        "id": "6e34767bf2e04f02f2be5c490ce0dfca"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "焚书坑",
        "preface": "",
        "paragraphs": [
            "竹帛烟消帝业虚，关河空锁祖龙居。",
            "坑灰未冷山东乱，刘项元来不读书。"
        ],
        "notes": "",
        "id": "3ba173fc36f5a6877e29ab659e51a049"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "东都望幸",
        "preface": "",
        "paragraphs": [
            "懒修珠翠上高台，眉月连娟恨不开。",
            "纵使东巡也无益，君王自领美人来。"
        ],
        "notes": "",
        "id": "e19c4a15eb988e37adad4d9e929c3354"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "旅舍早起",
        "preface": "",
        "paragraphs": [
            "迹暗心多感，神疲梦不游。",
            "惊舟同厌夜，独树对悲秋。",
            "晚角和人战，残星入汉流。",
            "门前早行子，敲镫唱离忧。"
        ],
        "notes": "",
        "id": "dd527f591aeed3164731806ece446196"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "癸卯岁毘陵登高会中贻同志",
        "preface": "",
        "paragraphs": [
            "流落常嗟胜会稀，故人相遇菊花时。",
            "凤笙龙笛数巡酒，红树碧山无限诗。",
            "尘土十分归举子，乾坤大半属偷儿。",
            "长杨羽猎须留本，开济重为阙下期。"
        ],
        "notes": "",
        "id": "1782c8407a0754ac74af599e207e0c8f"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "上元夜建元寺观灯呈智通上人",
        "preface": "",
        "paragraphs": [
            "建元看别上元灯，处处回廊鬬火层。",
            "珠玉乱抛高殿佛，绮罗深拜远山僧。",
            "临风走笔思呈惠，到晓行禅合伴能。",
            "无限喧阗留不得，月华西下露华凝。"
        ],
        "notes": "",
        "id": "af3077cecb87fcaec29cdd263a2492d7"
    },
    {
        "author": "章谒",
        "dynasty": "唐",
        "type": "诗",
        "rhythmic": "",
        "title": "变体诗",
        "preface": "",
        "paragraphs": [
            "东南路尽吴江畔，正是穷愁暮雨天。",
            "鸥鹭不嫌斜两岸，波涛欺得逆风船。",
            "偶逢岛寺停帆看，深羡渔翁下钓眠。",
            "今古若论英达筭，鸱夷高兴固无边。"
        ],
        "notes": "",
        "id": "a0dd9ce76b3cb3484de8cf40bd4448e0"
    }
]