[
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其一",
        "preface": "",
        "paragraphs": [
            "腰间插雄剑，中夜龙虎吼。",
            "平明登前途，万里不回首。",
            "男儿当野死，岂为印如斗。",
            "忠诚表壮节，灿烂千古后。"
        ],
        "notes": "",
        "id": "9cfbe425e0799e968a0164dc37c86fc6"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其二",
        "preface": "",
        "paragraphs": [
            "朝发山阳去，莫宿清水头。",
            "上马左右射，捷下如猕猴。",
            "先发服勇决，手提血髑髅。",
            "兵家互胜负，凡百慎前筹。"
        ],
        "notes": "",
        "id": "2f8372ec4d0494971cd7808b30bb194f"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其三",
        "preface": "",
        "paragraphs": [
            "驱马饮淮水，千里黄草平。",
            "种谷却流血，痛哭秋风生。",
            "寡妻出租税，孤儿荷戈行。",
            "武威既不足，愿见和亲成。"
        ],
        "notes": "",
        "id": "a6a8adfaf5eea53b7d3997e5f6762f18"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "出塞曲  其四",
        "preface": "",
        "paragraphs": [
            "军中日奏凯，鼓行辽海东。",
            "当宁怡玉色，千金劳成功。",
            "焉知昨日地，袒甲去如空。",
            "边人不敢语，将军益褒崇。"
        ],
        "notes": "",
        "id": "fae38547a03bbccb38d4fbd2a589118a"
    },
    {
        "author": "张琰",
        "dynasty": "宋",
        "type": "诗",
        "rhythmic": "",
        "title": "官柳",
        "preface": "",
        "paragraphs": [
            "不见桥东黄布帘，树犹如此我何堪。",
            "袅袅亭亭忒无赖，又将春色误江南。"
        ],
        "notes": "",
        "id": "bb138de5f71a22eb14eac0a64f669b31"
    },
    {
        "author": "张琰",
        "dynasty": "唐",
        "type": "诗",
        "rhythmic": "",
        "title": "春词二首 一",
        "preface": "",
        "paragraphs": [
            "垂柳鸣黄鹂，关关若求友。",
            "春情不可耐，愁杀闺中妇。",
            "日暮登高楼，谁怜小垂手。"
        ],
        "notes": "",
        "id": "8f06098ec68233fdfc53f3cfca21c4b1"
    },
    {
        "author": "张琰",
        "dynasty": "唐",
        "type": "诗",
        "rhythmic": "",
        "title": "春词二首 二",
        "preface": "",
        "paragraphs": [
            "昨日桃花飞，今朝梨花吐。",
            "春色能几时，那堪此愁绪。",
            "荡子游不归，春来泪如雨。"
        ],
        "notes": "",
        "id": "d9b2dfbfdd66c2b97270258f5bc118a3"
    },
    {
        "author": "张琰",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "君王冥漠不可见，铜雀歌舞空裴回。",
            "西陵啧啧悲宿鸟，高殿沈沈闭青苔。",
            "青苔无人迹，红粉空自哀。"
        ],
        "notes": "",
        "id": "dd8dd760dc1734e77505272bb4441d34"
    },
    {
        "author": "张琰",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "年年人自老，日日水东流。",
            "庭芳自摇落，永念结中肠。"
        ],
        "notes": "",
        "id": "11b26e570385ed9aaa762105c54d6a63"
    },
    {
        "author": "张琰",
        "dynasty": "唐",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "庭芳自摇落，永念结中肠。",
            "（见《吟窗杂录》卷三十《古今才妇》。",
            "）（按：《全唐诗》卷八百一卷收四句，缺题，故重录之。",
            "）。"
        ],
        "notes": "",
        "id": "bd860cf4289ffc2a66dcd097ca8d9adb"
    }
]