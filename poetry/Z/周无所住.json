[
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "玄关一窍颂",
        "preface": "",
        "paragraphs": [
            "一窍才通万窍通，丝毫不动露真空。",
            "个中便是真宗祖，认著依前又不中。"
        ],
        "notes": "",
        "id": "14ce22aa8f4b6b9823f6cfd20f3cf936"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "真土颂",
        "preface": "",
        "paragraphs": [
            "真土从来名强立，学人不晓谩傍求。",
            "若知真土为中道，何必骑牛更觅牛。"
        ],
        "notes": "",
        "id": "06354e86e0876e538f064d28c1678f8e"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "阳晶颂",
        "preface": "",
        "paragraphs": [
            "全清绝点号阳晶，才有纤瑕便属阴。",
            "多少神仙皆不说，谁人肯向此留心。"
        ],
        "notes": "",
        "id": "812d9cc31fc0bb762ca1c15eb2437e47"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "玄牝颂",
        "preface": "",
        "paragraphs": [
            "万物芸芸，各归其根。",
            "识得根源，玄牝虚传。"
        ],
        "notes": "",
        "id": "c970858505d8e39ec9e06be5d9518a45"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "龙虎颂",
        "preface": "",
        "paragraphs": [
            "龙虎猖狂，心念炎烈。",
            "慧剑才挥，二兽俱灭。"
        ],
        "notes": "",
        "id": "5822cff5ef00612b6791c7ffaaf3e25e"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "铅汞颂",
        "preface": "",
        "paragraphs": [
            "欲识铅汞，情性二物。",
            "二物和合，还丹了毕。"
        ],
        "notes": "",
        "id": "b5d8d05189c5e153d3859cf39f2ece6f"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "真炉鼎颂",
        "preface": "",
        "paragraphs": [
            "头上顶天，脚下踏地。",
            "中有一物，煆成宝器。"
        ],
        "notes": "",
        "id": "5bd767b3f5d09b6454bc5428a8691eab"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "真药物颂",
        "preface": "",
        "paragraphs": [
            "天地之先，无根灵草。",
            "一意制度，产成至宝。"
        ],
        "notes": "",
        "id": "ebb61b90fc45ad2a569a0b8601989aa8"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "斤两颂",
        "preface": "",
        "paragraphs": [
            "不圆不缺行中道，著意忘怀便落偏。",
            "更言二八一斤数，开眼明明被孰瞒。"
        ],
        "notes": "",
        "id": "bf4c004e022f20f6abfee9c596e7eb50"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "抽添颂  其一",
        "preface": "",
        "paragraphs": [
            "若问抽添法，纵擒怕觉迟。",
            "调停无损益，方始证无为。"
        ],
        "notes": "",
        "id": "788b297e00900f4b123985b91ce68613"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "抽添颂  其二",
        "preface": "",
        "paragraphs": [
            "识得真心无不徧，自己不明被物转。",
            "可怜无限守株人，退铅进汞错方便。"
        ],
        "notes": "",
        "id": "644ff4ec7825e2de7c138c7eb9b430ee"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "火候颂",
        "preface": "",
        "paragraphs": [
            "真火本无候，时人休强猜。",
            "要知端的意，无去亦无来。"
        ],
        "notes": "",
        "id": "9b11da05b9718f637eb7703cf59265e7"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "法度颂",
        "preface": "",
        "paragraphs": [
            "清浄药材，密意为丸。",
            "十二时中，无念火煎。"
        ],
        "notes": "",
        "id": "86da57c39c7d56868f11f57635e3b128"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "口诀颂",
        "preface": "",
        "paragraphs": [
            "意到心诚，湛然若凝。",
            "昼夜无间，效验自应。"
        ],
        "notes": "",
        "id": "afd4b375c35b2ea5836d24645c70c550"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "沐浴颂",
        "preface": "",
        "paragraphs": [
            "沐浴无他术，休寻卯酉中。",
            "困眠饥吃饭，无日不春风。"
        ],
        "notes": "",
        "id": "1ae58bbfa9e181ed3177adf91485f10c"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "工夫颂",
        "preface": "",
        "paragraphs": [
            "百刻工夫一刻推，一刻还同十二时。",
            "十二时中归一念，念中无念始真奇。"
        ],
        "notes": "",
        "id": "628f908c0fde94fbf5c6bff1303917a2"
    },
    {
        "author": "周无所住",
        "dynasty": "宋",
        "type": "诗",
        "rhythmic": "",
        "title": "温养颂",
        "preface": "",
        "paragraphs": [
            "恬淡无思虑，虚无任自然。",
            "胎圆神自化，我命不由天。"
        ],
        "notes": "",
        "id": "4c3578622aa698b3d60ea10092c8244d"
    }
]