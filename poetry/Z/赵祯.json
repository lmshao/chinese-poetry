[
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "赐武元亨",
        "preface": "",
        "paragraphs": [
            "只向身边有大还，胎神月殿在秋天。",
            "三灵密像谁分别，尺质清虚本自然。"
        ],
        "notes": "",
        "id": "caaca0acbd841e50cee0a661fc70d4d4"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "幸资善堂",
        "preface": "",
        "paragraphs": [
            "先皇教善敞东闱，菲德承宗頼庆晖。",
            "为感储筵惊岁月，因瞻台像驻骖𬴂。",
            "楹书乍启钦遗泽，庭树重攀记旧围。",
            "畴日学文亲政地，仰怀慈训倍依依。"
        ],
        "notes": "",
        "id": "a549240cef5319f86b45bcaa1c4035a7"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "送李端懿帅郓",
        "preface": "",
        "paragraphs": [
            "鲁馆名臣子，皇家外弟亲。",
            "诗书谋帅旧，金竹剖符新。",
            "九郡提封远，一圻甘泽均。",
            "纯诚宜报国，抚士爱吾民。"
        ],
        "notes": "",
        "id": "30433ef1be595902a2440aec953765bb"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "赐梅挚知杭州",
        "preface": "",
        "paragraphs": [
            "地有湖山美，东南第一州。",
            "剖符宣政化，持橐辍才流。",
            "暂出论思列，遥分旰昃忧。",
            "循良勤抚俗，来暮听歌讴。"
        ],
        "notes": "",
        "id": "cead1f1f453b2ae1edf7e0ae18c92ec4"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "挽刘沆",
        "preface": "",
        "paragraphs": [
            "早富经纶业，终成辅弼功。",
            "立朝无党势，为国尽公忠，此日悲遗直，谁人嗣匪躬。",
            "深嗟亡一鉴，何以慰予衷。"
        ],
        "notes": "",
        "id": "7512034b15ba04118aebc5192058b638"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "庆历八年四月二十八日汉体书二诗  其一",
        "preface": "",
        "paragraphs": [
            "花领红鬃一向偏，绿槐香陌欲朝天。",
            "仍嫌众里骄行疾，傍镫深藏白玉鞭。"
        ],
        "notes": "",
        "id": "407e1523869bc120fb001e0eefec927c"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "庆历八年四月二十八日汉体书二诗  其二",
        "preface": "",
        "paragraphs": [
            "腰间宝剑七星文，臂上雕弓百战勋。",
            "见说云中擒丑虏，始知天上有将军。"
        ],
        "notes": "",
        "id": "ef10bda30c8a7f44972a59ed452991d6"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "佛牙赞",
        "preface": "",
        "paragraphs": [
            "三皇掩质皆归土，五帝潜形已化尘。",
            "夫子域中夸是圣，老君世上亦言真。",
            "埋躯祗见空遗冢，何处将身示后人。",
            "唯有吾师金骨在，曾经百炼色长新。"
        ],
        "notes": "",
        "id": "d737778024baf328517ff7dc4aaae5db"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "莲花经赞",
        "preface": "",
        "paragraphs": [
            "六万余言七轴装，无边妙义内含藏。",
            "溢心甘露时时润，灌顶醍醐滴滴凉。",
            "白玉齿边流舍利，红莲舌上放毫光。",
            "假饶造罪如山岳，只消妙法两三行。"
        ],
        "notes": "",
        "id": "0c045d44376cb3798f40f2a2322e0bd1"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "赐刘𪸩及第",
        "preface": "",
        "paragraphs": [
            "治世求才重，公朝校艺精。",
            "临轩升造士，入彀得群英。",
            "并蹑云梯峻，聊登桂籍荣。",
            "庇民思善政，慈惠体予情。"
        ],
        "notes": "",
        "id": "3e25d80013ffa4c1a7177ff82668a814"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "赏花钓鱼",
        "preface": "",
        "paragraphs": [
            "晴旭辉辉苑籞开，氤氲花气好风来。",
            "游丝罥絮萦行仗，堕蕊飘香入酒杯。",
            "鱼跃文波时拨剌，鶑留深树久徘徊。",
            "青春朝野方无事，故许游观近侍陪。"
        ],
        "notes": "",
        "id": "6f04e512d7e05b16f145541c5dfd4018"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "嘉祐六年八月十五日赐林悦  其一",
        "preface": "",
        "paragraphs": [
            "长林派出下邳先，移入闽邦远更延。",
            "忠孝有声天地老，古今无数子孙贤。",
            "故家乔木盘根大，新出猗兰奕叶鲜。",
            "上下相承同纪载，三千年后万千年。"
        ],
        "notes": "",
        "id": "49c60ccdddc2ea7d8a8f5466840aa57a"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "嘉祐六年八月十五日赐林悦  其二",
        "preface": "",
        "paragraphs": [
            "郡莆卿家名望族，三仁而下爵王公。",
            "存孤实抗回天义，报国常摅贯日忠。",
            "德润丰姿人有异，光增谱牒世同无。",
            "古今纪载难穷尽，一代强如一代隆。"
        ],
        "notes": "",
        "id": "fb1eae9d4d686e0c798d737d438a4594"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寒儒逢景运，报德合如何。"
        ],
        "notes": "",
        "id": "e3594a38a30d051a48ae98272dfcc3a6"
    },
    {
        "author": "赵祯",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "恩袍草色动，仙籍桂香浮。"
        ],
        "notes": "",
        "id": "fb6a8e2afaf3f262ecf14a6f0e5a2092"
    }
]