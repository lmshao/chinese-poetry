[
    {
        "author": "张肃",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "去谒吾君遇太平，太平明主重南能。",
            "不关名利真开士，却返林泉伴野僧。",
            "御赐白金为长物，身归青嶂策枯藤。",
            "只应待到天台日，斋炷檀烟定有灯。"
        ],
        "notes": "",
        "id": "43ba2515d2f9112c326523cbab060087"
    },
    {
        "author": "张肃",
        "dynasty": "宋",
        "type": "诗",
        "rhythmic": "",
        "title": "乡饮酒唱和诗",
        "preface": "",
        "paragraphs": [
            "位分南北与东西，旷典才修俗顿移。",
            "乐合鸾皇下庭宇，觯扬虎蜼伏樽彝。",
            "头颅如许堪殊席，筋力无多奈缛仪。",
            "敢昧邦君明德意，后知方遣负先知。"
        ],
        "notes": "",
        "id": "dfd000f2d808daf5cbf0884e702378bb"
    }
]