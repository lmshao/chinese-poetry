[
    {
        "author": "赵老",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "体质娟娟静，花纹细细装。",
            "翠筠初得试新忙。",
            "睡起鬓云撩乱、趣泉汤。",
            "多病心常捧，新词字带香。",
            "管教涂泽到云窗。",
            "办下谢君言语、巧如簧。"
        ],
        "notes": "",
        "id": "3d366db3af744c5f3245f076d0f13894"
    },
    {
        "author": "赵老",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "世上渊明酒，人间陆羽茶。",
            "东山无妓有莲花。",
            "隐隐仙家鸡犬、路非赊。",
            "积霭犹张幕，轻雷似卷车。",
            "要令长袖舞胡靴。",
            "须是檐头新霁、鹊查查。"
        ],
        "notes": "",
        "id": "a34186f4abf328e687909ec9df3b8d5d"
    },
    {
        "author": "赵老",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "冰蟾驾月，荡寒光、不见层波层碧。",
            "几岁中秋争得似，云卷秋声寂寂。",
            "多谢星郎，来陪贤令，快赏鳌峰极。",
            "广寒宫近，素娥不靳馀力。",
            "夜久露落琼浆，神京归路，有云翘前迹。",
            "当日仙人曾驭气，只学神交龟息。",
            "今夜清尊，一齐分付，稳是乘槎客。",
            "天津重到，霓裳何似闻笛。"
        ],
        "notes": "",
        "id": "c8ddf27870f5811e5d3df51f746b7a40"
    },
    {
        "author": "赵老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "梅仙了无讼，拄笏看西山。",
            "山涵秋晓，水光磨荡有无间。",
            "自是灵襟空洞，更望风云吞吐，浩渺白鸥闲。",
            "高诵远游赋，独立桂香阑。",
            "谩常谈，如观水，要观澜。",
            "物情长在，人生何用苦求难。",
            "随我一觞一咏，任彼非元彼非白，唯放酒杯宽。",
            "富贵偿来事，天道管知还。"
        ],
        "notes": "",
        "id": "06fd818153362acb7f3b1b34317db7f3"
    },
    {
        "author": "赵老",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "香雪堆梅，绣丝蹙柳，仙馆春到。",
            "午夜华灯，烘春艳粉，月借今宵好。",
            "衮衣摇曳，簪缨闲绕，共祝大椿难老。",
            "望台躔、明星一点，冰壶表里相照。",
            "诞弥令节，欣欣物态，共喜重生周召。",
            "八鼎勋庸，九夷姓字，策杖孤鸿杳。",
            "鸦啼鹊噪，兰馨松茂，把酒共春一笑。",
            "管如今、盐梅再梦，夜铃命诏。"
        ],
        "notes": "",
        "id": "65304fc29c9d869ec52b91ca0091b875"
    },
    {
        "author": "赵老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "刘氏风流设此冠。",
            "今谁将去伴珠鬟。",
            "君家兄弟二俱难。",
            "驰去请观流汗马，钓时休等烂银盘。",
            "明朝吟咏有方干。"
        ],
        "notes": "",
        "id": "84b4db98b3056b18a4382578111c1f7c"
    },
    {
        "author": "赵老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "潇洒星郎，吹绿鬓、胜游霞举。",
            "秋又半，月磨云翳，籁传风语。",
            "太一青黎光对射，中流荡漾莲舟舞。",
            "戏人间、今夜水精宫，前无古。",
            "吾家是，蓬山侣。",
            "歌舞袖，苹花渚。",
            "拟问津斜汉，乘槎南浦。",
            "谒帝通明今得便，素娥拍手心先许。",
            "笑画阑、三十六宫秋，花如土。"
        ],
        "notes": "",
        "id": "7aaa05c2b8fd4348c7f48db40b2c4b5e"
    },
    {
        "author": "赵老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "西郭园林，湖光净、暮寒清溢。",
            "明月上，近环山翠，远摇天碧。",
            "粉泽兰膏违俗尚，岩花磴蔓从谁觅。",
            "问近来、铛脚许何人，吾其一。",
            "欢乐事，休教毕。",
            "经后夜，思前日。",
            "想无心不竞，水流云出。",
            "物外烟霞供啸咏，个中鱼鸟同休逸。",
            "又何须、浮海访三山，寻仙迹。"
        ],
        "notes": "",
        "id": "c8fd778676f9a8d40c4383767b494781"
    },
    {
        "author": "赵老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "见说春时，新波涨、二川溶溢。",
            "今底事、沙痕犹褪，石渠悭碧。",
            "人意不须长作解，兴来便向杯中觅。",
            "纵茂林修竹记山阴，千年一。",
            "薰吹动，春工毕。",
            "桥上景，壶中日。",
            "况梅肥笋嫩，雨微鱼出。",
            "只恐延英催入觐，不教绿野长均逸。",
            "任多情、胡蝶满园飞，狂踪迹。"
        ],
        "notes": "",
        "id": "84b8f8125bd02552f559e833890b0a35"
    },
    {
        "author": "赵老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "斜日下平川，楼角销霞缕。",
            "摆尽浊尘缨，画栋萦非雾。",
            "平生许子穷，今到知音处。",
            "约伴玉簪游，好梦从天付。"
        ],
        "notes": "",
        "id": "bdf108387784bb8960ae9a3af51067e3"
    },
    {
        "author": "赵老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "金门一免时，离绪纷如缕。",
            "想像切云高，晓日罗昏雾。",
            "峨冠补衮人，不是无心处。",
            "欲效贡公弹，衣钵知谁付。"
        ],
        "notes": "",
        "id": "19326d5cbac9877bc666b8f02ff11402"
    },
    {
        "author": "赵老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "朝路进贤归，厌听歌金缕。",
            "不念玉堂花，豹隐南山雾。",
            "漉酒未巾时，暑槛披风处。",
            "子夏不兼人，并与诗筒付。"
        ],
        "notes": "",
        "id": "97327eb298a180b19660c114eda139f6"
    },
    {
        "author": "赵老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "章甫不如人，翠绾垂杨缕。",
            "纤手送来时，罗帕缄香雾。",
            "貂婵懒上头，渭水知何处。",
            "风月共垂竿，脱帽须亲付。"
        ],
        "notes": "",
        "id": "25ecd94ca80ce6556ebe07c10989cf09"
    },
    {
        "author": "赵老",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "记青蛇感异，后日扶颠，太平人瑞。",
            "壮岁弹冠，有经邦高志。",
            "晚上文墀，载严霜简，便云龙交际。",
            "紫极旋枢，金蝉映衮，乾坤开霁。",
            "底事当时，饮江胡马，一望云旗，倒戈投贽。",
            "此片丹心，几风声鹤唳。",
            "烟息尘收，水明山丽，只五湖相记。",
            "今夜华灯，火城信息，千年荣贵。"
        ],
        "notes": "",
        "id": "eecdc9eb159d02d43330a7ecb2b0d33b"
    },
    {
        "author": "赵老",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "听都人歌咏，便启金瓯，再登元老。",
            "山色溪声，与春风齐到。",
            "补衮工夫，望梅心绪，见丹青重好。",
            "鹊噪晴空，灯迎诞节，槐堂欢笑。",
            "正是元宵，满天和气，璧月流光，雪消寒峭。",
            "今夜今年，表千年同照。",
            "万象森罗，一奁清莹，影山河多少。",
            "玉烛调新，彩眉常喜，寰瀛春晓。"
        ],
        "notes": "",
        "id": "28816c947c0dafd22e20e78175ab163c"
    },
    {
        "author": "赵老",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "堂上年时见烛花。",
            "青毡还入旧时家。",
            "芝函瑞色回春早，绿野东风转岁华。",
            "催召传，稳铺沙。",
            "垒尊今日枣如瓜。",
            "诞辰更接传柑宴，莲炬通宵唤草麻。"
        ],
        "notes": "",
        "id": "cfdf280608837cafc9360a43f2baa2c3"
    }
]