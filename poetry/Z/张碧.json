[
    {
        "author": "张碧",
        "dynasty": "宋",
        "type": "诗",
        "rhythmic": "",
        "title": "题祖山人池上怪石",
        "preface": "",
        "paragraphs": [
            "寒姿数片奇突兀，曾作秋山秋水骨。",
            "先生应是厌风雷，著向池边塞龙窟。",
            "我来池上倾醉尊，半酣书破青烟痕。",
            "参差翠缕摆不落，笔头惊怪粘秋云。",
            "我闻吴中项容水墨有高价，邀得将来倚松下。",
            "铺却双缯直道难，掉首空归不成画。"
        ],
        "notes": "",
        "id": "64cf6fc9b9e85e030284c31aa089e761"
    },
    {
        "author": "张碧",
        "dynasty": "宋",
        "type": "诗",
        "rhythmic": "",
        "title": "鸿门",
        "preface": "",
        "paragraphs": [
            "毒龙衔日天地昏，八纮叆叇生愁云。",
            "秦原走鹿无藏处，纷纷争处围成群。",
            "四溟波立鲸相吞，薄摇五岳崩山根。",
            "鱼虾舞浪狂鳅鲲，龙蛇胆战登鸿门。",
            "星旗羽簇强者尊，黑风白雨东西屯。",
            "山河欲拆人烟分，壮士鼓勇君王存。",
            "项庄愤气吐不得，亚父斗声天上闻，玉光坠地惊昆仑。",
            "留侯气魄吞太平，舌头一寸生阳春。",
            "神农女娲愁不言，蛇枯老妪啼泪痕。",
            "星曹定秤称王孙，项籍骨轻迷精魂，沛公仰面争乾坤。",
            "须臾垓下贼星起，歌声缭绕凄人耳。",
            "吴娃捧酒横秋波，霜天月照空城垒。",
            "力拔山兮忽到此，骓嘶懒渡乌江水。",
            "新丰瑞气生楼台，西楚寒蒿哭愁鬼。",
            "三尺霜鸣金匣里，神光一照八千里。",
            "汉皇骤马意气生，西南扫地迎天子。"
        ],
        "notes": "",
        "id": "a1ab198d9c81ce79f82429ca0658f52a"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "野田行",
        "preface": "",
        "paragraphs": [
            "风昏昼色飞斜雨，冤骨千堆髑髅语。",
            "八纮牢落人物悲，是个田园荒废主。",
            "悲嗟自古争天下，几度乾坤复如此。",
            "秦皇矻矻筑长城，汉祖区区白蛇死。",
            "野田之骨兮又成尘，楼阁风烟兮还复新。",
            "愿得华山之下长归马，野田无复堆冤者。"
        ],
        "notes": "",
        "id": "6b2c743bfd71e6a12c56bfbbb2e5a97c"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "贫女",
        "preface": "",
        "paragraphs": [
            "岂是昧容华，岂不知机织。",
            "自是生寒门，良媒不相识。"
        ],
        "notes": "",
        "id": "3c16798ad3a60e6b9212a868847854d4"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "幽思",
        "preface": "",
        "paragraphs": [
            "金炉烟霭微，锦釭残影灭。",
            "出户独裴回，落花满明月。"
        ],
        "notes": "",
        "id": "7782e016fa4905fc4e0e99717d7dbd4c"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "惜花三首 一",
        "preface": "",
        "paragraphs": [
            "千枝万枝占春开，彤霞著地红成堆。",
            "一窖闲愁驱不去，殷勤对尔酌金杯。"
        ],
        "notes": "",
        "id": "91c04585baeb84d71ad6ebfcf7645562"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "惜花三首 二",
        "preface": "",
        "paragraphs": [
            "老鸦拍翼盘空疾，准拟浮生如瞬息。",
            "阿母蟠桃香未齐，汉皇骨葬秋山碧。"
        ],
        "notes": "",
        "id": "0227664c2e2ea0ba2e47609309c2fff1"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "惜花三首 三",
        "preface": "",
        "paragraphs": [
            "朝开暮落煎人老，无人为报东君道。",
            "留取秾红伴醉吟，莫教少女来吹扫。"
        ],
        "notes": "",
        "id": "d001c8c0ce23f782810b299fb50635ea"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "游春引三首 一",
        "preface": "",
        "paragraphs": [
            "句芒爱弄春风权，开萌发翠无党偏。",
            "句芒小女精神巧，机罗杼绮满平川。"
        ],
        "notes": "",
        "id": "0eb4478fe76bc0a37b66454f08a7af84"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "游春引三首 二",
        "preface": "",
        "paragraphs": [
            "五陵年少轻薄客，蛮锦花多春袖窄。",
            "酌桂鸣金玩物华，星蹄绣毂填香陌。"
        ],
        "notes": "",
        "id": "6affe82807d9a8e9e9ebf713f2e38410"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "游春引三首 三",
        "preface": "",
        "paragraphs": [
            "千条碧绿轻拖水，金毛泣怕春江死。",
            "万汇俱含造化恩，见我春工无私理。"
        ],
        "notes": "",
        "id": "3a043abd9c133181967d71eab41d7a93"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "农父",
        "preface": "",
        "paragraphs": [
            "运锄耕𣃁侵星起，陇亩丰盈满家喜。",
            "到头禾黍属他人，不知何处抛妻子。"
        ],
        "notes": "",
        "id": "bb576b78e3056786b475883b251a42ab"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "銮舆不碾香尘灭，更残三十六宫月。",
            "手持纨扇独含情，秋风吹落横波血。"
        ],
        "notes": "",
        "id": "f1bf2fd61c11c1237f8ca67052d6b345"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "秋日登岳阳楼晴望",
        "preface": "",
        "paragraphs": [
            "三秋倚练飞金盏，洞庭波定平如刬。",
            "天高云卷绿罗低，一点君山碍人眼。",
            "漫漫万顷铺琉璃，烟波阔远无鸟飞。",
            "西南东北竞无际，直疑侵断青天涯。",
            "屈原回日牵愁吟，龙宫感激致应沈。",
            "贾生憔悴说不得，茫茫烟霭堆湖心。"
        ],
        "notes": "",
        "id": "611e85e7bf89ef13972be153d3d5baf7"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "鸿沟",
        "preface": "",
        "paragraphs": [
            "毒龙衔日天地昏，八纮叆叇生愁云。",
            "秦园走鹿无藏处，纷纷争处蜂成群。",
            "四溟波立鲸相吞，荡摇五岳崩山根。",
            "鱼虾舞浪狂鳅鲲，龙蛇胆战登鸿门。",
            "星旗羽镞强者尊，黑风白雨东西屯。",
            "山河欲拆人烟分，壮士鼓勇君王存。",
            "项庄愤气吐不得，亚父斗声天上闻。",
            "玉光堕地惊昆仑，留侯气魄吞太华。",
            "舌头一寸生阳春，神农女娲愁不言。",
            "蛇枯老媪啼泪痕，星曹定秤秤王孙。",
            "项籍骨轻迷精魂，沛公仰面争乾坤。",
            "须臾垓下贼星起，歌声缭绕凄人耳。",
            "吴娃捧酒横秋波，霜天月照空城垒。",
            "力拔山兮忽到此，骓嘶懒渡乌江水。",
            "新丰瑞色生楼台，西楚寒蒿哭愁鬼。",
            "三尺霜鸣金匣里，神光一掉八千里。",
            "汉皇骤马意气生，西南扫地迎天子。"
        ],
        "notes": "",
        "id": "a1ab198d9c81ce79f82429ca0658f52a"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "美人梳头",
        "preface": "",
        "paragraphs": [
            "玉堂花院小枝红，绿窗一片春光晓。",
            "玉容惊觉浓睡醒，圆蟾挂出妆台表。",
            "金盘解下丛鬟碎，三尺巫云绾朝翠。",
            "皓指高低寸黛愁，水精梳滑参差坠。",
            "须臾拢掠蝉鬓生，玉钗冷透冬冰明。",
            "芙蓉拆向新开脸，秋泉慢转眸波横。",
            "鹦鹉偷来话心曲，屏风半倚遥山绿。"
        ],
        "notes": "",
        "id": "cca529e6f641fb32a18f8d6f819ae39e"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "题祖山人池上怪石",
        "preface": "",
        "paragraphs": [
            "寒姿数片奇突兀，曾作秋江秋水骨。",
            "先生应是厌风云，著向江边塞龙窟。",
            "我来池上倾酒尊，半酣书破青烟痕。",
            "参差翠缕摆不落，笔头惊怪黏秋云。",
            "我闻吴中项容水墨有高价，邀得将来倚松下。",
            "铺却双缯直道难，掉首空归不成画。"
        ],
        "notes": "",
        "id": "64cf6fc9b9e85e030284c31aa089e761"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "山居雨霁即事",
        "preface": "",
        "paragraphs": [
            "结茅苍岭下，自与喧卑隔。",
            "况值雷雨晴，郊原转岑寂。",
            "出门看反照，绕屋残溜滴。",
            "古路绝人行，荒陂响蝼蝈。",
            "篱崩瓜豆蔓，圃坏牛羊迹。",
            "断续古祠鸦，高低远村笛。",
            "喜闻东臯润，欲往未通屐。",
            "杖策试危桥，攀萝瞰苔壁。",
            "邻翁夜相访，缓酌聊跂石。",
            "新月出污尊，浮云在巾舃。",
            "常隳腐儒操，谬习经邦画。",
            "有待时未知，非关慕沮溺。"
        ],
        "notes": "",
        "id": "c6a290e92911f432395c7b2cd06f0471"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "庐山瀑布",
        "preface": "",
        "paragraphs": [
            "谁将织女机头练，贴出青山碧云面。",
            "造化工夫不等闲，剪破澄江凝一片。",
            "怪来洞口流呜咽，怕见三冬昼飞雪。",
            "石镜无光相对愁，漫漫顶上沈秋月。",
            "争得阳乌照山北，放出青天豁胸臆。",
            "黛花新染插天风，蓦吐中心烂银色。",
            "五月六月暑云飞，阁门远看澄心机。",
            "参差碎碧落岩畔，梅花乱摆当风散。"
        ],
        "notes": "",
        "id": "c6c106b4c9f47015a02140aced32e0cc"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "林书记蔷薇",
        "preface": "",
        "paragraphs": [
            "东风折尽诸花卉，是个亭台冷如水。",
            "黄鹂舌滑跳柳阴，教看蔷薇吐金蘂。",
            "双成涌出琉璃宫，天香阔罩红熏笼。",
            "西施晓下吴王殿，乱抛娇脸新匀浓。",
            "瑶姬学绣流苏幔，绿夹殷红垂锦段。",
            "炎洲吹落满汀云，阮瑀庭前装一半。",
            "醉且书怀还复吟，蜀笺影里霞光侵。",
            "秦娥晚凭栏干立，柔枝坠落青罗襟。",
            "殷勤无波绿池水，为君作镜开妆蘂。"
        ],
        "notes": "",
        "id": "bc29a133472cbc70793d0661f97c4fc1"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "荅友人新栽松",
        "preface": "",
        "paragraphs": [
            "石门新长青龙髯，虬身宛转云光粘。",
            "闻君爱我幽崖前，十株五株寒霜天。",
            "越溪老僧头削雪，曾云手植当庭月。",
            "三十年来遮火云，凉风五月生空门。",
            "愿君栽于清涧泉，贞姿莫迓夭桃妍。",
            "□□易开还易落，贞姿郁郁长依然。",
            "山童嬾上孤峰巅，当窗划破屏风烟。"
        ],
        "notes": "",
        "id": "979d52ee024f122866ed3bea339fd0af"
    },
    {
        "author": "张碧",
        "dynasty": "唐",
        "type": "诗",
        "rhythmic": "",
        "title": "答张郎中分寄翰林贡余笔歌",
        "preface": "",
        "paragraphs": [
            "圆金五寸轻错刀，天人摘落霜兔毛。",
            "我之宗兄掌文檄，翰林分与神仙毫。",
            "东风吹柳作金线，狂涌辞波力生健。",
            "此时捧得江文通，五色光从掌中见。",
            "江龙角嫩无精彩，尽日挥空射烟霭。",
            "谁能邀得怀素来，晴明书破琉璃海。",
            "扬雄得之《甘泉赋》，胸中白鳯无因飞。",
            "他年拟把补造化，穿江入海剜天涯。",
            "昨宵梦见欧率更，先来醉我黄金觥。",
            "手擎瑟瑟三十斗，博归天上书《黄庭》。",
            "梦中摆手不相许，怅望空乘碧云去。",
            "（《文房四谱》二《笔谱》）。"
        ],
        "notes": "",
        "id": "0042e4d60bdbceaa82128436c768b165"
    }
]