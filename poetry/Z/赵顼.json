[
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "赐秦国大长公主挽词三首  其一",
        "preface": "",
        "paragraphs": [
            "海阔三山路，香轮定不归。",
            "帐深空翡翠，珮冷失珠玑。",
            "明月留歌扇，残霞散舞衣。",
            "都门送车返，宿草自春菲。"
        ],
        "notes": "",
        "id": "31423630b0b2e982f75b8f86c4b5f330"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "赐秦国大长公主挽词三首  其二",
        "preface": "",
        "paragraphs": [
            "晓发城西道，灵车望更遥。",
            "春风空鲁馆，明月断秦箫。",
            "尘入罗衣暗，香随玉篆销。",
            "芳魂飞北渚，那复可为招。"
        ],
        "notes": "",
        "id": "0118fe8282efc8c375c2f7f4436a1348"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "赐秦国大长公主挽词三首  其三",
        "preface": "",
        "paragraphs": [
            "庆自天源发，恩从国爱申。",
            "歌钟虽在馆，桃李不成春。",
            "水折空还沁，楼高已隔秦。",
            "区区会稽市，无复献珠人。"
        ],
        "notes": "",
        "id": "6b9b4775f9796cdee7ae3d75f9880956"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "四言诗一章",
        "preface": "",
        "paragraphs": [
            "五季失图，猃狁孔炽。",
            "艺祖造邦，意有惩艾。",
            "爰设内府，基以募士。",
            "曾孙保之，敢忘厥志。"
        ],
        "notes": "",
        "id": "678c069eaa3a950fdee78df28a5c224e"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "题封桩库",
        "preface": "",
        "paragraphs": [
            "每虔夕惕心，妄意遵遗业。",
            "顾予不武资，何以成戎捷。"
        ],
        "notes": "",
        "id": "8af0cf751a6fceb66e390559935f6d8e"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "赐大理丞梁士基横州宅生连理荔枝",
        "preface": "",
        "paragraphs": [
            "横浦江南岸，梁家闻世贤。",
            "一株连理木，五月荔枝天。"
        ],
        "notes": "",
        "id": "3c54ffc5732da2ca3c7425bd467cf5e9"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "赐太师文彦博",
        "preface": "",
        "paragraphs": [
            "四纪忠劳著，三朝闻望隆。",
            "享兹难老祉，报在不言功。",
            "富矣勋弥大，居焉貌甚冲。",
            "西都旧士女，白首𥩟瞻公。"
        ],
        "notes": "",
        "id": "682ed80e29c8da84b88f23a239b5d370"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "一方文武魁天下，万里英雄入彀中。"
        ],
        "notes": "",
        "id": "2df5d5a1f8a49fc366c5bc81456bed87"
    },
    {
        "author": "赵顼",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "燕翼功参九，安荣世历三。",
            "轩辉虽揜北，风教自存南。"
        ],
        "notes": "",
        "id": "9a5e41879215ad673a9737465cd56f2d"
    }
]