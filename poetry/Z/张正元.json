[
    {
        "author": "张正元",
        "dynasty": "唐",
        "type": "诗",
        "rhythmic": "",
        "title": "冬日可爱",
        "preface": "",
        "paragraphs": [
            "寒日临清昼，辽天一望时。",
            "未消埋径雪，先暖读书帷。",
            "属思光难驻，舒情影若遗。",
            "晋臣曾比德，谢客昔言诗。",
            "散彩宁偏煦，流阴信不追。",
            "余辉如可就，回烛幸无私。"
        ],
        "notes": "",
        "id": "01db929ac34843fe37cf6a3ebb8680fe"
    },
    {
        "author": "张正元",
        "dynasty": "唐",
        "type": "诗",
        "rhythmic": "",
        "title": "临川羡鱼",
        "preface": "",
        "paragraphs": [
            "有客百愁侵，求鱼正在今。",
            "广川何渺漫，高岸几登临。",
            "风水宁相阻，烟霞岂惮深。",
            "不应同逐鹿，讵肯比从禽。",
            "结网非无力，忘筌自有心。",
            "永存芳饵在，伫立思沈沈。"
        ],
        "notes": "",
        "id": "e5c821eb5f5fc6fd6e1d0d6bd6fd642c"
    }
]