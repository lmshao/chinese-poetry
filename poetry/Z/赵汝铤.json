[
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "病倦扶危坐，起看天雨花。",
            "蹇馿东野句，破屋玉川家。",
            "勇羡穿篱犬，饥怜噪树鸦。",
            "龙山云壑胜，冰柱忆刘叉。"
        ],
        "notes": "",
        "id": "7d2091ba3a4f3f0ffee39cd44ad5b0f0"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "题临江清远轩壁",
        "preface": "",
        "paragraphs": [
            "江清疑可濯吾缨，小泊扁舟绕寺行。",
            "对岸丹枫寻不见，雨云遮断古萧城。"
        ],
        "notes": "",
        "id": "d867cbb08deaf0b9c1702ee148ad720a"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "乌石驿",
        "preface": "",
        "paragraphs": [
            "落日衔山乌石堠，淡烟笼月白茅坪。",
            "乍离城市虽萧索，喜是还家第一程。"
        ],
        "notes": "",
        "id": "2c11a14016d37d350ef10bb62f4b52c2"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "庐山卧龙庵",
        "preface": "",
        "paragraphs": [
            "一线飞泉遶碧萝，白云来往暗山阿。",
            "雨中贪共樵人语，行过庵前路忽多。"
        ],
        "notes": "",
        "id": "4757dc92e20354e5affeecf6b33de66e"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "云峰寺",
        "preface": "",
        "paragraphs": [
            "好峰藏寺背，此景只僧知。",
            "古树侵天直，寒泉入涧迟。",
            "深行寻旧址，久𥩟读荒碑。",
            "时有僊人过，灵风满路吹。"
        ],
        "notes": "",
        "id": "0ed18f46f76034b76f42ce1b067aad42"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "送澄古潭由豫章归鉴湖",
        "preface": "",
        "paragraphs": [
            "数椽书屋守蛛丝，一出三年梦见稀。",
            "寄语家僮日开户，莫妨燕子认巢归。"
        ],
        "notes": "",
        "id": "d60ba9a6be0f7618b0d7b0899238dd15"
    },
    {
        "author": "赵汝铤",
        "dynasty": "宋",
        "type": "诗",
        "rhythmic": "",
        "title": "谢友人惠袜布",
        "preface": "",
        "paragraphs": [
            "客里行终日，难逢识面人。",
            "所交新有几，相语又俱贫。",
            "句□推敲长，情增邂逅亲。",
            "丝絇到双足，那敌袜材真。"
        ],
        "notes": "",
        "id": "00bc09e65a205946db9297cf6892641f"
    }
]