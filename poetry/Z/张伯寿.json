[
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "爆竹声残天未晓，金炉细爇沉烟。",
            "儿孙戏彩映芳鲜。",
            "共倾元日酒，同祝大椿年。",
            "我愿儿孙如我寿，高低富贵随缘。",
            "不须厚禄与多田。",
            "诗书为世业，清白是家传。"
        ],
        "notes": "",
        "id": "418b8ff916befa9472e8c74bf19174d8"
    },
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "瑞气薰城春色早，光生帘幕飞浮。",
            "五陵应是产风流。",
            "冰清兼玉润，轩冕一时游。",
            "已得长生元妙术，庄椿不数春秋。",
            "徐卿一醉百无忧。",
            "但知从此去，衮衮出公侯。"
        ],
        "notes": "",
        "id": "7cc8f63a318910699321d539b3e355b6"
    },
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "龙首凤池家鼎贵，庆传仙李芬芳。",
            "凛然冰雪照闺房。",
            "诞弥当此日，佳气满华堂。",
            "锦袖新封开大国，诏书急欲徵黄。",
            "莫辞沉醉九霞觞。",
            "蟠桃看子实，地久与天长。"
        ],
        "notes": "",
        "id": "656c37c0880edbda44ed4b3038d74fc8"
    },
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "家住清湘云外窟，肯随玉笋同班。",
            "竹林风味正相联。",
            "独高霜外节，微露管中斑。",
            "吏隐丛祠聊寄傲，胸襟半是湖山。",
            "此君端可助跻攀。",
            "支颐供鹤立，拱膝看鳌翻。"
        ],
        "notes": "",
        "id": "7b082a1380a476b77ed5e8707b97fa6a"
    },
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "吴越家声传铁券，当年功指山河。",
            "公侯衮衮后来多。",
            "休符锺俊杰，气宇禀冲和。",
            "磊落胸襟清庙器，鹏程背可天摩。",
            "他时帝里笑鸣珂。",
            "双椿犹鹤算，二女已鸾坡。"
        ],
        "notes": "",
        "id": "4786d88e10ae4b961b6e6e76822313c2"
    },
    {
        "author": "张伯寿",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "天上姮娥元不老，人间紫府长春。",
            "朱颜鹤发更清新。",
            "观音常自在，水月净无尘。",
            "有子飘飘麟阁像，有孙庭下诜诜。",
            "他年看取递成名。",
            "进封加上国，荣拜太夫人。"
        ],
        "notes": "",
        "id": "0c7add4180b43b9360be1439df118a2b"
    },
    {
        "author": "张伯寿",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "天地有英气，盘结在名山。",
            "储精孕秀，诞生豪杰向人间。",
            "早拾巍科甲第，归作日边仙客，眷注不容间。",
            "讲道桥门暇，戏作彩衣欢。",
            "振斯文，回巨浸，遏狂澜。",
            "玉阶三尺，好扶经济侍天颜。",
            "把取昪平事业，趁取河清桃熟，十载付金銮。",
            "草却登封检，双鬓未曾斑。"
        ],
        "notes": "",
        "id": "73813e45afe356a057246fc32a7c700a"
    }
]