[
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "谢恩诗",
        "preface": "",
        "paragraphs": [
            "当宁宵衣务得贤，草茅何足副详延。",
            "天人要语垂清问，仁敬陈言上奏篇。",
            "愧乏谋猷裨乙览，忽惊姓字首胪传。",
            "乾坤大德知难报，誓秉孤忠铁石坚。"
        ],
        "notes": "",
        "id": "d9635ea3b24b74e748f892629418ad88"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "和御赐诗",
        "preface": "",
        "paragraphs": [
            "圣主游心六艺文，先皇成宪自常遵。",
            "天人亲屈九重问，岭海同归一视仁。",
            "已忝胪传魁众俊，复叨燕衎逮微臣。",
            "终身祗佩丁宁训，远到功名愿自珍。"
        ],
        "notes": "",
        "id": "d3e1559c88c8c5346d3b169cd9eea451"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "水帘洞",
        "preface": "",
        "paragraphs": [
            "岧峣仙境倚层丘，百尺泠泠瀑素流。",
            "春长绿莎成绣幕，夜留新月作琼钩。",
            "涧边云护千年韭，岩底凉生六月秋。",
            "欲访安期何处觅，药炉丹灶且追游。"
        ],
        "notes": "",
        "id": "fbff5139f6d5200185c821af03399fb3"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "白云对月",
        "preface": "",
        "paragraphs": [
            "万山飞翠映瑶空，一抹晴霞淡复浓。",
            "何意海风吹不断，归鸦飞带过前峰。"
        ],
        "notes": "",
        "id": "c1945b5c84f1d3921d3096e52bb7acef"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "夜过白云话别  其一",
        "preface": "",
        "paragraphs": [
            "江城话别思依依，天远山青入望微。",
            "正好楼头共明月，可堪遥对白云飞。"
        ],
        "notes": "",
        "id": "d25d15743a370e1a65cec8e49400869c"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "夜过白云话别  其二",
        "preface": "",
        "paragraphs": [
            "遥看天际白云浮，渺渺西飞谁与谋。",
            "归去扶溪溪水阔，秋来还上越台否。"
        ],
        "notes": "",
        "id": "6044ef4924cc617bbd78471d5f6454d7"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "夜过白云话别  其三",
        "preface": "",
        "paragraphs": [
            "日干夕惕自惺惺，切实工夫在性情。",
            "千古相传真要法，圣贤元共此心灵。"
        ],
        "notes": "",
        "id": "e4ad16f3cdb2107889249b870d8d746d"
    },
    {
        "author": "张镇孙",
        "dynasty": "宋",
        "type": "诗",
        "rhythmic": "",
        "title": "夜过白云话别  其四",
        "preface": "",
        "paragraphs": [
            "圣贤今古在吾人，敬义功深德自邻。",
            "莫叹桃源仙迹杳，杖藜随处武陵津。"
        ],
        "notes": "",
        "id": "1ecfee022cf375f9a1dc52f49ebb71fa"
    }
]