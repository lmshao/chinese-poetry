[
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 垂柳覆金堤",
        "preface": "",
        "paragraphs": [
            "新年垂柳色，袅袅对空闺。",
            "不畏芳菲好，自缘离别嗁。",
            "因风飘玉户，向日映金堤。",
            "驿使何时度？还将赠陇西。"
        ],
        "notes": "",
        "id": "5bc397a9e5834e3ec0c354496c976225"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 蘼芜叶复齐",
        "preface": "",
        "paragraphs": [
            "提筐红叶下，度日采蘼芜。",
            "掬翠香盈袖，看花忆故夫。",
            "叶齐谁复见，风暖恨偏孤。",
            "一被春光累，容颜与昔殊。"
        ],
        "notes": "",
        "id": "522bf812af09a9d228eedc098989e7bb"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 水溢芙蓉沼",
        "preface": "",
        "paragraphs": [
            "渌沼春光后，青青草色浓。",
            "绮罗惊翡翠，暗粉妒芙蓉。",
            "云遍窗前见，荷翻镜里逢。",
            "将心托流水，终日渺无从。"
        ],
        "notes": "",
        "id": "9301af05849d87be96c0fdc7cd36e223"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 花飞桃李蹊",
        "preface": "",
        "paragraphs": [
            "远期难可托，桃李自依依。",
            "花径无容迹，戎裘未下机。",
            "随风开又落，度日扫还飞。",
            "欲折枝枝赠，那知归不归。"
        ],
        "notes": "",
        "id": "bf70969b16e21cb15763526d51612036"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 采桑秦氏女",
        "preface": "",
        "paragraphs": [
            "南陌采桑出，谁知妾姓秦。",
            "独怜倾国貌，不负早莺春。",
            "珠履荡花湿，龙钩折桂新。",
            "使君那驻马，自有侍中人。"
        ],
        "notes": "",
        "id": "94905f98f63529033baa98da6dbf46ed"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 织锦窦家妻",
        "preface": "",
        "paragraphs": [
            "当年谁不羡，分作窦家妻。",
            "锦字行行苦，罗帷日日嗁。",
            "岂知登陇远，祗恨下机迷。",
            "直候阳关使，殷勤寄海西。"
        ],
        "notes": "",
        "id": "12894d4541aacdf0e3ea60fe7f564b75"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 关山别荡子",
        "preface": "",
        "paragraphs": [
            "那堪闻荡子，迢遰涉关山。",
            "肠为马嘶断，衣从泪滴斑。",
            "愁看塞上路，讵惜镜中颜。",
            "傥见征西鴈，应传一字还。"
        ],
        "notes": "",
        "id": "a8e2536752e7101425a55599564419eb"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 风月守空闺",
        "preface": "",
        "paragraphs": [
            "良人犹远戍，耿耿夜闺空。",
            "绣户流宵月，罗帷坐晓风。",
            "魂飞沙帐北，肠断玉关中。",
            "尚自无消息，锦衾那得同。"
        ],
        "notes": "",
        "id": "585cf8f409de488550c459bc0053ff5e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 恒敛千金笑",
        "preface": "",
        "paragraphs": [
            "玉颜恒自敛，羞出镜台前。",
            "早惑阳城客，今悲华锦筵。",
            "从军人更远，投喜鹊空传。",
            "夫壻交河北，迢迢路几千。"
        ],
        "notes": "",
        "id": "89caa8276009e60f4681dc5798c19968"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 长垂双玉嗁",
        "preface": "",
        "paragraphs": [
            "双双红泪堕，度日暗中嗁。",
            "鴈出居延北，人犹辽海西。",
            "向灯垂玉枕，对月洒金闺。",
            "不惜罗衣湿，惟愁归意迷。"
        ],
        "notes": "",
        "id": "c26e54cbf447f112fc69589f9f4de03b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 蟠龙随镜隐",
        "preface": "",
        "paragraphs": [
            "鸾镜无由照，蛾眉岂忍看。",
            "不知愁发换，空见隐龙蟠。",
            "那惬红颜改，偏伤白日残。",
            "今朝窥玉匣，双泪落阑干。"
        ],
        "notes": "",
        "id": "571f3804e0a98e29fec4856a4af263bf"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 彩凤逐帷低",
        "preface": "",
        "paragraphs": [
            "巧绣双飞凤，朝朝伴下帷。",
            "春花那见照，暮色已频欺。",
            "欲卷思君处，将嗁裛泪时。",
            "何年征戍客？传语报佳期。"
        ],
        "notes": "",
        "id": "dfa186b92f44e273e8ab094b1c9edcec"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 惊魂同夜鹊",
        "preface": "",
        "paragraphs": [
            "万里无人见，众情难与论。",
            "思君常入梦，同鹊屡惊魂。",
            "孤寝红罗帐，双嗁玉筯痕。",
            "妾心甘自保，岂复暂忘恩。"
        ],
        "notes": "",
        "id": "96e12901e15d3fb4eb0b75af06c3611e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 倦寝听晨鸡",
        "preface": "",
        "paragraphs": [
            "去去边城骑，愁眠掩夜闺。",
            "披衣窥落月，拭泪待鸣鸡。",
            "不愤连年别，那堪长夜嗁。",
            "功成应自恨，早晚发辽西。"
        ],
        "notes": "",
        "id": "1a56ea4b445c0f2c2dcf6bbc7e4cbc2f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 暗牖悬蛛网",
        "preface": "",
        "paragraphs": [
            "暗中蛛网织，历乱绮窗前。",
            "万里终无信，一条徒自悬。",
            "分从珠露滴，愁见隙风牵。",
            "妾意何聊赖，看看剧断弦。"
        ],
        "notes": "",
        "id": "562e6f2270791fb82e900325ace4527c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 空梁落燕泥",
        "preface": "",
        "paragraphs": [
            "春至今朝燕，花时伴独嗁。",
            "飞斜珠箔隔，语近画梁低。",
            "帷卷闲窥户，床空暗落泥。",
            "谁能长对此，双去复双栖。"
        ],
        "notes": "",
        "id": "71bc417850bf224f0ad26b2a360b168c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 前年过代北",
        "preface": "",
        "paragraphs": [
            "代北几千里，前年又复经。",
            "燕山云自合，胡塞草应青。",
            "铁马喧鼙鼓，蛾眉怨锦屏。",
            "不知羌笛曲，掩泪若为听。"
        ],
        "notes": "",
        "id": "621e215188e406aaf6c7bea498b3f386"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 今岁往辽西",
        "preface": "",
        "paragraphs": [
            "万里飞书至，闻君已渡辽。",
            "祗谙新别苦，忘却旧时娇。",
            "烽戍年将老，红颜日向雕。",
            "胡沙兼汉苑，相望几迢迢。"
        ],
        "notes": "",
        "id": "6b577722a31b30e98d3b70e02aaf3dc7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 一去无还意",
        "preface": "",
        "paragraphs": [
            "良人征绝域，一去不言还。",
            "百战攻胡虏，三冬阻玉关。",
            "萧萧边马思，猎猎戍旗闲。",
            "独把千重恨，连年未解颜。"
        ],
        "notes": "",
        "id": "58f9817f8897f516054cebb359cdb107"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杂曲歌辞 昔昔盐 那能惜马蹄",
        "preface": "",
        "paragraphs": [
            "云中路杳杳，江畔草萋萋。",
            "妾久垂珠泪，君何惜马蹄。",
            "边风悲晓角，营月怨春鼙。",
            "未道休征战，愁眉又复低。"
        ],
        "notes": "",
        "id": "95e614c2de3c592167b5e61116906053"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "汾上宴别",
        "preface": "",
        "paragraphs": [
            "云物如故乡，山川知异路。",
            "年来未归客，马上春色暮。",
            "一尊花下酒，残日水西树。",
            "不待管弦终，摇鞭背花去。"
        ],
        "notes": "",
        "id": "b4b2a03c846fd483176e368cbc9655e2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "书斋雪后",
        "preface": "",
        "paragraphs": [
            "拥褐坐茅簷，春晴喜初日。",
            "微风入桃径，爽气归缥帙。",
            "频时苦风雪，就景理巾栉。",
            "树暖高鸟来，窗闲曙云出。",
            "乡遥路难越，道蹇时易失。",
            "欲静又不能，东山负芝术。"
        ],
        "notes": "",
        "id": "65ae1d55268ae08c2e263678dc19798b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄道者",
        "preface": "",
        "paragraphs": [
            "洞庭先生归路长，海云望极春茫茫。",
            "别来几度向蓬岛，自傍瑶台折灵草。"
        ],
        "notes": "",
        "id": "5a74d620002321a82be50ce410cbe8e9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "虎丘寺赠渔处士",
        "preface": "",
        "paragraphs": [
            "兰若云深处，前年客重过。",
            "岩空秋色动，水阔夕阳多。",
            "早负江湖志，今如鬓发何。",
            "唯思闲胜我，钓艇在烟波。"
        ],
        "notes": "",
        "id": "a811ce670cc89136ff10c63252dc894c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "陪崔璞侍御和崔㻂春日有怀",
        "preface": "",
        "paragraphs": [
            "诗家本多感，况值广陵春。",
            "暖驻含窗日，香余醉袖尘。",
            "浮名皆有分，一笑最关身。",
            "自此容依托，清才两故人。"
        ],
        "notes": "",
        "id": "377478d478750176ec404e90057aaa58"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送韦处士归省朔方",
        "preface": "",
        "paragraphs": [
            "映柳见行色，故山当落晖。",
            "青云知已殁，白首一身归。",
            "满袖萧关雨，连沙塞雁飞。",
            "到家翻有喜，借取老莱衣。"
        ],
        "notes": "",
        "id": "cf02f6a6452e93ee3d6052e23b05f58f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送权先辈归觐信安",
        "preface": "",
        "paragraphs": [
            "衣彩独归去，一枝兰更香。",
            "马嘶芳草渡，门掩百花塘。",
            "野色亭台晚，滩声枕簟凉。",
            "小斋松岛上，重叶覆书堂。"
        ],
        "notes": "",
        "id": "742b701292934b59ff9db3027a40e7f5"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "风蝉",
        "preface": "",
        "paragraphs": [
            "风蝉旦夕鸣，伴夜送秋声。",
            "故里客归尽，水边身独行。",
            "噪轩高树合，惊枕暮山横。",
            "听处无人见，尘埃满甑生。"
        ],
        "notes": "",
        "id": "5cedb357c1bc7ace5d9fbd1426cb4a10"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重寄卢中丞",
        "preface": "",
        "paragraphs": [
            "贱子来还去，何人伴使君。",
            "放歌迎晚醉，指路上高云。",
            "此夜雁初至，空山雨独闻。",
            "别多头欲白，惆怅惜余醺。"
        ],
        "notes": "",
        "id": "16c9bcc61fcfc22b7a96f097da0c95ba"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "晓发",
        "preface": "",
        "paragraphs": [
            "旅行宜蚤发，况复是南归。",
            "月影缘山尽，钟声隔浦微。",
            "星残萤共映，叶落鸟惊飞。",
            "去去渡南渚，树深人出稀。"
        ],
        "notes": "",
        "id": "2cc79af53c9d6b3ab3b1d12974f81647"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送友人郑州归觐",
        "preface": "",
        "paragraphs": [
            "为有趋庭恋，应忘道路赊。",
            "风消荥泽冻，雨静圃田沙。",
            "古陌人来远，遥天雁势斜。",
            "园林新到日，春酒酌梨花。"
        ],
        "notes": "",
        "id": "20227b6f7818799ca7e71e9b57ede150"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "洛中逢卢郢石归觐",
        "preface": "",
        "paragraphs": [
            "不堪俱失意，相送出东周。",
            "缘切倚门恋，倍添为客愁。",
            "春山和雪静，寒水带冰流。",
            "别后期君处，灵源紫阁秋。"
        ],
        "notes": "",
        "id": "c4d3e96fa4b791c9d1e25cee6b505508"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠越客",
        "preface": "",
        "paragraphs": [
            "故国波涛隔，明时心久留。",
            "献书双阙晚，看月五陵秋。",
            "南棹何当返，长江忆共游。",
            "定知钓鱼伴，相望在汀州。"
        ],
        "notes": "",
        "id": "220952c6dcc3528c920187f6c0ab6873"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "经无锡县醉后吟",
        "preface": "",
        "paragraphs": [
            "客过无名姓，扁舟系柳阴。",
            "穷秋南国泪，残日故乡心。",
            "京洛衣尘在，江湖酒病深。",
            "何须觅陶令，乘醉自横琴。"
        ],
        "notes": "",
        "id": "eb6f69c95a470b415cdedef36e7eb25f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "东归道中二首 一",
        "preface": "",
        "paragraphs": [
            "平生事行役，今日始知非。",
            "岁月老将至，江湖春未归。",
            "传家有天爵，主祭用儒衣。",
            "何必劳知己，无名亦息机。"
        ],
        "notes": "",
        "id": "e8179d87ec1f49ea32df718c56948320"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "东归道中二首 二",
        "preface": "",
        "paragraphs": [
            "未明唤僮仆，江上忆残春。",
            "风雨落花夜，山川驱马人。",
            "星星一镜发，草草百年身。",
            "此日念前事，沧洲情更亲。"
        ],
        "notes": "",
        "id": "688a3fb36a238c2f453301ec2669aaf9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "旅次商山",
        "preface": "",
        "paragraphs": [
            "役役依山水，何曾似问津。",
            "断崖如避马，芳树欲留人。",
            "日夕猿鸟伴，古今京洛尘。",
            "一枝甘已失，辜负故园春。"
        ],
        "notes": "",
        "id": "1ced7f0c8314be1011a838d89b4bec26"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "长洲",
        "preface": "",
        "paragraphs": [
            "扁舟殊不系，浩荡路才分。",
            "范蠡湖中树，吴王苑外云。",
            "悲心人望月，独夜雁离群。",
            "明发还驱马，关城见日曛。"
        ],
        "notes": "",
        "id": "edf433680525f5340703e1d5cb4fcc81"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "江边",
        "preface": "",
        "paragraphs": [
            "终日劳车马，江边款竹扉。",
            "残花春浪阔，小酒故人稀。",
            "戍鼓客帆远，津云夕照微。",
            "何由兄与弟，俱及暮春归。"
        ],
        "notes": "",
        "id": "a7b3991f2dc90b87e0929e29b47cb5b0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿灵岩寺",
        "preface": "",
        "paragraphs": [
            "明月溪头寺，虫声满橘洲。",
            "倚栏香径晚，移石太湖秋。",
            "古树云归尽，荒台水更流。",
            "无人见惆怅，独上最高楼。"
        ],
        "notes": "",
        "id": "158ff82c987564a860596eed812dfec1"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "越中寺居",
        "preface": "",
        "paragraphs": [
            "迟客疎林下，斜溪小艇通。",
            "野桥连寺月，高竹半楼风。",
            "水静鱼吹浪，枝闲鸟下空。",
            "数峰相向绿，日夕郡城东。"
        ],
        "notes": "",
        "id": "13de88bc057312670d76e48c31db0baf"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠金刚三藏",
        "preface": "",
        "paragraphs": [
            "心法云无住，流沙归复来。",
            "锡随山鸟动，经附海船回。",
            "洗足柳遮寺，坐禅花委苔。",
            "惟将一童子，又欲过天台。"
        ],
        "notes": "",
        "id": "55dcc08e03ca82c5a4f832f7776ac3c0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "长安晚秋",
        "preface": "",
        "paragraphs": [
            "云物凄凉拂曙流，汉家宫阙动高秋。",
            "残星几点雁横塞，长笛一声人倚楼。",
            "紫艳半开篱菊静，红衣落尽渚莲愁。",
            "鲈鱼正美不归去，空戴南冠学楚囚。"
        ],
        "notes": "",
        "id": "743408cd00c1ed7efd84af9bcd166a3e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "齐安早秋",
        "preface": "",
        "paragraphs": [
            "流年堪惜又堪惊，砧杵风来满郡城。",
            "高鸟过时秋色动，征帆落处暮云平。",
            "思家正叹江南景，听角仍含塞北情。"
        ],
        "notes": "",
        "id": "a4ff16904e20e3d7cdf752e7f9624b83"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "东望",
        "preface": "",
        "paragraphs": [
            "楚江横在草堂前，杨柳洲西载酒船。",
            "两见梨花归不得，每逢寒食一潸然。",
            "斜阳映阁山当寺，微绿含风月满川。",
            "同郡故人攀桂尽，把诗吟向泬寥天。"
        ],
        "notes": "",
        "id": "d241f63e5474297989dc7bf7f1bb19f0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "长安月夜与友人话故山",
        "preface": "",
        "paragraphs": [
            "宅边秋水浸苔矶，日日持竿去不归。",
            "杨柳风多潮未落，蒹葭霜冷雁初飞。",
            "重嘶匹马吟红叶，却听疎钟忆翠微。",
            "今夜秦城满楼月，故人相见一沾衣。"
        ],
        "notes": "",
        "id": "524bd4c93d7fdcdd733b2cd094a0f7cc"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题横水驿双峰院松",
        "preface": "",
        "paragraphs": [
            "故园溪上雪中别，野馆门前云外逢。",
            "白发渐多何事苦，清阴长在好相容。",
            "迎风几拂朝天骑，带月犹含度岭钟。",
            "更忆葛洪丹井畔，数株临水欲成龙。"
        ],
        "notes": "",
        "id": "7b706edb8488af4f8982788065291540"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "发剡中",
        "preface": "",
        "paragraphs": [
            "正怀何谢俯长流，更览余封识嵊州。",
            "树色老依官舍晚，溪声凉傍客衣秋。",
            "南岩气爽横郛郭，天姥云晴拂寺楼。",
            "日暮不堪还上马，蓼花风起路悠悠。"
        ],
        "notes": "",
        "id": "de82b21dc5627cd550b3ec4c86927b2d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "登安陆西楼",
        "preface": "",
        "paragraphs": [
            "楼上华筵日日开，眼前人事祗堪哀。",
            "征车自入红尘去，远水长穿绿树来。",
            "云雨暗更歌舞伴，山川不尽别离杯。",
            "无由并写春风恨，欲下郧城首重回。"
        ],
        "notes": "",
        "id": "7371205924fe38b258353b262046a1a2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "九日陪越州元相燕龟山寺",
        "preface": "",
        "paragraphs": [
            "佳晨何处泛花游，丞相筵开水上头。",
            "双影斾摇山雨霁，一声歌动寺云秋。",
            "林光静带高城晚，湖色寒分半槛流。",
            "共贺万家逢此节，可怜风物似荆州。"
        ],
        "notes": "",
        "id": "81774e750fff33f7c1946416838bd8d6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "经汉武泉",
        "preface": "",
        "paragraphs": [
            "芙蓉苑里起清秋，汉武泉声落御沟。",
            "他日江山映蓬鬓，二年杨柳别渔舟。",
            "竹间驻马题诗去，物外何人识醉游。",
            "尽把归心付红叶，晚来随水向东流。"
        ],
        "notes": "",
        "id": "97efc59cb2b6001bc0f991252efa8599"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "曲江春望怀江南故人",
        "preface": "",
        "paragraphs": [
            "杜若洲边人未归，水寒烟暖想柴扉。",
            "故园何处风吹柳，新雁南来雪满衣。",
            "目极思随原草遍，浪高书到海门稀。",
            "此时愁望情多少，万里春流遶钓矶。"
        ],
        "notes": "",
        "id": "622b5b4df9f59a8c8322b41abf6ed098"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "上令狐相公",
        "preface": "",
        "paragraphs": [
            "鹗在卿云冰在壶，代天才业奉𬣙谟。",
            "荣同伊陟传朱户，秀比王商入画图。",
            "昨夜星辰回剑履，前年风月满江湖。",
            "不知机务时多暇，犹许诗家属和无。"
        ],
        "notes": "",
        "id": "748e2d9aac36637490dae7a6ba7ccf2a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "忆山阳",
        "preface": "",
        "paragraphs": [
            "家在枚臯旧宅边，竹轩晴与楚坡连。",
            "芰荷香遶垂鞭袖，杨柳风横弄笛船。",
            "城碍十洲烟岛路，寺临千顷夕阳川。",
            "可怜时节堪归去，花落猿啼又一年。"
        ],
        "notes": "",
        "id": "af292bec0e37cf4c898b50e54845afdb"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "二",
        "preface": "",
        "paragraphs": [
            "折柳城边起暮愁，可怜春色独怀忧。",
            "伤心正叹人间事，回首更惭江上鸥。",
            "𫛸鴂声中寒食雨，芙蓉花外夕阳楼。",
            "凭高满眼送清渭，去傍故山山下流。"
        ],
        "notes": "",
        "id": "9e22b9be36415e93831461ae48d8f727"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送僧归庐山",
        "preface": "",
        "paragraphs": [
            "禅栖忽忆五峰游，去著方袍谢列侯。",
            "经启楼台千叶曙，锡含风雨一枝秋。",
            "题诗片石侵云在，洗钵香泉覆菊流。",
            "却忆前年别师处，马嘶残月虎溪头。"
        ],
        "notes": "",
        "id": "6efde1a9c1157f35ff98365470fa6f5c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠天卿寺神亮上人",
        "preface": "",
        "paragraphs": [
            "五看春尽此江𣸣，花自飘零日自曛。",
            "空有慈悲随物念，已无踪迹在人群。",
            "迎秋日色簷前见，入夜钟声竹外闻。",
            "笑指白莲心自得，世间烦恼是浮云。"
        ],
        "notes": "",
        "id": "fd2213ebadc68994b433deeec6ea735c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "降虏",
        "preface": "",
        "paragraphs": [
            "广武溪头降虏稀，一声寒角怨金微。",
            "河湟不在春风地，歌舞空裁雪夜衣。",
            "铁马半嘶边草去，狼烟高映塞鸿飞。",
            "扬雄尚白相如吃，今日何人从猎归。"
        ],
        "notes": "",
        "id": "1077d1ee5b1fe2062558fbae1d1c0e66"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "平戎",
        "preface": "",
        "paragraphs": [
            "边声一夜殷秋鼙，牙帐连烽拥万蹄。",
            "武帝未能忘塞北，董生才足使胶西。",
            "冰横晓渡胡兵合，雪满穷沙汉骑迷。",
            "自古平戎有良策，将军不用倚云梯。"
        ],
        "notes": "",
        "id": "7b8ef0153fe426b4513cad5f9547bfde"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿楚国寺有怀",
        "preface": "",
        "paragraphs": [
            "风动衰荷寂寞香，断烟残月共苍苍。",
            "寒生晚寺波摇壁，红堕疎林叶满床。",
            "起雁似惊南浦棹，阴云欲护北楼霜。",
            "江边松菊荒应尽，八月长安夜正长。"
        ],
        "notes": "",
        "id": "3d5ef193aa3a70fc33bdee7c38aa3ec2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "早发剡中石城寺",
        "preface": "",
        "paragraphs": [
            "暂息劳生树色间，平明机虑又相关。",
            "吟辞宿处烟霞去，心负秋来水石闲。",
            "竹户半开钟未绝，松枝静霁鹤初还。",
            "明朝一倍堪惆怅，回首尘中见此山。"
        ],
        "notes": "",
        "id": "f26aa3e9ddf5276f9c3c24a9cf70a58d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "三年踏尽化衣尘，只见长安不见春。",
            "马过雪街天未曙，客迷关路泪空频。",
            "桃花坞接啼猿寺，野竹庭通画鹢津。",
            "早晚相酬身事了，水边归去一闲人。"
        ],
        "notes": "",
        "id": "16e91fff7f22e130494f610c9c57018d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "献淮南李相公",
        "preface": "",
        "paragraphs": [
            "傅岩高静见台星，庙畧当时讨不庭。",
            "万里有云归碧落，百川无浪到沧溟。",
            "军中老将传兵术，江上诸侯受政经。",
            "闻道国人思再入，镕金新铸鹤仪形。"
        ],
        "notes": "",
        "id": "5777f456349e58390ceae4c0024437dc"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宛陵寓居上沈大夫二首 一",
        "preface": "",
        "paragraphs": [
            "满耳歌谣满眼山，宛陵城郭翠微间。",
            "人情已觉春长在，溪户仍将水共闲。",
            "晓色入楼红蔼蔼，夜声寻砌碧潺潺。",
            "幽云高鸟俱无事，晚伴西风醉客还。"
        ],
        "notes": "",
        "id": "40e91cbe3d7ebd5dcea1d973fe0f6ff7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宛陵寓居上沈大夫二首 二",
        "preface": "",
        "paragraphs": [
            "溪树参差绿可攀，谢家云水满东山。",
            "能忘天上他年贵，来结林中一日闲。",
            "醉叩玉盘歌褭褭，暖鸣幽涧鸟关关。",
            "觥筹不尽须归去，路在春风缥缈间。"
        ],
        "notes": "",
        "id": "2452da6ec14b05a463a4eb80c1b2836f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "淮信贺滕迈台州",
        "preface": "",
        "paragraphs": [
            "凋瘵民思太古风，上贤绥辑副宸衷。",
            "舟移清镜禹祠北，路转翠屏天姥东。",
            "旌斾影前横竹马，咏歌声里乐樵童。",
            "遥知到郡沧波晏，三岛离离一望中。"
        ],
        "notes": "",
        "id": "1fb844eb27b05bbeb4ec260d1a559466"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "下第寄宣城幕中诸公",
        "preface": "",
        "paragraphs": [
            "一醉曾将万事齐，暂陪欢去便如泥。",
            "黄花李白墓前路，碧浪桓彝宅后溪。",
            "九月霜中随计吏，十年江上灌春畦。",
            "莫言春尽不惆怅，自有闲眠到日西。"
        ],
        "notes": "",
        "id": "b9be35430a3498802b562408b420e95a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送令狐郎中赴郢州",
        "preface": "",
        "paragraphs": [
            "佐幕才多始拜侯，一门清贵动神州。",
            "霜蹄晓驻秦云断，野斾晴翻郢树秋。",
            "几处尘生随候骑，半江帆尽见分流。",
            "大冯罢相吟诗地，莫惜频登白雪楼。"
        ],
        "notes": "",
        "id": "7c0b0dc7b75e45d64c4256773bcf60c2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送卢缄归扬州",
        "preface": "",
        "paragraphs": [
            "曾向雷塘寄掩扉，荀家灯火有余辉。",
            "关河日暮望空极，杨柳渡头人独归。",
            "隋苑荒台风褭褭，灞陵残雨梦依依。",
            "今年春色还相悮，为我江边谢钓矶。"
        ],
        "notes": "",
        "id": "16a37ce5a33c3d17460fe79bb110819b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送李裴评事",
        "preface": "",
        "paragraphs": [
            "塞垣从事识兵机，只拟平戎不拟归。",
            "入夜笳声含白发，报秋榆叶落征衣。",
            "城临战垒黄云晚，马渡寒沙夕照微。",
            "此别不应书断绝，满天霜雪有鸿飞。"
        ],
        "notes": "",
        "id": "550155861c1f292df4f0b820057030e9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "别麻氏",
        "preface": "",
        "paragraphs": [
            "晓哭呱呱动四隣，于君我作负心人。",
            "出门便涉东西路，回首初惊枕席尘。",
            "满眼泪珠和语咽，旧窗风月更谁亲。",
            "分离况值花时节，从此东风不似春。"
        ],
        "notes": "",
        "id": "8b9357d0fd19be7e11a7a5581c85c3e7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "代人赠别",
        "preface": "",
        "paragraphs": [
            "月自斜窗梦自惊，衷肠中有万愁生。",
            "清猿处处三声尽，碧落悠悠一水横。",
            "平子定情词丽绝，诗人匪石誓分明。",
            "会须携手乘鸾去，箫史楼台在玉京。"
        ],
        "notes": "",
        "id": "77541acff0c1bab911f4f9327a48a02f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寒食新丰别友人",
        "preface": "",
        "paragraphs": [
            "一百五日家未归，新丰鸡犬独依依。",
            "满楼春色傍人醉，半夜雨声前计非。",
            "缭绕沟塍含绿晚，荒凉树石向川微。",
            "东风吹泪对花落，憔悴故交相见稀。"
        ],
        "notes": "",
        "id": "194e1d31c3b4d8dcc082b8783fc70de7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "李侍御归山同宿华严寺",
        "preface": "",
        "paragraphs": [
            "家有青山近玉京，风流柱史早知名。",
            "园林手植自含绿，霄汉眼看当去程。",
            "处处白云迷驻马，家家红树近流莺。",
            "相逢一宿最高寺，夜夜翠微泉落声。"
        ],
        "notes": "",
        "id": "8eef299cb3a82762c17723d411800233"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "今年新先辈以遏密之际每有䜩集必资清谈书此奉贺",
        "preface": "",
        "paragraphs": [
            "天上高高月桂丛，分明三十一枝风。",
            "满怀春色向人动，遮路乱花迎马红。",
            "鹤驭回飘云雨外，兰亭不在管弦中。",
            "居然自是前贤事，何必青楼倚翠空。"
        ],
        "notes": "",
        "id": "61891e044091a59481e86c7fc2ef8372"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "晚树疎蝉起别愁，远人回首忆沧洲。",
            "江连故国无穷恨，日带残云一片秋。",
            "久客转谙时态薄，多情只共酒淹留。",
            "到头生长烟霞者，须向烟霞老始休。"
        ],
        "notes": "",
        "id": "0074c9771f9d7f446a8f6ad18508e2e6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "浙东陪元相公游云门寺",
        "preface": "",
        "paragraphs": [
            "松下山前一径通，烛迎千骑满山红。",
            "溪云乍歛幽岩雨，晓气初高大斾风。",
            "小槛宴花容客醉，上方看竹与僧同。",
            "归来吹尽严城角，路转横塘乱水东。"
        ],
        "notes": "",
        "id": "94571cb237f9e90efe5d81008d5b567d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "陪韦中丞宴扈都头花园",
        "preface": "",
        "paragraphs": [
            "门下烟横载酒船，谢家携客醉华筵。",
            "寻花偶坐将军树，饮水方重刺史天。",
            "几曲艳歌春色里，断行高鸟暮云边。",
            "分明听得舆人语，愿及行春更一年。"
        ],
        "notes": "",
        "id": "fdce113581b5b9a2c27162cd647c1fd8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "花园即事呈常中丞",
        "preface": "",
        "paragraphs": [
            "烟煖池塘柳覆台，百花园里看花来。",
            "烧衣焰席三千树，破鼻醒愁一万杯。",
            "不肯为歌随拍落，却因令舞带香回。",
            "山公仰尔延宾客，好傍春风次第开。"
        ],
        "notes": "",
        "id": "772f7bd0a58209bdaa0580b7b14575c2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿何书记先辈延福新居",
        "preface": "",
        "paragraphs": [
            "松下有琴闲未收，一灯高为石丛留。",
            "诗情似到山家夜，树色轻含御水秋。",
            "小榼提携终永日，半斑容鬓漫生愁。",
            "因君抚掌问时俗，紫阁堆簷不举头。"
        ],
        "notes": "",
        "id": "b3c9145478ed02ac239fa746b5616247"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "秦中逢王处士",
        "preface": "",
        "paragraphs": [
            "万水东流去不回，先生独自负仙才。",
            "蘂宫横浪海边别，鹤翅驻云天上来。",
            "几处吹箫森羽卫，谁家残月下楼台。",
            "春风正好分琼液，乞取当时白玉杯。"
        ],
        "notes": "",
        "id": "acc5276624d69244ba9b2ac779a2fe49"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "江上逢许逸人",
        "preface": "",
        "paragraphs": [
            "是非处处生尘埃，唯君襟抱无嫌猜。",
            "收帆依雁湓浦宿，带雨别僧衡岳回。",
            "芳罇稍驻落日唱，醉袖更拂长云开。",
            "清秋华发好相似，却把钓竿归去来。"
        ],
        "notes": "",
        "id": "11a5a7a4088f80c9fa1466a7320ad02e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "和令狐补阙春日独游西街",
        "preface": "",
        "paragraphs": [
            "左掖初辞近侍班，马嘶寻得过街闲。",
            "映鞭柳色微遮水，随步花枝欲碍山。",
            "暖泛鸟声来席上，醉从诗句落人间。",
            "此时失意哀吟客，更觉风流不可攀。"
        ],
        "notes": "",
        "id": "4ff232e3539506747c90b899fcb13b70"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "广陵答崔琛",
        "preface": "",
        "paragraphs": [
            "棹倚隋家旧院墙，柳金梅雪扑簷香。",
            "朱楼映日重重晚，碧水含光滟滟长。",
            "八斗已闻传姓字，一枝何足计行藏。",
            "声名官职应前定，且把旌麾入醉乡。"
        ],
        "notes": "",
        "id": "73eeef030239ab86394303f7de3b29a4"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "答友人",
        "preface": "",
        "paragraphs": [
            "诗家才子酒家仙，游宦曾依积水边。",
            "窗户动摇三岛树，琴尊安稳五湖船。",
            "罗浮道士分琼液，锦席佳人艳楚莲。",
            "今日相逢朗吟罢，满城砧杵一灯前。"
        ],
        "notes": "",
        "id": "6facce605064b650917767bcdac43f1c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送张又新除温州",
        "preface": "",
        "paragraphs": [
            "东晋江山称永嘉，莫辞红斾向天涯。",
            "凝弦夜醉松亭月，歇马晓寻溪寺花。",
            "地与剡川分水石，境将蓬岛共烟霞。",
            "却愁明诏征非晚，不得秋来见海槎。"
        ],
        "notes": "",
        "id": "151224dedb117bab5e5f5be5a0e70060"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送滕迈郎中赴睦州",
        "preface": "",
        "paragraphs": [
            "郡斋秋尽一江横，频命郎官地更清。",
            "星月去随新诏动，旌旗遥映故山明。",
            "诗寻片石依依晚，帆挂孤云杳杳轻。",
            "想到钓台逢竹马，只应歌咏伴猿声。"
        ],
        "notes": "",
        "id": "a6533ed9b0b775e1938d97617868834f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送剡客",
        "preface": "",
        "paragraphs": [
            "两重江外片帆斜，数里林塘遶一家。",
            "门掩右军余水石，路横诸谢旧烟霞。",
            "扁舟几处逢溪雪，长笛何人怨柳花。",
            "若到天台洞阳观，葛洪丹井在云涯。"
        ],
        "notes": "",
        "id": "530369a7b70094bb4b1ae877ee254d28"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "李先辈擢第东归有赠送",
        "preface": "",
        "paragraphs": [
            "金榜前头无是非，平人分得一枝归。",
            "正怜日煖云飘路，何处宴回风满衣？",
            "门掩长淮心更远，渡连芳草马如飞。",
            "茂陵自笑犹多病，空有书斋在翠微。"
        ],
        "notes": "",
        "id": "a1a6dc84d2e86e45b4259dea76404e57"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送同年郑祥先辈归汉南",
        "preface": "",
        "paragraphs": [
            "年来惊喜两心知，高处同攀次第枝。",
            "人倚绣屏闲赏夜，马嘶花径醉归时。",
            "声名本是文章得，藩阃曾劳笔砚随。",
            "家去恩门四千里，只应从此梦旌旗。"
        ],
        "notes": "",
        "id": "6414bf4c5aad06849aca2ec0f6f0a17e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送沈单作尉江都",
        "preface": "",
        "paragraphs": [
            "炀帝都城春水边，笙歌夜上木兰船。",
            "三千宫女自涂地，十万人家如洞天。",
            "焰焰花枝官舍晚，重重云影寺墙连。",
            "少年作尉须矜慎，莫向楼前坠马鞭。"
        ],
        "notes": "",
        "id": "3b8b65495266944ad501fec3e1e10710"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送李蕴赴郑州因献卢郎中俶",
        "preface": "",
        "paragraphs": [
            "仆射陂西想到时，满川晴色见旌旗。",
            "马融闲卧笛声远，王粲醉吟楼影移。",
            "几日赋诗秋水寺，经年草诏白云司。",
            "唯君此去人多羡，却是恩深自不知。"
        ],
        "notes": "",
        "id": "dddff931c4c8e315424939c3580c8199"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送韩绛归淮南寄韩绰先辈",
        "preface": "",
        "paragraphs": [
            "岛上花枝系钓船，隋家宫畔水连天。",
            "江帆自落鸟飞外，月观静依春色边。",
            "门巷草生车辙在，朝廷恩及雁行联。",
            "相逢且问昭州事，曾鼓庄盆对逝川。"
        ],
        "notes": "",
        "id": "08f51ef661534f8c50ad8068baa7c421"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送薛耽先辈归谒汉南",
        "preface": "",
        "paragraphs": [
            "云绕千峰驿路长，谢家联句待檀郎。",
            "手持碧落新攀桂，月在东轩旧选床。",
            "几日旌幢延骏马，到时冰玉动华堂。",
            "孔门多少风流处，不遣颜回识醉乡。"
        ],
        "notes": "",
        "id": "730d8641f4d4d342215c9df63ec1944a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送陈嘏登第作尉归觐",
        "preface": "",
        "paragraphs": [
            "千峰归去旧林塘，溪县门前即故乡。",
            "曾把桂夸春里巷，重怜身称锦衣裳。",
            "洲迷翠羽云遮槛，露湿红蕉月满廊。",
            "就养举朝人共羡，清资让却校书郎。"
        ],
        "notes": "",
        "id": "e76f64ff55def663f1febbd623618b5e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送裴延翰下第归觐滁州",
        "preface": "",
        "paragraphs": [
            "失意何曾恨解携，问安归去秣陵西。",
            "郡斜杨柳春风岸，山映楼台明月溪。",
            "江上诗书悬素业，日边门户倚丹梯。",
            "一枝攀折回头是，莫向清秋惜马蹄。"
        ],
        "notes": "",
        "id": "15ddf9a7f1ab2628f216ae832cfd3511"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题崇圣寺简云端僧录",
        "preface": "",
        "paragraphs": [
            "暮尘飘尽客愁长，来扣禅关月满廊。",
            "宋玉逢秋空雪涕，净名无地可容床。",
            "高云覆槛千岩树，疎磬含风一夜霜。",
            "回首故园红叶外，只将多病告医王。"
        ],
        "notes": "",
        "id": "deb18366f6e130f75b3ee1608af9753a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "越中寺居寄上主人",
        "preface": "",
        "paragraphs": [
            "野寺初容访静来，晚晴江上见楼台。",
            "中林有路到花尽，一日无人看竹回。",
            "自晒诗书经雨后，别留门户为僧开。",
            "苦心若是酬恩事，不敢吟春忆酒杯。"
        ],
        "notes": "",
        "id": "f3332d7584a5e9190f3d8ef68ea661ab"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "早出洞仙观",
        "preface": "",
        "paragraphs": [
            "露浓如水洒苍苔，洞口烟萝密不开。",
            "残月色低当户后，晓钟声逈隔山来。",
            "春生药圃芝犹短，夜醮斋坛鹤未回。",
            "愁是独寻归路去，人间步步是尘埃。"
        ],
        "notes": "",
        "id": "ae0411bf87e531e7083a6e72505e0034"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题昭应王明府溪亭",
        "preface": "",
        "paragraphs": [
            "靖节何须彭泽逢，菊洲松岛水悠溶。",
            "行人自折门前柳，高鸟不离溪畔峰。",
            "晓渭度簷帆的的，晚原含雨树重重。",
            "轩车过尽无公事，枕上一声长乐钟。"
        ],
        "notes": "",
        "id": "72dcbd6529646b703b0365927873af25"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠王先生",
        "preface": "",
        "paragraphs": [
            "太一真人隐翠霞，早年曾降蔡经家。",
            "羽衣使者峭于鹤，鸟爪侍娘飘若花。",
            "九鼎栏干归马齿，三山窕窈步云涯。",
            "时因弟子偷灵药，散落人间驻物华。"
        ],
        "notes": "",
        "id": "858069a74934fda1e1ba6d46b8a659d0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "华盖飘飘绿鬓翁，往来朝谒蘂珠宫。",
            "几年山下阴阳鼎，尽日涧边桃李风。",
            "野迹似云无处著，仙容如水与谁同。",
            "应怜有客外妻子，思在长生一顾中。"
        ],
        "notes": "",
        "id": "467acaeef4abadec9acee0a4f0b9995f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "王先生不别而去",
        "preface": "",
        "paragraphs": [
            "仙翁归袖拂烟霓，一卷素书还独携。",
            "㔉药满囊身不病，抱琴何处鹤同栖？",
            "沾衣尽日看山坐，搔首残春向路迷。",
            "树树白云幽径绝，短船空倚武陵溪。"
        ],
        "notes": "",
        "id": "d6ed8e465e6cdf303ada45e18f4f8fc8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "山阳卢明府以双鹤寄遗白氏以诗回答因寄和",
        "preface": "",
        "paragraphs": [
            "缑山双去羽翰轻，应为仙家好弟兄。",
            "茅固枕前秋对舞，陆云溪上夜同鸣。",
            "紫泥封处曾回首，碧落归时莫问程。",
            "自笑沧江一渔叟，何由似尔到层城。"
        ],
        "notes": "",
        "id": "398331c2930a4a5cacc01ab08ee966f0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠李秘书",
        "preface": "",
        "paragraphs": [
            "束带临风气调新，孔门才业独谁伦。",
            "杉松韵冷雪溪暗，鸾鹤势高天路春。",
            "美玉韫来休问价，芳枝攀去正无尘。",
            "莫将芸阁轻科第，须作人间第一人。"
        ],
        "notes": "",
        "id": "500529881e4a53936a1494e0a17b84b8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "回于道中寄舒州李珏相公",
        "preface": "",
        "paragraphs": [
            "都无鄙吝隔尘埃，昨日丘门避席来。",
            "静语乍临清庙瑟，披风如在九层台。",
            "几烦命妓浮溪棹，再许论诗注酒杯。",
            "从此微尘知感恋，七真台上望三台。"
        ],
        "notes": "",
        "id": "5b768187253397d54623b478d33f3c8e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "舒州献李相公",
        "preface": "",
        "paragraphs": [
            "野人留得五湖船，丞相兴歌郡国年。",
            "醉笔倚风飘涧雪，静襟披月坐楼天。",
            "鹤归华表山河在，气返青云雨露全。",
            "闻说万方思旧德，一时倾望重陶甄。"
        ],
        "notes": "",
        "id": "84b7bed5576afa60e71a6bd5e3cc564f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "成名年献座主仆射兼呈同年",
        "preface": "",
        "paragraphs": [
            "拂烟披月羽毛新，千里初辞九陌尘。",
            "曾失玄珠求[象罔]，不将双耳负伶伦。",
            "贾嵩词赋相如手，杨乘歌篇李白身。",
            "除却今年仙侣外，堂堂又见两三春。"
        ],
        "notes": "",
        "id": "dce7404853b20263a37db46a00ec40a3"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "抒怀上歙州卢中丞宣州杜侍郎",
        "preface": "",
        "paragraphs": [
            "东来珠履与旌旗，前者登朝亦一时。",
            "竹马迎呼逢稚子，柏台长告见男儿。",
            "花飘舞袖楼相倚，角送归轩客尽随。",
            "独有贱夫怀感激，十年两地负恩知。"
        ],
        "notes": "",
        "id": "86246f5aae6863762563a3611a2e6425"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "山阳韦中丞罢郡因献",
        "preface": "",
        "paragraphs": [
            "笙歌只是旧笙歌，肠断风流奈别何。",
            "照物二年春色在，感恩千室泪痕多。",
            "尽将魂梦随西去，犹望旌旗暂一过。",
            "今日尊前无限思，万重云月隔烟波。"
        ],
        "notes": "",
        "id": "2f08c37ac24550561da34a7d8e7a0b97"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "山阳即席献裴中丞",
        "preface": "",
        "paragraphs": [
            "早年天上见清尘，今日楼中醉一春。",
            "暂肯剖符临水石，几曾焚笔动星辰。",
            "琼台雪映迢迢鹤，蓬岛波横浩浩津。",
            "好是仙家羽衣使，欲教垂涕问何人。"
        ],
        "notes": "",
        "id": "12c45a4ef4e22043940793617b72444c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "西峰即事献沈大夫",
        "preface": "",
        "paragraphs": [
            "松竹闲游道路身，衣襟落尽往来尘。",
            "山连谢宅余霞在，水映琴溪旧浪春。",
            "拂榻从容今有地，酬恩寂寞久无人。",
            "安知不及屠沽者，曾对青萍泪满巾。"
        ],
        "notes": "",
        "id": "5419c269664cf2508b88885ebc7c1590"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "杜陵贻杜牧侍御",
        "preface": "",
        "paragraphs": [
            "紫陌尘多不可寻，南溪酒熟一披襟。",
            "山高昼枕石床隐，泉落夜窗烟树深。",
            "白首寻人嗟问计，青云无路觅知音。",
            "唯君怀抱安如水，他日门墙许醉吟。"
        ],
        "notes": "",
        "id": "e04b3c870fe9a4cc2b14b8308db053fe"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "下第后上李中丞",
        "preface": "",
        "paragraphs": [
            "落第逢人恸哭初，平生志业欲何如。",
            "鬓毛洒尽一枝桂，泪血滴来千里书。",
            "谷外风高摧羽翮，江边春在忆樵渔。",
            "唯应感激知恩地，不待功成死有余。"
        ],
        "notes": "",
        "id": "ac97f256f7743e4f834923581e739c99"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "淛东赠李副使员外",
        "preface": "",
        "paragraphs": [
            "妙尽戎机佐上台，少年清苦自霜台。",
            "马嘶深竹闲宜贵，花拂朱衣美称才。",
            "早入半缘分务重，晚吟多是看山回。",
            "名高渐少翻飞伴，几度烟霄独去来。"
        ],
        "notes": "",
        "id": "a93f5db86ea4c3454a5148f58c5121d9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄淮南幕中刘员外",
        "preface": "",
        "paragraphs": [
            "郎官何逊最风流，爱月怜山不下楼。",
            "三佐戎旃换朱绂，一辞兰省见清秋。",
            "桂生岩石本潇洒，鹤到烟空更自由。",
            "休向西斋久闲卧，满朝倾盖是依刘。"
        ],
        "notes": "",
        "id": "268cc7ab911984eea720a3ff37ab0423"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "薛廷范从事自宣城至因赠",
        "preface": "",
        "paragraphs": [
            "少年从事霍嫖姚，来自枫林度柳桥。",
            "金管别筵楼灼灼，玉溪回首马萧萧。",
            "清风气调真君辈，知己风流满圣朝。",
            "独有故人愁欲死，晚簷疎雨动空瓢。"
        ],
        "notes": "",
        "id": "541dbc131a0a482350cf3a9f49b1db74"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄浔阳赵校书",
        "preface": "",
        "paragraphs": [
            "帘下秋江夜影空，倚楼人在月明中。",
            "不将行止问朝列，唯脱衣裳与钓翁。",
            "几处别巢悲去燕，十年回首送归鸿。",
            "那应更结庐山社，见说心闲胜远公。"
        ],
        "notes": "",
        "id": "fb348fcf85516811bf49f1777129e88d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠李从贵",
        "preface": "",
        "paragraphs": [
            "白马嘶风何处还，鞭梢拂地看南山。",
            "珠帘卷尽不回首，春色欲阑休闭关。",
            "花外鸟归残雨暮，竹边人语夕阳闲。",
            "知君旧隐嵩云下，岩桂从今几更攀。"
        ],
        "notes": "",
        "id": "c7036735b7248f9b5f53368f87466a0f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠陈正字",
        "preface": "",
        "paragraphs": [
            "鲁儒今日意何如，名挂春官选籍初。",
            "野艇几曾寻水去，故山从此与云疎。",
            "吟怜受露花阴足，行觉嘶风马力余。",
            "闻说晚心心更静，竹间依旧卧看书。"
        ],
        "notes": "",
        "id": "fef46600520768cbb460c559d1addcc0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "洞庭寄所思",
        "preface": "",
        "paragraphs": [
            "目断兰台空望归，锦衾香冷梦来稀。",
            "书中自报刀头约，天上三看破镜飞。",
            "孤浪谩疑红脸笑，轻云忽似舞罗衣。",
            "遥知不语坐相忆，寂寞洞房寒烛微。"
        ],
        "notes": "",
        "id": "bb4b0001a5a838465f62e2584588d91d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "代人赠杜牧侍御",
        "preface": "",
        "paragraphs": [
            "郎作东台御史时，妾长西望歛双眉。",
            "一从诏下人皆羡，岂料恩衰不自知。",
            "高阙如天萦晓梦，华筵似水隔秋期。",
            "坐来情态犹无限，更向楼前舞柘枝。"
        ],
        "notes": "",
        "id": "92e983003a6068465e042a9d97de0219"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "旅馆闻雁别友人",
        "preface": "",
        "paragraphs": [
            "路遶秋塘首独搔，背群燕雁正呼号。",
            "故关何处重相失，碧落有云终自高。",
            "旅宿去缄他日恨，单飞谁见此生劳。",
            "行衣湿尽千山雪，肠断金笼好羽毛。"
        ],
        "notes": "",
        "id": "576a6141b93538d425b34a82e1478512"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "泊凫矶江馆",
        "preface": "",
        "paragraphs": [
            "风雪晴来岁欲除，孤舟晚下意何如。",
            "月当轩色湖平后，雁断云声夜起初。",
            "傍晓管弦何处静，犯寒杨柳遶津疎。",
            "三间茅屋东溪上，归去生涯竹与书。"
        ],
        "notes": "",
        "id": "bffd2fb89dd784535ac11db92d8aee08"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "春尽独游慈恩寺南池",
        "preface": "",
        "paragraphs": [
            "竹外池塘烟雨收，送春无伴亦迟留。",
            "秦城马上半年客，潘鬓水边今日愁。",
            "气变晚云红映阙，风含高树碧遮楼。",
            "杏园花落游人尽，独为圭峰一举头。"
        ],
        "notes": "",
        "id": "9985ff21c89673add1769fb3369cbaf7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重游楚国寺",
        "preface": "",
        "paragraphs": [
            "往事飘然去不回。",
            "空余山色在楼台，池塘风暖雁寻去。",
            "松桂寺高人独来，庄叟著书真达者。",
            "贾生挥涕信悠哉，老僧心地闲于水。",
            "犹被流年日日催。"
        ],
        "notes": "",
        "id": "86655f9a5f446194dde2c1251ca0f7a9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "三像寺酬元秘书",
        "preface": "",
        "paragraphs": [
            "官总芸香阁署崇，可怜诗句落春风。",
            "偶然侍坐水声里，还许醉吟松影中。",
            "车马照来红树合，烟霞咏尽翠微空。",
            "不因高寺闲回首，谁识飘飘一塞翁。"
        ],
        "notes": "",
        "id": "3167ea14e2768e52aa7dd22073ca1226"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "献淮南李仆射",
        "preface": "",
        "paragraphs": [
            "早年曾谒富民侯，今日难甘失鹄羞。",
            "新诺似山无力负，旧恩如水满身流。",
            "马嘶红叶萧萧晚，日照长江滟滟秋。",
            "功德万重知不惜，一言抛得百生愁。"
        ],
        "notes": "",
        "id": "2ddab6f82763b3c63fa05f5650cc5159"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "江亭晚望",
        "preface": "",
        "paragraphs": [
            "碧江凉冷雁来疎，闲望江云思有余。",
            "秋馆池亭荷叶歇，野人篱落豆花初。",
            "无愁自得仙翁术，多病能忘太史书。",
            "闻说故园香稻熟，片帆归去就鲈鱼。"
        ],
        "notes": "",
        "id": "d8422269a20d576b9f9c229e9018c8db"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠曹处士幽居",
        "preface": "",
        "paragraphs": [
            "勾漏先生冰玉然，曾将八石问群仙。",
            "中山暂醉一千日，南苑往来三百年。",
            "碁局不收花满洞，霓旌欲别浪翻天。",
            "何须更学鸱夷子，头白江湖一短船。"
        ],
        "notes": "",
        "id": "d0ecb4dbb69182b926a87a154cd9b19a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重阳日示舍弟",
        "preface": "",
        "paragraphs": [
            "多少乡心入酒杯，野塘今日菊花开。",
            "新霜何处雁初下，故国穷秋首正回。",
            "渐老向人空感激，一生驱马傍尘埃。",
            "侯门无路提携尔，虚共扁舟万里来。"
        ],
        "notes": "",
        "id": "86695f327df8e896750e7a9cce006a5f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "客至",
        "preface": "",
        "paragraphs": [
            "得路逢津更俊才，可怜鞍马照春来。",
            "残花几日小斋闭，大笑一声幽抱开。",
            "袖拂碧溪寒缭绕，冠欹红树晚裴回。",
            "相逢少别更堪恨，何必秋风江上台。"
        ],
        "notes": "",
        "id": "c8ceae9a17335d9e68d2d236ac00a731"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "岁暮江轩寄卢端公",
        "preface": "",
        "paragraphs": [
            "积水生高浪，长风自北时。",
            "万艘俱拥棹，上客独吟诗。",
            "路以重湖阻，心将小谢期。",
            "渚云愁正断，江雁重惊悲。",
            "笑忆游星子，歌寻罢贵池。",
            "梦来孤岛在，醉醒百忧随。",
            "戍逈烟生晚，江寒鸟过迟。",
            "问山樵者对，经雨钓船移。",
            "敢叹今留滞，犹胜曩别离。",
            "醉从陶令得，善必丈人知。",
            "道蹇才何取，恩深剑不疑。",
            "此身同岸柳，只待变寒枝。"
        ],
        "notes": "",
        "id": "a148ae58e69daee445b3e95cc2112982"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "秋日吴中观贡藕",
        "preface": "",
        "paragraphs": [
            "野艇几西东，清泠映碧空。",
            "褰衣来水上，捧玉出泥中。",
            "叶乱田田绿，莲余片片红。",
            "激波才入选，就日已生风。",
            "御洁玲珑膳，人怀拔擢功。",
            "梯山谩多品，不与世流同。"
        ],
        "notes": "",
        "id": "9a77d0059459feaa8f50b39d42f04fc5"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "华清宫和杜舍人",
        "preface": "",
        "paragraphs": [
            "五十年天子，离宫仰峻墙。",
            "登封时正泰，御宇日何长。",
            "上位先名实，中兴事宪章。",
            "起戎轻甲胄，余地复河湟。",
            "道帝玄元祖，儒封孔子王。",
            "因缘百司署，藂会一人汤。",
            "渭水波摇绿，秦郊草半黄。",
            "马驯金勒细，鹰健玉铃锵。",
            "下箭朱弓满，鸣鞭皓腕攘。",
            "畋思获吕望，谏祇避周昌。",
            "兔迹贪前逐，枭心不早防。",
            "几添鹦鹉劝，先赐荔枝尝。",
            "月锁千门静，天吹一笛凉。",
            "细音摇羽珮，轻步宛霓裳。",
            "祸乱基潜结，升平意遽忘。",
            "衣冠逃犬虏，鼙鼓动渔阳。",
            "外戚心殊迫，中途事可量。",
            "血埋妃子艳，刅断禄儿肠。",
            "近侍烟尘隔，前踪辇路荒。",
            "益知迷宠佞，遗恨丧贤良。",
            "北阙尊明主，南宫逊上皇。",
            "禁清余凤吹，池冷睡龙光。",
            "祝寿山犹在，流年水共伤。",
            "杜鹃魂厌蜀，蝴蝶梦悲庄。",
            "雀卵遗雕栱，虫丝罥画粱。",
            "紫苔侵壁润，红树闭门芳。",
            "守吏齐鸳瓦，耕民得翠珰。",
            "登年齐酺乐，讲武旧兵场。",
            "暮草深岩翠，幽花坠径香。",
            "不堪垂白叟，行折御沟杨。"
        ],
        "notes": "",
        "id": "6acef52ea6441c8afdc8a02a475321dd"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "下第",
        "preface": "",
        "paragraphs": [
            "南溪抱瓮客，失意自怀羞。",
            "晚路谁携手，残春自白头。"
        ],
        "notes": "",
        "id": "51847f0dab46c8cbd694ed26a05b9ec1"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "到家",
        "preface": "",
        "paragraphs": [
            "童稚苦相问，归来何太迟。",
            "共谁争岁月，赢得鬓边丝。"
        ],
        "notes": "",
        "id": "3a347e427e4a06bdb3d81ce9c4493182"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "春酿",
        "preface": "",
        "paragraphs": [
            "春酿正风流，梨花莫问愁。",
            "马卿思一醉，不惜鹔鹴裘。"
        ],
        "notes": "",
        "id": "fcf2377c989af3ef4eaa961bd1881038"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寒塘",
        "preface": "",
        "paragraphs": [
            "晓发梳临水，寒塘坐见秋。",
            "乡心正无限，一雁度南楼。"
        ],
        "notes": "",
        "id": "caf1f9b12b73fd11a300594969298c00"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄前黄州窦使君",
        "preface": "",
        "paragraphs": [
            "池上笙歌寂不闻，楼中愁杀碧虚云。",
            "玉壶凝尽重重泪，寄与风流旧使君。"
        ],
        "notes": "",
        "id": "a6cd97d4e8ebef5000b2ed2667a1c845"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "八月二十九日宿怀",
        "preface": "",
        "paragraphs": [
            "秋天晴日菊还香，独坐书斋思已长。",
            "无奈风光易流转，强须倾酒一杯觞。"
        ],
        "notes": "",
        "id": "0f8f43dfcfd3e7bf78b0cb512d239375"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "泗上奉送相公",
        "preface": "",
        "paragraphs": [
            "语堪铭座默含春，西汉公卿绝比伦。",
            "今日抱辕留不得，欲挥双涕学舒人。"
        ],
        "notes": "",
        "id": "4ce0f09b19d140a19b75bb58aacff142"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠桐乡丞",
        "preface": "",
        "paragraphs": [
            "舟触长松岸势回，潺湲一夜绕亭台。",
            "若教靖节先生见，不肯更吟归去来。"
        ],
        "notes": "",
        "id": "fd00c22ce375c14ebfcabab6a59d2c59"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "哭李进士",
        "preface": "",
        "paragraphs": [
            "牵马街中哭送君，灵车辗雪隔城闻。",
            "唯有山僧与樵客，共舁孤榇入幽坟。"
        ],
        "notes": "",
        "id": "21b07fe68a8ef2e54f14b6fb92285700"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重阳",
        "preface": "",
        "paragraphs": [
            "节逢重九海门外，家在五湖烟水东。",
            "还向秋山觅诗句，伴僧吟对菊花风。"
        ],
        "notes": "",
        "id": "043e9b4eb3369c29e673f755a646c312"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重阳日即事",
        "preface": "",
        "paragraphs": [
            "病酒坚辞绮席春，菊花空伴水边身。",
            "由来举止非闲雅，不是龙山落帽人。"
        ],
        "notes": "",
        "id": "1df2d66c4ebbc2bd8d71321c6f5a75e3"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 一",
        "preface": "",
        "paragraphs": [
            "琴酒曾将风月须，谢公名迹满江湖。",
            "不知贵拥旌旗后，犹暇怜诗爱酒无。"
        ],
        "notes": "",
        "id": "065cddabe8bb312e7547feec924ec082"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 二",
        "preface": "",
        "paragraphs": [
            "东省南宫兴不孤，几因诗酒谬招呼。",
            "一从开署芙蓉幕，曾向风前记得无。"
        ],
        "notes": "",
        "id": "f0f2b292176bd9c3e2eae81e0b4dbe42"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 三",
        "preface": "",
        "paragraphs": [
            "遥闻桂水遶城隅，城上江山满画图。",
            "为问訾家洲畔月，清秋拟许醉狂无。"
        ],
        "notes": "",
        "id": "bfbbc55b4c95ca4e6b754a5d2c713ef8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 四",
        "preface": "",
        "paragraphs": [
            "日暮江边一小儒，空怜未有白髭须。",
            "马融已贵诸生老，犹自容窥绛帐无。"
        ],
        "notes": "",
        "id": "8ace0faf69774e4de28e068007d7ce04"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 五",
        "preface": "",
        "paragraphs": [
            "一种吟诗号孔徒，沧江有客独疎愚。",
            "初筵尽辟知名士，许到风前月下无。"
        ],
        "notes": "",
        "id": "cb72fe20b3bb8cadf589d5d49cdc2d10"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 六",
        "preface": "",
        "paragraphs": [
            "望断南云日已晡，便应凭梦过重湖。",
            "不知自古登龙者，曾有因诗泥得无。"
        ],
        "notes": "",
        "id": "ed6df4b5c3995a60f00abe8b38b33a1f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 七",
        "preface": "",
        "paragraphs": [
            "早游门馆一樵夫，祗爱吟诗傍药炉。",
            "旌斾满江身不见，思言记得颖川无。"
        ],
        "notes": "",
        "id": "c2ca9d8110d637379ad7cc89ad42fa98"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 八",
        "preface": "",
        "paragraphs": [
            "孔融襟抱称名儒，爱物怜才与世殊。",
            "今日宾堦忘姓字，当时省记荐雄无。"
        ],
        "notes": "",
        "id": "a708c02002e13ee86b294b8f5fc96563"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 九",
        "preface": "",
        "paragraphs": [
            "僻爱江山俯坐隅，人间不是便为图。",
            "尊前为问神仙伴，肯向三清慰荐无。"
        ],
        "notes": "",
        "id": "dee88aab296fbedb49b4767392a87a90"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "十无诗寄桂府杨中丞 十",
        "preface": "",
        "paragraphs": [
            "膺门不避额逢珠，绝境由来卷轴须。",
            "早忝阿戎诗友契，趋庭曾荐祢生无。"
        ],
        "notes": "",
        "id": "c81e88c858efd37194a98cca54040318"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄山僧",
        "preface": "",
        "paragraphs": [
            "云里幽僧不置房，橡花藤叶盖禅床。",
            "朝来逢著山中伴，闻说新移最上方。"
        ],
        "notes": "",
        "id": "f400358f0037fd3785090e3a46e647d3"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "喜张𣸣及第",
        "preface": "",
        "paragraphs": [
            "九转丹成最上仙，青天暖日踏云轩。",
            "春风贺喜无言语，排比花枝满杏园。"
        ],
        "notes": "",
        "id": "29f3cb81c9dcfe5e80e3732aeea208aa"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠张𣸣榜头被駮落",
        "preface": "",
        "paragraphs": [
            "莫向花前泣酒杯，谪仙依旧是仙才。",
            "犹堪与世为祥瑞，曾到蓬山顶上来。"
        ],
        "notes": "",
        "id": "7f9f348f423ba26ed72511f80223302e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "悼亡二首 一",
        "preface": "",
        "paragraphs": [
            "一烛从风到奈何，二年衾枕逐流波。",
            "虽知不得公然泪，时泣阑干恨更多。"
        ],
        "notes": "",
        "id": "854b29abb254d1c095a4471da5f06b8b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "悼亡二首 二",
        "preface": "",
        "paragraphs": [
            "明月萧萧海上风，君归泉路我飘蓬。",
            "门前虽有如花貌，争奈如花心不同。"
        ],
        "notes": "",
        "id": "e9c98b2b88c7cac9e3988ce29c4c0a9a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宫乌栖",
        "preface": "",
        "paragraphs": [
            "宫乌栖处玉楼深，微月生簷夜夜心。",
            "香辇不回花自落，春来空佩辟寒金。"
        ],
        "notes": "",
        "id": "d8739d809f2d9bc9dc2d6bf6df118f82"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "君恩已尽欲何归，犹有残香在舞衣。",
            "自恨身轻不如燕，春来长遶御帘飞。"
        ],
        "notes": "",
        "id": "2153e2df45edfb23c8606d37b872db87"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "广陵城",
        "preface": "",
        "paragraphs": [
            "红映高台绿绕城，城边春草傍墙生。",
            "隋家不向此中尽，汴水应无东去声。"
        ],
        "notes": "",
        "id": "f0f8cba4c73a836d62b8d9e492904723"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "冷日过骊山",
        "preface": "",
        "paragraphs": [
            "冷日微烟渭水愁，翠华宫树不胜秋。",
            "霓裳一曲千门锁，白尽梨园弟子头。"
        ],
        "notes": "",
        "id": "3e1dd82073d69da33a23f894769b3fe8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "下第后归永乐里自题二首 一",
        "preface": "",
        "paragraphs": [
            "无地无媒只一身，归来空拂满床尘。",
            "尊前尽日谁相对，唯有南山似故人。"
        ],
        "notes": "",
        "id": "3e2503f9f4346459386876017127717c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "下第后归永乐里自题二首 二",
        "preface": "",
        "paragraphs": [
            "玄发侵愁忽似翁，暖尘寒袖共东风。",
            "公卿门户不知处，立马九衢春影中。"
        ],
        "notes": "",
        "id": "8571924e806d66f6ec678d57250e58be"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "出试日独游曲江",
        "preface": "",
        "paragraphs": [
            "江莎渐映花边绿，楼日自开池上春。",
            "双鹤遶空来又去，不知临水有愁人。"
        ],
        "notes": "",
        "id": "42c6390aef539e99e512781b29a59308"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题曹娥庙",
        "preface": "",
        "paragraphs": [
            "青娥埋没此江滨，江树飕飗惨暮云。",
            "文字在碑碑已堕，波涛辜负色丝文。"
        ],
        "notes": "",
        "id": "33d4b516754101c2de553e8d528a55ca"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题段氏中台",
        "preface": "",
        "paragraphs": [
            "看山台下水无尘，碧筿前头曲水春。",
            "独对一尊风雨夜，不知家有早朝人。"
        ],
        "notes": "",
        "id": "d4a38fc249d1dd5d273a2d6538e1533a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "华州座中献卢给事",
        "preface": "",
        "paragraphs": [
            "送迎皆到三峰下，满面烟霜满马尘。",
            "自是追攀认知己，青云不假送迎人。"
        ],
        "notes": "",
        "id": "e206955e261d566f9ae5a67d85d72894"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "商山道中",
        "preface": "",
        "paragraphs": [
            "和如春色净如秋，五月商山是胜游。",
            "当昼火云生不得，一溪萦作万重愁。"
        ],
        "notes": "",
        "id": "6ad20bc778dece20d191690f279db34b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠歙州妓",
        "preface": "",
        "paragraphs": [
            "滟滟横波思有余，庾楼明月堕云初。",
            "扬州寒食春风寺，看遍花枝尽不如。"
        ],
        "notes": "",
        "id": "6a180bb502ee5d5fefae66330205a95a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠王明府",
        "preface": "",
        "paragraphs": [
            "五柳逢秋影渐微，陶潜恋酒不知归。",
            "但存物外醉乡在，谁向人间问是非。"
        ],
        "notes": "",
        "id": "0ec33096085a40b86462ecf72c22a591"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "吕校书雨中见访",
        "preface": "",
        "paragraphs": [
            "竹阁斜溪小槛明，惟君来赏见山情。",
            "马嘶风雨又归去，独听子规千万声。"
        ],
        "notes": "",
        "id": "766b9ccde45b124ad01bda01805bb005"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "千秋岭下",
        "preface": "",
        "paragraphs": [
            "知有岩前万树桃，未逢摇落思空劳。",
            "年年盛发无人见，三十六溪春水高。"
        ],
        "notes": "",
        "id": "5bfa90d46203dcb0aa09d1fbcacbe312"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "歙州道中仆逃",
        "preface": "",
        "paragraphs": [
            "去跳风雨几奔波，曾共辛勤奈若何。",
            "莫遣穷归不知处，秋山重叠戍旗多。"
        ],
        "notes": "",
        "id": "02dbbb0d1d146151065fd8ac8e0e3975"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "重阳日寄韦舍人",
        "preface": "",
        "paragraphs": [
            "节过重阳菊委尘，江边病起杖扶身。",
            "不知此日龙山会，谁是风流落帽人。"
        ],
        "notes": "",
        "id": "49356fd73f5a19025477f46856aac2f6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠薛勋下第",
        "preface": "",
        "paragraphs": [
            "一掷虽然未得卢，惊人不用绕床呼。",
            "牢之坐被青云逼，祗问君能酷似无。"
        ],
        "notes": "",
        "id": "3a52e4723e24d4eb88ecc5e5d1410de0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宛陵望月寄沈学士",
        "preface": "",
        "paragraphs": [
            "一川如画敬亭东，待诏闲游处处同。",
            "天竺山前镜湖畔，何如今日庾楼中。"
        ],
        "notes": "",
        "id": "0a4f87c15fed0108cb55e6650c504ed4"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "翡翠岩",
        "preface": "",
        "paragraphs": [
            "芙蓉幕里千场醉，翡翠岩前半日闲。",
            "惆怅晋朝人不到，谢公抛力上东山。"
        ],
        "notes": "",
        "id": "c8b58d5c3551c28964b3e0e1ee79ada1"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "发新安后途中寄卢中丞二首 一",
        "preface": "",
        "paragraphs": [
            "楼上风流庾使君，笙歌曾醉此中闻。",
            "目前已是陵阳路，回首丛山满眼云。"
        ],
        "notes": "",
        "id": "5ae188d60fa0560232ba851abc0b29b9"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "发新安后途中寄卢中丞二首 二",
        "preface": "",
        "paragraphs": [
            "晚树萧萧促织愁，风帘似水满床秋。",
            "千山不碍笙歌月，谁伴羊公上夜楼。"
        ],
        "notes": "",
        "id": "a85e7a1444008e4322ee1b98e96cb770"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "留题兴唐寺",
        "preface": "",
        "paragraphs": [
            "满水楼台满寺山，七年今日共跻攀。",
            "月高对菊问行客，去折芳枝早晚还。"
        ],
        "notes": "",
        "id": "6270dd6fae43e223fbe4abe9a2ec2b72"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "广陵道",
        "preface": "",
        "paragraphs": [
            "鬬鸡台边花照尘，炀帝陵下水含春。",
            "青云回翅北归雁，白首哭途何处人。"
        ],
        "notes": "",
        "id": "6ea17a3df4f0c5066ddb739a677c79e0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "茅山道中",
        "preface": "",
        "paragraphs": [
            "溪树重重水乱流，马嘶残雨晚程秋。",
            "门前便是仙山路，目送归云不得游。"
        ],
        "notes": "",
        "id": "7a39590c9794fe73de252e61734a4935"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "江上与兄别",
        "preface": "",
        "paragraphs": [
            "楚国湘江两渺弥，暖川晴雁背帆飞。",
            "人间离别尽堪哭，何况不知何日归。"
        ],
        "notes": "",
        "id": "100c40b00d91e8147fd3ff011a5ec598"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "落第",
        "preface": "",
        "paragraphs": [
            "九陌初晴处处春，不能回避看花尘。",
            "由来得丧非吾事，本是钓鱼船上人。"
        ],
        "notes": "",
        "id": "c5c7534369362ba7020c1cce2854b798"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宛陵馆冬青树",
        "preface": "",
        "paragraphs": [
            "碧树如烟覆晚波，清秋欲尽客重过。",
            "故园亦有如烟树，鸿雁不来风雨多。"
        ],
        "notes": "",
        "id": "4072a6304e83734f931d2544370e94c6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠五老韩尊师",
        "preface": "",
        "paragraphs": [
            "有客斋心事玉晨，对山须鬓绿无尘。",
            "住山道士年如鹤，应识当时五老人。"
        ],
        "notes": "",
        "id": "6a3d923dd94134e4d0ea729b66df3212"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "经汾阳旧宅",
        "preface": "",
        "paragraphs": [
            "门前不改旧山河，破虏曾轻马伏波。",
            "今日独经歌舞地，古槐疎冷夕阳多。"
        ],
        "notes": "",
        "id": "d77b5406f901431f319a8f7121dc47d0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄卢中丞",
        "preface": "",
        "paragraphs": [
            "叶覆清溪滟滟红，路横秋色马嘶风。",
            "独携一榼郡斋酒，吟对青山忆谢公。"
        ],
        "notes": "",
        "id": "e4bee0a09c04ceaaa9dda60b9d6921a1"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "途中",
        "preface": "",
        "paragraphs": [
            "故园回首雁初来，马上千愁付一杯。",
            "惟有新诗似相识，暮山吟处共徘徊。"
        ],
        "notes": "",
        "id": "d6b4a8461440cb604d9a553cfed2266a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄裴澜",
        "preface": "",
        "paragraphs": [
            "绮云初堕亭亭月，锦席惟横滟滟波。",
            "宋玉逢秋正高卧，一篇吟尽奈情何。"
        ],
        "notes": "",
        "id": "105584279730ed8fa8b93e02fb1111a2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "淮南丞相坐赠歌者虞姹",
        "preface": "",
        "paragraphs": [
            "绮筵无处避梁尘，虞姹清歌日日新。",
            "来值渚亭花欲尽，一声留得满城春。"
        ],
        "notes": "",
        "id": "9e1a0326927f35f34ef7defbd353593f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "酬段侍御",
        "preface": "",
        "paragraphs": [
            "莲花上客思闲闲，数首新诗到筚关。",
            "吟得楚天风雨霁，一条江水两三山。"
        ],
        "notes": "",
        "id": "24002cc6d370cf81b90b178c4ee9f752"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寻僧二首 一",
        "preface": "",
        "paragraphs": [
            "台殿参差日堕尘，坞西归去一庵云。",
            "寒泉何处夜深落，声隔半岩疎叶闻。"
        ],
        "notes": "",
        "id": "584ceba74db36d5a8c173161f31d90fc"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寻僧二首 二",
        "preface": "",
        "paragraphs": [
            "溪户无人谷鸟飞，石桥横木挂禅衣。",
            "看云日暮倚松立，野水乱鸣僧未归。"
        ],
        "notes": "",
        "id": "c9e178c1c35c62b8de7e06556ec2fa03"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "发栢梯寺",
        "preface": "",
        "paragraphs": [
            "一泓秋水千竿竹，静得劳生半日身。",
            "犹有向西无限地，别僧骑马入红尘。"
        ],
        "notes": "",
        "id": "4f0a294606d1a68e0aded6767c7c14bf"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "西江晚泊",
        "preface": "",
        "paragraphs": [
            "茫茫霭霭失西东，柳浦桑村处处同。",
            "戍鼓一声帆影尽，水禽飞起夕阳中。"
        ],
        "notes": "",
        "id": "4241b90dd360df14e76095a7570a0354"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "南池",
        "preface": "",
        "paragraphs": [
            "照影池边多少愁，往来重见此塘秋。",
            "芙蓉苑外新经雨，红叶相随何处流。"
        ],
        "notes": "",
        "id": "6760327561e56a30310b5ef2b941c581"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "江楼旧感",
        "preface": "",
        "paragraphs": [
            "独上江楼思渺然，月光如水水如天。",
            "同来望月人何处，风景依稀似去年。"
        ],
        "notes": "",
        "id": "b48680d67ac5c2707605f79da07290bb"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "南园",
        "preface": "",
        "paragraphs": [
            "雨过郊园绿尚微，落花惆怅满尘衣。",
            "芳尊有酒无人共，日暮看山还独归。"
        ],
        "notes": "",
        "id": "0c5103f31eeadc70f079eaa1b97c9918"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "南亭",
        "preface": "",
        "paragraphs": [
            "孤亭影在乱花中，怅望无人此醉同。",
            "听尽暮钟犹独坐，水边襟袖起春风。"
        ],
        "notes": "",
        "id": "fa745b402a282207d4ecde34a00dbaf6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠女仙",
        "preface": "",
        "paragraphs": [
            "水思云情小凤仙，月涵花态语如弦。",
            "不因金骨三清客，谁识吴州有洞天。"
        ],
        "notes": "",
        "id": "f920dc9a860e45c992c68fddc7624326"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宣州送判官",
        "preface": "",
        "paragraphs": [
            "来时健笔佐嫖姚，去折槐花度野桥。",
            "谁见尊前此惆怅，一声歌尽路迢迢。"
        ],
        "notes": "",
        "id": "05aba5090f4845e129a1befad4348f74"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿僧院",
        "preface": "",
        "paragraphs": [
            "月满长空树满霜，度云低拂近簷床。",
            "林中夜半一声磬，卧见高僧入道场。"
        ],
        "notes": "",
        "id": "11fdd0e61326f36a2fd785fe80396f2a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寻僧",
        "preface": "",
        "paragraphs": [
            "斜日横窗起暗尘，水边门户闭闲春。",
            "千竿竹里花枝动，只道无人似有人。"
        ],
        "notes": "",
        "id": "eb8a7e04817262f0d8733cf3be221d82"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "经王先生故居",
        "preface": "",
        "paragraphs": [
            "晚波东去海茫茫，谁识蓬山不死乡。",
            "弄玉已归萧史去，碧楼红树倚斜阳。"
        ],
        "notes": "",
        "id": "618be7f2f0f71761af1b85b8415cfcc6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 一",
        "preface": "",
        "paragraphs": [
            "扬雄词赋举天闻，万里油幢照塞云。",
            "仆射峰西几千骑，一时迎著汉将军。"
        ],
        "notes": "",
        "id": "10b1684164833acc59f765efbe73cd03"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 二",
        "preface": "",
        "paragraphs": [
            "旌旗杳杳雁萧萧，春尽穷沙雪未消。",
            "料得坚昆受宣后，始知公主已归朝。"
        ],
        "notes": "",
        "id": "cbe7cb71172e0679718827db709acf09"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 三",
        "preface": "",
        "paragraphs": [
            "虽言穷北海云中，属国当时事不同。",
            "九姓如今尽臣妾，归期那肯待秋风。"
        ],
        "notes": "",
        "id": "68b2436ebb9af3275ea66d6337ccf136"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 四",
        "preface": "",
        "paragraphs": [
            "牢山望断绝尘氛，滟滟河西拂地云。",
            "谁见鲁儒持汉节，玉关降尽可汗军。"
        ],
        "notes": "",
        "id": "88cfd9e541a1e8a618d1f6e2aefff3e7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 五",
        "preface": "",
        "paragraphs": [
            "山川险易接胡尘，秦汉图来或未真。",
            "自此尽知边塞事，河湟更欲托何人。"
        ],
        "notes": "",
        "id": "adfa3781e6a4370f447e3c52eba7527b"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送从翁中丞奉使黠戛斯六首 六",
        "preface": "",
        "paragraphs": [
            "秦皇无策建长城，刘氏仍穷北路兵。",
            "若遇单于旧牙帐，却应伤叹汉公卿。"
        ],
        "notes": "",
        "id": "1411d3cb63ed4024de79cc58daeee592"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "东亭柳",
        "preface": "",
        "paragraphs": [
            "拂水斜烟一万条，几随春色倚河桥。",
            "不知别后谁攀折，犹自风流胜舞腰。"
        ],
        "notes": "",
        "id": "0cb3976a5764d397e416bdba53d77947"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "僧舍二首 一",
        "preface": "",
        "paragraphs": [
            "秖言双鬓未蹉跎，独奈牛羊送日何。",
            "禅客不归车马去，晚簷山色为谁多。"
        ],
        "notes": "",
        "id": "0e69a10b05ed78a05aa8418072422f1f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "僧舍二首 二",
        "preface": "",
        "paragraphs": [
            "溪上禅关水木间，水南山色与僧闲。",
            "春风尽日无来客，幽磬一声高鸟还。"
        ],
        "notes": "",
        "id": "6683474859f9112e5cddecb55e151d92"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "新月",
        "preface": "",
        "paragraphs": [
            "玉钩斜傍画簷生，云匣初开一寸明。",
            "何事最能悲少妇，夜来依约落边城。"
        ],
        "notes": "",
        "id": "f7f4093041b4575ed66e804d93c3ba4d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠皇甫垣",
        "preface": "",
        "paragraphs": [
            "养由弓箭已无功，牢落生涯事事同。",
            "相劝一杯寒食酒，几多辛苦到春风。"
        ],
        "notes": "",
        "id": "97ecceadb347fac57995062095ab2771"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "四祖寺",
        "preface": "",
        "paragraphs": [
            "千株松下双峰寺，一盏灯前万里身。",
            "自为心猿不调伏，祖师元是世间人。"
        ],
        "notes": "",
        "id": "eb60c76e42dd67d33a07e6a2806791d8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "听蝉",
        "preface": "",
        "paragraphs": [
            "噪蝉声乱日初曛，弦管楼中永不闻。",
            "独奈愁人数茎发，故园秋隔五湖云。"
        ],
        "notes": "",
        "id": "fa46f80bbed7df0dfb0902dea2e6473d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "禁钟声尽见栖禽，关塞迢迢故国心。",
            "无限春愁莫相问，落花流水洞房深。"
        ],
        "notes": "",
        "id": "55fd5e9a43b2ddcca182a4b713c7074d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "池上",
        "preface": "",
        "paragraphs": [
            "正怜佳月夜深坐，池上暖回燕雁声。",
            "犹有渔舟系江岸，故人归尽独何情。"
        ],
        "notes": "",
        "id": "d9824d52e6515c439a04de84a23e3608"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "暖莺春日舌难穷，枕上愁生晓听中。",
            "应褭绿窗残梦断，杏园零落满枝风。"
        ],
        "notes": "",
        "id": "60ffb2176a8f03ecb4842ac931c277c0"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "水边秋草暮萋萋，欲驻残阳恨马蹄。",
            "曾是管弦同醉伴，一声歌尽各东西。"
        ],
        "notes": "",
        "id": "45b10c667632ba851664abc1a4182356"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "灵岩寺",
        "preface": "",
        "paragraphs": [
            "馆娃宫伴千年寺，水阔云多客到稀。",
            "闻说春来更惆怅，百花深处一僧归。"
        ],
        "notes": "",
        "id": "20d74b608a6344f4ee1aee84805fa545"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "代人听琴二首 一",
        "preface": "",
        "paragraphs": [
            "抱琴花夜不胜春，独奏相思泪满巾。",
            "第五指中心最恨，数声呜咽为何人。"
        ],
        "notes": "",
        "id": "f67e327e3fa28b61eb39dbb0c8fcfb56"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "代人听琴二首 二",
        "preface": "",
        "paragraphs": [
            "湘娥不葬九疑云，楚水连天坐忆君。",
            "惟有啼乌旧名在，忍教呜咽夜长闻。"
        ],
        "notes": "",
        "id": "1a1c792e614640037b5c27a668f2093a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "访沈舍人不遇",
        "preface": "",
        "paragraphs": [
            "溪翁强访紫微郎，晓鼓声中满鬓霜。",
            "知在禁闱人不见，好风飘下九天香。"
        ],
        "notes": "",
        "id": "5d4a19b4c1e65146be3e60d6e6c871f8"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "座上献元相公",
        "preface": "",
        "paragraphs": [
            "寂寞堂前日又曛，阳台去作不归云。",
            "从来闻说沙[咤]利，今日青娥属使君。"
        ],
        "notes": "",
        "id": "e75ab8c74b770bf69a30ea54e58ddabe"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "遣兴二首 一",
        "preface": "",
        "paragraphs": [
            "溪花入夏渐稀疎，雨气如秋麦熟初。",
            "终日苦吟人不会，海边兄弟久无书。"
        ],
        "notes": "",
        "id": "f3d0b8a44c71637cb3226b9aaaec9792"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "遣兴二首 二",
        "preface": "",
        "paragraphs": [
            "读彻残书弄水回，暮天何处笛声哀？花前独立无人会，依旧去年双燕来。"
        ],
        "notes": "",
        "id": "d35091d1b9c2f618880b8f8cd8b40405"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送李给事",
        "preface": "",
        "paragraphs": [
            "眼前轩冕是鸿毛，天上人间漫自劳。",
            "脱却朝衣独归去，青云不及白云高。"
        ],
        "notes": "",
        "id": "c6e261560fe78f0ccf1f8d7091dd4c08"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿僧舍",
        "preface": "",
        "paragraphs": [
            "高僧夜滴芙蓉漏，远客窗含杨柳风。",
            "何处相逢话心地，月明身在磬声中。"
        ],
        "notes": "",
        "id": "c8ce5a1e425de520e485bcba24dbd2ed"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "吴门梦故山",
        "preface": "",
        "paragraphs": [
            "心熟家山梦不迷，孤峰寒遶一条溪。",
            "秋窗觉后情无限，月堕馆娃宫树西。"
        ],
        "notes": "",
        "id": "aa1538f11df9309097575a42272fc2e7"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "别李谱",
        "preface": "",
        "paragraphs": [
            "尊前路映暮尘红，池上琴横醉席风。",
            "今日别君如别鹤，声容长在楚弦中。"
        ],
        "notes": "",
        "id": "8d524654fcb37f77fe8fe42da9f4d118"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "和杜侍郎题禅智寺南楼",
        "preface": "",
        "paragraphs": [
            "楼畔花枝拂槛红，露天香动满帘风。",
            "谁知野寺遗钿处，尽在相如春思中。"
        ],
        "notes": "",
        "id": "1ddbe2d532eaf0a7edeb6b3674e9ebb5"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "发青山",
        "preface": "",
        "paragraphs": [
            "凫鹥声暖野塘春，鞍马嘶风驿路尘。",
            "一宿青山又前去，古来难得是闲人。"
        ],
        "notes": "",
        "id": "341b716cfe58c5fac355883872fd3a31"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "入蓝关",
        "preface": "",
        "paragraphs": [
            "微烟已辨秦中树，远梦更依江上台。",
            "看落晚花还怅望，鲤鱼时节入关来。"
        ],
        "notes": "",
        "id": "f4187bcc3da671b62e45e45736157121"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "落第寄沈询",
        "preface": "",
        "paragraphs": [
            "穿杨力尽独无功，华发相期一夜中。",
            "别到江头旧吟处，为将双泪问春风。"
        ],
        "notes": "",
        "id": "26a4f8ed320711d16c6ae8514ee6898a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送韦中丞",
        "preface": "",
        "paragraphs": [
            "二年恩意是春辉，清净胸襟似者希。",
            "泣尽楚人多少泪，满船唯载酒西归。"
        ],
        "notes": "",
        "id": "eb064c528c84421e0cbeb562a671572e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "咏端正春树",
        "preface": "",
        "paragraphs": [
            "一树繁阴先著名，异花奇叶俨天成。",
            "马嵬此去无多地，祗合杨妃墓上生。"
        ],
        "notes": "",
        "id": "ef919a83978185215525220540163a12"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "叙事献同州侍御三首 一",
        "preface": "",
        "paragraphs": [
            "青云席中罗袜尘，白首江上吟诗人。",
            "登龙不及三千士，虚度膺门二十春。"
        ],
        "notes": "",
        "id": "9a5e3cc6eb77905e6c5df887300ca027"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "叙事献同州侍御三首 二",
        "preface": "",
        "paragraphs": [
            "平生望断云层层，紫府杳是他人登。",
            "却应归访溪边寺，说向当时同社僧。"
        ],
        "notes": "",
        "id": "bbe3ae8c81df42aa59e1b5f90cd899c5"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "叙事献同州侍御三首 三",
        "preface": "",
        "paragraphs": [
            "尊前谁伴谢公游，莲岳晴来翠满楼。",
            "坐见一方金变化，独吟红药对残秋。"
        ],
        "notes": "",
        "id": "881caf42be809515120ba0bce65dcb38"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "婺州宴上留别",
        "preface": "",
        "paragraphs": [
            "双溪楼影向云横，歌舞高台晚更清。",
            "独自下楼骑瘦马，摇鞭重入乱蝉声。"
        ],
        "notes": "",
        "id": "357fc9f5514acef559e262d4ea49ce0c"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "别牛郎中门馆",
        "preface": "",
        "paragraphs": [
            "整襟收泪别朱门，自料难酬顾念恩。",
            "招得片魂骑匹马，西风斜日入秋原。"
        ],
        "notes": "",
        "id": "39a8008c0865ee6b6185beb664eaaef4"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "山中寄卢简求",
        "preface": "",
        "paragraphs": [
            "竹西池上有花开，日日幽吟看又回。",
            "心忆郡中萧记室，何时暂别醉乡来。"
        ],
        "notes": "",
        "id": "fd11303eb12a423e46b5134f112d3ea6"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寄梁佾兄弟",
        "preface": "",
        "paragraphs": [
            "桃李春多翠影重，竹楼当月夜无风。",
            "荀家兄弟来还去，独倚栏干花露中。"
        ],
        "notes": "",
        "id": "d73900ab3c649f6af23c8b7cdf1fe33e"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "同州南亭陪刘侍郎送刘先辈",
        "preface": "",
        "paragraphs": [
            "处处云随晚望开，洞庭秋水管弦来。",
            "谢公待醉消离恨，莫惜临川酒一杯。"
        ],
        "notes": "",
        "id": "40c8e96ef958f80a5a86d9025be6e84d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠馆驿刘巡官",
        "preface": "",
        "paragraphs": [
            "云别青山马踏尘，负才难觅作闲人。",
            "莫言馆驿无公事，诗酒能消一半春。"
        ],
        "notes": "",
        "id": "50bbfbf3b6791291f06555dfb259b8d2"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠解头贾嵩",
        "preface": "",
        "paragraphs": [
            "贾生名迹忽无伦，十月长安看尽春。",
            "顾我先鸣还自笑，空沾一第是何人。"
        ],
        "notes": "",
        "id": "61d31bc69a3f3a655b9d3d1e527af719"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题僧壁",
        "preface": "",
        "paragraphs": [
            "晓望疎林露满巾，碧山秋寺属闲人。",
            "溪头尽日看红叶，却笑高僧衣有尘。"
        ],
        "notes": "",
        "id": "f0d018ba35b4f14858ca0961a90eb880"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "沙溪馆",
        "preface": "",
        "paragraphs": [
            "翠湿衣襟山满楼，竹间溪水遶床流。",
            "行人莫羡邮亭吏，生向此中今白头。"
        ],
        "notes": "",
        "id": "2e24fc9e730464d04052d0f58fb68968"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "李侍御归炭谷山居同宿华严寺",
        "preface": "",
        "paragraphs": [
            "家在青山近玉京，白云红树满归程。",
            "相逢一宿最高寺，半夜翠微泉落声。"
        ],
        "notes": "",
        "id": "ae1cb6f326e2aa27603c4d8c1f726fee"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "过喷玉泉",
        "preface": "",
        "paragraphs": [
            "平生半为山淹留，马上欲去还回头。",
            "两京尘路一双鬓，不见玉泉千万秋。"
        ],
        "notes": "",
        "id": "04e4f338362a606ad2e6b92b48291704"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "汉阴庭树",
        "preface": "",
        "paragraphs": [
            "掘沟引水浇蔬圃，插竹为篱护药苗。",
            "杨柳如丝风易乱，梅花似雪日难消。"
        ],
        "notes": "",
        "id": "90a5588c50a3260b457bf653ff59b768"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "送王龟拾遗谢官后归浐水山居",
        "preface": "",
        "paragraphs": [
            "水边残雪照亭台，台上风襟向雪开。",
            "还似当时姓丁鹤，羽毛成后一归来。"
        ],
        "notes": "",
        "id": "5b62e52f0998378079ce0e3509660893"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "宿长水主人",
        "preface": "",
        "paragraphs": [
            "白云溪北丛岩东，树石夜与潺湲通。",
            "行人一宿翠微月，二十五弦声满风。"
        ],
        "notes": "",
        "id": "613a04383d2c8fc370366564ec608017"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "寒食离白沙",
        "preface": "",
        "paragraphs": [
            "莫惊客路已经年，尚有青春一半妍。",
            "试上方垣望春野，万条杨柳拂青天。"
        ],
        "notes": "",
        "id": "2a1c16ba89d877161f869b463f889551"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "将发循州社日于所居馆宴送",
        "preface": "",
        "paragraphs": [
            "浪花如雪叠江风，社过高秋万恨中。",
            "明日便随江燕去，依依俱是故巢空。"
        ],
        "notes": "",
        "id": "9e7aed4e30632c742823e56a655c6c0d"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "浮云悲晚翠，落日泣秋风。",
            "语风双燕立，褭树百劳飞。",
            "松岛鹤归书信绝，橘洲风起梦魂香。",
            "徒知六国随斤斧，莫有群儒定是非。",
            "一千里色中秋月，十万军声半夜潮。",
            "梁王旧馆已秋色，珠履少年轻绣衣。"
        ],
        "notes": "",
        "id": "a48b7012713076a59bfadbf4919bc1bc"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "池上昔游夫子凤，云间初起武侯龙。",
            "亭分楚寺依依树，水应公台夜夜琴。",
            "鸲鹆舞酣人自醉，琵琶声缓客初来。",
            "高鸟过时秋色动，征帆落处暮烟生。",
            "夜吟孤枕潮声近，晚过千山雪气寒。",
            "望腊早花缘路见，随岩寒水隔林闻。",
            "宿处客尘随夜静，坐中烟水向人闲。"
        ],
        "notes": "",
        "id": "b34998287df62cb76b402668ad10909a"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "览卷赠张山人",
        "preface": "",
        "paragraphs": [
            "五字谁能摘？一枝犹未攀。",
            "始知无价玉，出自有名山。",
            "春静烟花秀，夜深风月闲。",
            "如何恃高节，垂老住云间。",
            "（见《永乐大典》卷三〇〇四「九真」「人」字〖五函四十一册〗。",
            "）。"
        ],
        "notes": "",
        "id": "809aa06264b57e60c46cf514c5b736ab"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "松江菰叶正芳繁，张翰逢秋忆故园。",
            "千里帆遮馆娃寺，一川风暖采香村。",
            "潮声渐遇仙人宅，鹤市曾迷子夜魂。",
            "我有五湖烟艇在，不堪残日动征鞍。",
            "（《百城烟水》四《吴江》）。"
        ],
        "notes": "",
        "id": "ad34ccc4e901e6448ae76b7735167418"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "题开元寺水阁（在宣州）",
        "preface": "",
        "paragraphs": [
            "年来独向此游频，谢氏青山与寺邻。",
            "朱槛夜飞溪路雪，碧林晴隔马蹄尘。",
            "波穿十里桥连寺，絮压千家柳送春。",
            "（《舆地纪胜》一九《宁国府》）。"
        ],
        "notes": "",
        "id": "f4505570d42c5116f898c3c54133af10"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "广陵",
        "preface": "",
        "paragraphs": [
            "广陵城中饶花光，赚得英雄尽白头。",
            "（《国史补》曰：「进士科得之艰难，其有老死于文场者，亦无所恨。",
            "故诗云云。",
            "」《画墁录》以为赵嘏作。",
            "（李肇《国史补》无此则。",
            "《唐摭言》卷一录此二句，不云作者，《全唐诗》卷七九六收作佚名句。",
            "《画墁录》谓赵嘏作，未言所据。",
            "）。"
        ],
        "notes": "",
        "id": "809c7ebc3511a531d1175c3c947a8430"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "游云门",
        "preface": "",
        "paragraphs": [
            "五云溪影里，万虑淡凉天。",
            "红叶斜堦日，清风满寺蝉。",
            "几多长道路，一饷暂留连。",
            "惜别疎钟去，看山坐水边。",
            "（见《会稽掇英总集》卷六）。"
        ],
        "notes": "",
        "id": "6a18c5c808dcb9ba9786a8d9f9f6a11f"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "赠陈处士",
        "preface": "",
        "paragraphs": [
            "钩捐烟江风艇在，雨依山酒夜琴横。",
            "（《千载佳句》卷下《隐逸部·幽居》）。"
        ],
        "notes": "",
        "id": "a8e04db3e985b0b349f7612a99d2f145"
    },
    {
        "author": "赵嘏",
        "dynasty": "唐",
        "type": "诗",
        "rhythmic": "",
        "title": "陪卢侍御访庐山元处士",
        "preface": "",
        "paragraphs": [
            "望腊早花缘路见，隋岩寒水隔梦闻。",
            "（《千载佳句》卷上《四时部·岁暮》）。"
        ],
        "notes": "",
        "id": "355126f08e269bd5122f3ba2249f4bf5"
    }
]