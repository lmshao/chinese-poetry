[
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "郡斋三月下旬作",
        "preface": "",
        "paragraphs": [
            "春事日已歇，池塘旷幽寻。",
            "残红披独坠，初绿间浅深。",
            "偃仰倦芳褥，顾步爱新阴。",
            "谋春未及竟，夏初遽见侵。"
        ],
        "notes": "",
        "id": "b6ed7aac0b628ff6252fd73fa86e42a1"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "五月水边柳",
        "preface": "",
        "paragraphs": [
            "结根挺涯涘，垂影覆清浅。",
            "睡脸寒未开，嬾腰晴更软。",
            "摇空条已重，拂水带方展。",
            "似醉烟景凝，如愁月露泫。",
            "丝长鱼悮恐，枝弱禽惊践。",
            "怅别几多情，含春任攀搴。"
        ],
        "notes": "",
        "id": "8d91c3378e649b4a7ccb1fe64a22dcce"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "三月五日陪大夫泛长沙东湖",
        "preface": "",
        "paragraphs": [
            "上巳余风景，芳辰集远坰。",
            "彩舟浮泛荡，绣毂下娉婷。",
            "栖树回葱蒨，笙歌转杳冥。",
            "湖光迷翡翠，草色醉蜻蜓。",
            "鸟弄桐花日，鱼飜谷雨萍。",
            "从今留胜会，谁看画兰亭。"
        ],
        "notes": "",
        "id": "c6d322eb9ac6c89ba4aceb966b361f89"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "赠广陵妓",
        "preface": "",
        "paragraphs": [
            "云雨分飞二十年，当时求梦不曾眠。",
            "今来头白重相见，还上襄王玳瑁筵。"
        ],
        "notes": "",
        "id": "bce00a919198b1f6c1592396ec6cab32"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "牡丹一朵值千金，将谓从来色最深。",
            "今日满栏开似雪，一生辜负看花心。"
        ],
        "notes": "",
        "id": "d5551c948c6dbce57c225239e85206b5"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "游白鹤山",
        "preface": "",
        "paragraphs": [
            "白鹤山边秋复春，张文宅畔少风尘。",
            "欲驱五马寻真隐，谁是当初□竹人。"
        ],
        "notes": "",
        "id": "b36456fdc3d35f691c9b14e96ebcc079"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "行田诗",
        "preface": "",
        "paragraphs": [
            "白石岩前湖水春，湖边旧境有清尘。",
            "欲追谢守行田意，今古同忧是长人。"
        ],
        "notes": "",
        "id": "9e40b39f30e4a82ae57f6c91267493e3"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "罗浮山",
        "preface": "",
        "paragraphs": [
            "江北重峦积翠浓，绮霞遥映碧芙蓉。",
            "不知末后沧溟上，灭却瀛洲第几峰。"
        ],
        "notes": "",
        "id": "5d514604b2c955f0ce7738d9dc10cf81"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "青障山",
        "preface": "",
        "paragraphs": [
            "一派远光澄碧月，万株耸翠猎金飙。",
            "陶仙谩学长生术，暑往寒来更寂寥。"
        ],
        "notes": "",
        "id": "10582a83d79f345148380110b9b185c8"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "中界山",
        "preface": "",
        "paragraphs": [
            "瑟瑟峰头玉水流，晋时遗迹更堪愁。",
            "愁人到此劳长望，何处烟波是祖州。"
        ],
        "notes": "",
        "id": "602b9b57712de863a448bdbc179998f8"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "帆游山",
        "preface": "",
        "paragraphs": [
            "涨海尝从此地流，千帆飞过碧山头。",
            "君看深谷为陵后，翻覆人间未肯休。"
        ],
        "notes": "",
        "id": "a143eadeffb318df0dc7e13906ea4452"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "谢池",
        "preface": "",
        "paragraphs": [
            "郡郭东南积谷山，谢公曾是此跻攀。",
            "今来惟有灵池月，犹是婵娟一水间。"
        ],
        "notes": "",
        "id": "5e2339b9ec589b501904c53e88c2a63d"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "一岫坡陀凝绿草，千重虚翠透红霞。",
            "愁来始上消归思，见尽江城数百家。"
        ],
        "notes": "",
        "id": "5829e530de40bf4ae9bdb328561e35f7"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "吹台山",
        "preface": "",
        "paragraphs": [
            "吹台山上彩烟凝，日落云收叠翠屏。",
            "应谓焦桐堪采斵，不知谁是柳吴兴。"
        ],
        "notes": "",
        "id": "f60248eab7bba949a2b68515d8e8dc40"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "青㠗山",
        "preface": "",
        "paragraphs": [
            "灵海泓澄匝翠峰，昔贤心赏已成空。",
            "今朝亭馆无遗制，积水沧浪一望中。"
        ],
        "notes": "",
        "id": "e1855891924af95d4fb842eaf21dc5eb"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "孤屿",
        "preface": "",
        "paragraphs": [
            "碧水逶迤浮翠𪩘，绿萝蒙密媚晴江。",
            "不知谁与名孤屿，其实中川是一双。"
        ],
        "notes": "",
        "id": "bd7d155a01f6b3f5dea62c01909baadf"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "春草池",
        "preface": "",
        "paragraphs": [
            "谢公梦草一差微，谪宦当时道不机。",
            "且谓飞霞游赏地，池塘烟柳亦依依。"
        ],
        "notes": "",
        "id": "8666e484265aafa83f64b006add59f5d"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "谢庐山僧寄谷帘水",
        "preface": "",
        "paragraphs": [
            "消渴陵客，甘凉庐阜泉。",
            "泻从千仞石，寄逐阴江船。",
            "竹柜新茶出，铜铛活火煎。",
            "育花浮晚菊，沸沫响秋蝉。",
            "啜忆吴僧共，倾宜越椀圆。",
            "气清宁怕睡，骨健欲成仙。",
            "吏役寻无暇，诗情得有缘。",
            "深疑尝沆瀣，犹欠听潺湲。",
            "迢递康王谷，尘埃陆羽篇。",
            "何当结茅屋，长在水帘前。",
            "（《正德南康府志》十）。"
        ],
        "notes": "",
        "id": "a63d93a7c26803fcfa0da0727ca334c8"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "题常云峰（常云峰，去乐清县东八十里，在雁荡山西谷。以其「常」有云雾，登者心志则为澄霁。又名灵府山。）",
        "preface": "",
        "paragraphs": [
            "仙府云坛莫谩登，彩云香雾昼常烝。",
            "君能到此消尘虑，隐豹垂天亦为澄。",
            "（《永乐温州府乐清县志》二《山川》。",
            "又《广雁荡山志》三《山水》）。"
        ],
        "notes": "",
        "id": "d0a2b55476434bd652bc3e3e394f4199"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "太玉洞（句）",
        "preface": "",
        "paragraphs": [
            "一国洞天三十六，东嘉幸得一仙居。",
            "（《永乐大典》一三○七五「洞」字韵引《元一统志》）。"
        ],
        "notes": "",
        "id": "3dbca64b52c63474d76a09eb2a0e6d80"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏",
        "preface": "",
        "paragraphs": [
            "滴水泠泠彻碧纱，旱时无减雨无加。",
            "澄清好是为官侣，引入孤城一带斜。",
            "（按：此诗序见明姜准《歧海琐谭》卷十，承张靖龙同志录示。",
            "）。"
        ],
        "notes": "",
        "id": "4ed8ba98ea251e493f837b55b40e6378"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏 郭公山",
        "preface": "",
        "paragraphs": [
            "昔贤登步立神州，气象千年始一浮。",
            "南望群州如列宿，北观江水似龙虬。"
        ],
        "notes": "",
        "id": "98e823c37d3fb35410a190b6924a0fdb"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏 大罗山",
        "preface": "",
        "paragraphs": [
            "越王曾保此山巅，杨仆楼船几控弦。",
            "犹有旧时悬冰在，鲛绡千尺玉潺湲。"
        ],
        "notes": "",
        "id": "087ea5c79292e3c282fa53615121317a"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏 白鹤山",
        "preface": "",
        "paragraphs": [
            "白鹤山边秋复春，文君宅畔少风尘。",
            "欲驱五马寻真隐，谁是当年入竹人？",
            "（见永乐《乐清志》卷二、同治丙寅年刊齐召南纂《温州府志》卷四）（按：《全唐诗》卷四七九收本诗有缺误，今重录之。",
            "）。"
        ],
        "notes": "",
        "id": "b36456fdc3d35f691c9b14e96ebcc079"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏 百里芳",
        "preface": "",
        "paragraphs": [
            "时清游骑南徂暑，正值荷花百里开。",
            "民喜出行迎五马，全家知是使君来。",
            "（光绪《永嘉县志》卷二一《古迹》）。"
        ],
        "notes": "",
        "id": "1f106da9a307d3f0c8f8188aab7af9dd"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏 周公庙",
        "preface": "",
        "paragraphs": [
            "祠像已加唐衮冕，乐工犹服晋衣冠。",
            "（见光绪《永嘉县志》卷四「横山周公庙」条）（按：《百里芳》、《周公庙》二题，承张靖龙同志录示。",
            "）。"
        ],
        "notes": "",
        "id": "1bdd1621de76dc920ecac930d8ee8bc8"
    },
    {
        "author": "张又新",
        "dynasty": "唐",
        "type": "诗",
        "rhythmic": "",
        "title": "永嘉百咏",
        "preface": "",
        "paragraphs": [
            "空（按：《中界山》诗，《全唐诗》卷四七九已收。",
            "按：又新《永嘉百咏》，《全唐诗》卷四七九收《游白鹤山》、《白石岩》〖从一作〗、《罗浮山》、《青嶂山》、《中界山》、《帆游山》、《谢池》、《华盖山》、《吹台山》、《青㠗山》、《孤屿》〖弘治《温州府志》卷二二题作《改孤屿为双峰》〗、《春草池》等十二首，《全唐诗续补遗》卷八收《题常云峰》、《太玉洞》〖存二句〗二首，本书补五首，凡存十九首〖二首残〗。",
            "从《滴水巷》、《中界山》二诗序推测，各诗原似皆有序。",
            "）。"
        ],
        "notes": "",
        "id": "08cfaa9b51b4511274ade478158ed1cb"
    }
]