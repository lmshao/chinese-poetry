[
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "正朝排仗谨天元，常服无令入禁阍。",
            "十样冠裳五千袭，紫宸前殿对诸蕃。"
        ],
        "notes": "",
        "id": "a6ec12e841cca1618acf709bb66616b9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "大内相连辟迩英，每延禁从侍谈经。",
            "君王克谨持盈戒，无逸新书易画屏。"
        ],
        "notes": "",
        "id": "7b336ec2830f29980e0df1122d634b5f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "君王端的似唐虞，仁政天心若合符。",
            "不独四方传瑞牒，灵芝甘露满皇都。"
        ],
        "notes": "",
        "id": "e0530b8fdb48ba9162ed8bda3b38205a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "圣主词章尽典谟，宫嫔一一究诗书。",
            "如今转觉西京陋，只说班家有婕妤。"
        ],
        "notes": "",
        "id": "99a721eb4375f28c7c3efd55039b89e3"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "主上慈仁笃友于，二王恩眷古无如。",
            "外朝迥与班联别，玉带仍令佩玉鱼。"
        ],
        "notes": "",
        "id": "e1e771a7488e2e4df85a915c2d883b91"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "圣人制作合天规，大晟初成按乐时。",
            "果见晴空鸾鹤舞，未饶当日凤凰仪。"
        ],
        "notes": "",
        "id": "c88341b188ca6cca450fb70fa22c7ad9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "圣主词源涌巨澜，恤民手诏月常颁。",
            "一回传出惊新丽，多少词臣愧汗颜。"
        ],
        "notes": "",
        "id": "39e99dc589b591765987366eb7e962e9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "万里封疆匝普天，君王神武不开边。",
            "河西房下文书少，枢府经年罢密宣。"
        ],
        "notes": "",
        "id": "6b6ee01a8ff7cb4a1e2c48875f938b3b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "圣主威声慑四溟，洮湟鄯廓指呼平。",
            "如今都护无公事，但奏诸藩进奉名。"
        ],
        "notes": "",
        "id": "f1c869ab3edef651065df3211dd62800"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "四海丰登五纬明，君王高拱守盈成。",
            "词臣合进烝崧颂，更向何年咏太平。"
        ],
        "notes": "",
        "id": "42185f8f87edd53f0d69090f77e8f93b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "五云楼阙耸天颜，龙烛交光万寿山。",
            "缥缈祥风来帝所，御香时得到人间。"
        ],
        "notes": "",
        "id": "518e79b9bcd8b88690473c3dab42f0a0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "稀微斜照影鼇山，黼座高临缥缈间。",
            "共祝吾皇千万寿，年年华阙觐天颜。"
        ],
        "notes": "",
        "id": "d1543860fc0feff63216a75c19a3daca"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "太一元宵驾幸初，喧阗丝管拥銮舆。",
            "主家夹道金车驻，步障徐开奏起居。"
        ],
        "notes": "",
        "id": "d8208e414cc1529ef601a242c3698279"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "圣主忧勤尽至仁，玉𬬻清夜拱星辰。",
            "谁知漏永虔祈处，不为皇躬只为民。"
        ],
        "notes": "",
        "id": "8352a1aac276a15ef6e9c80322a0f18b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "元宵鼓吹满严城，万烛荧煌御驾行。",
            "才入端门回凤辇，两军游艺一齐呈。"
        ],
        "notes": "",
        "id": "7178fe2757356dd4db3bd07bde9b7224"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "洛阳花使款银台，魏紫姚黄次第来。",
            "调护须知青帝力，进呈方是十分开。"
        ],
        "notes": "",
        "id": "25e961fee65a67a81f1cf0777a6497eb"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "圣主忧民手诏书，颁宣经月罕尝虚。",
            "周旋曲尽斯民瘼，远使观风未必知。"
        ],
        "notes": "",
        "id": "5c25794ade3106ecdc9a47997d5a6654"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "华封献祝协休祥，已见诜诜十七王。",
            "宗德祖公钟圣世，子孙千亿正蕃昌。"
        ],
        "notes": "",
        "id": "b58eb45fb6236b62ea052b887134dbe0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "千官班列未央宫，称贺盐池课复充。",
            "助顺固知天地力，由来威断自宸衷。"
        ],
        "notes": "",
        "id": "a7842d0ff43e776d04690b99bb8416b3"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "宫嫔春昼步庭前，曲砌轻风𨍽柳绵。",
            "二十四番花信后，融怡还作困人天。"
        ],
        "notes": "",
        "id": "125383e00b2494c2f9c9dff9da6da2b9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "文思主吏籍通闺，逐节供须各品题。",
            "知是禁园挑菜日，雕床十扛进金篦。"
        ],
        "notes": "",
        "id": "93b7e00c8d4def3c97e3a1f80ff7397d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "君王博学古无如，羲献奇踪购得初。",
            "裁处万机无一事，睿思深殿自临书。"
        ],
        "notes": "",
        "id": "ff16ee1f9efb4c2ac85067c96490a50a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "吾君友爱古难方，棣萼深情不暂忘。",
            "求得万机休暇日，披香深殿燕亲王。"
        ],
        "notes": "",
        "id": "76ef04bf2012989649386e302b23ec61"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "未明冠佩集龙楼，上宰貂蝉导冕旒。",
            "羌虏欢呼瞻盛礼，躬迎八宝受天休。"
        ],
        "notes": "",
        "id": "080e843c34c45d174559f0850f8ecf9e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "初升直笔喜迁官，妙札何曾数彩鸾。",
            "莫谓纤纤持管弱，风雷雨露在毫端。"
        ],
        "notes": "",
        "id": "26238a3768d96e42effd0270d3b3d0e7"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "绣襟金钩玉轴斜，宫娥当殿奏琵琶。",
            "急弹犀拨如飞电，端不轻侵御画花。"
        ],
        "notes": "",
        "id": "d64df7d62e01e8546dc79fc2826dc916"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "新拜贤妃国媛才，穹崇品秩视三台。",
            "捧麻入谢天恩后，院院嫔嫱展贺来。"
        ],
        "notes": "",
        "id": "e942a0c491ecffe29c468925947c41c9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "后苑繁花间绿杨，龙楼辉赫缕金装。",
            "遥知黼座登临处，栏楯狻猊尽吐香。"
        ],
        "notes": "",
        "id": "cbb43a5c82d5ef6984b4f71ccc57c94a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "翠弁仙衣下玉廊，修真宫女夜焚香。",
            "舒徐有月随莲步，绰约无人见靓妆。"
        ],
        "notes": "",
        "id": "ff363e0bdc77763165c185df6bc4090e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "诏许珠玑饰珥钿，遐方翡翠贡都捐。",
            "九重一语天恩博，亿万珍禽性命全。"
        ],
        "notes": "",
        "id": "de2f3a811a26d97e003a423e77cd3eaa"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "神都三月盛风光，修禊宫中乐事长。",
            "银字笙簧随步辇，相将曲水侍流觞。"
        ],
        "notes": "",
        "id": "716d16bd9513a7fa95dceb1d5021edc0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "春昼阴添一倍长，秋千娱乐集嫔嫱。",
            "彩缯画板高高送，来去随风散异香。"
        ],
        "notes": "",
        "id": "2b1ec26afa15852fa8cfbfa248a0b5e6"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "樱桃初进绿筠笼，蜜酪随供彩帕蒙。",
            "靸面金盘五十只，传宣先赐二王宫。"
        ],
        "notes": "",
        "id": "c0e8e5f4d0133cedf51d5e1a25d2ae12"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "圣主仪刑自智临，嫔嫱博古趣何深。",
            "金虬香里芸窗静，满几诗书一弄琴。"
        ],
        "notes": "",
        "id": "baa3246b3977d437648a7bed7dfe32e1"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "祝应多男属圣君，词臣常备洗儿文。",
            "高禖喜燕排旬有，包子红绡叠日分。"
        ],
        "notes": "",
        "id": "916325063cc4e4884cd53184ee6afce9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "春晴太液漾漪涟，柳绿花明艳冶天。",
            "十二栏干帘半卷，瑶津亭下按龙船。"
        ],
        "notes": "",
        "id": "9a1c922872cbb00869e25253669d0ea5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "宫阁春来乐事添，喜逢新燕入高簷。",
            "从今欲使营巢便，故遣终朝不下帘。"
        ],
        "notes": "",
        "id": "d321a5e55d261beede883900ab1bea62"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "名园蹴游称春游，近密宣呈技最优。",
            "当殿不教身背向，侧中飞出足跟毬。"
        ],
        "notes": "",
        "id": "236a9f30a01e25674f6592bab8e74dc2"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "春昼宫娥睡足时，凭栏无语听黄鹂。",
            "谁家按曲敲檀板，惊破林间自在啼。"
        ],
        "notes": "",
        "id": "837db7916c330f92ef469040ed64a8e0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "春昼宫娥直退迟，茶余清话屡移时。",
            "困人天气成浓睡，偶失秋千伴侣期。"
        ],
        "notes": "",
        "id": "bd9e5eaa90396285c013b737aca4fd2f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "端午茸花簇彩鸾，高标宝鉴缕金鞶。",
            "不宜夏景销酥腕，似觉新来百索宽。"
        ],
        "notes": "",
        "id": "59e9f5e1821ada3247d4f8312b879d4c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "初夏清和昼漏长，酴醾高架映华堂。",
            "一枝斜插蓝罗扇，摇动时时送好香。"
        ],
        "notes": "",
        "id": "b5dc5b79d19981d8f22bc42ad20dbfcf"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "朱夏炎炎昼漏长，迸珠亭下共流觞。",
            "清风寒韵侵肌冷，谁信宫中六月凉。"
        ],
        "notes": "",
        "id": "f5412d70605ae035ff4e4fecffb9b97e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "冰屏四合响流泉，白玉杯盘奉御筵。",
            "纵有炎蒸无处入，水晶宫阙会神仙。"
        ],
        "notes": "",
        "id": "2af63b5d8c565a050407d5a3f271be2f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "荔子珍奇冠九垓，上林航海近移栽。",
            "绛囊玉颗如闽峤，不用红尘一骑来。"
        ],
        "notes": "",
        "id": "db6707cb8635cdb98b33efb92bc0911e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "亲蚕摘叶满筠笼，机杼仍观组织工。",
            "圣世后妃躬道化，仪刑无愧二南风。"
        ],
        "notes": "",
        "id": "24bf65a38211aacf42d6a815d96da7bd"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "便殿时时燕二王，吾君亲睦似陶唐。",
            "寂寥棠棣留芳后，盛事应传入雅章。"
        ],
        "notes": "",
        "id": "ba8a7ac1bf2be1d0d8ed8c686878360c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "燕子安巢近上阳，惯听深殿理丝簧。",
            "伊州入破喧轰闹，不废呢喃语画梁。"
        ],
        "notes": "",
        "id": "966c075e65be4ff620b7373a8863604b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "碧玉峥嵘照座清，良工镌斲亦难成。",
            "巫山雁荡惭粗俗，销得君王号胜瀛。"
        ],
        "notes": "",
        "id": "244a02cc6eedd680ad23afbac945300a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "君王锡庆自高天，禖燕宫庭每每传。",
            "老㜮宝箱珠遍蹙，别收诸阁洗儿钱。"
        ],
        "notes": "",
        "id": "997cf2f560707c4b0abe905816ea8bb6"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "七夕宫娥设席祈，翠台莲烛静交辉。",
            "彩楼逗晓蛛丝满，女伴谁传得巧归。"
        ],
        "notes": "",
        "id": "0b33dffadf468661e1db36e7665d4ca2"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "郊庠已见咏台莱，近密仍多著譔才。",
            "汉武得人何足道，内朝今亦盛邹枚。"
        ],
        "notes": "",
        "id": "7af5707ceb28bbb2470219dac43e2013"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "瑞竹亭亭近玉墀，初同一簳却分岐。",
            "已传国史新图籍，更得君王御制诗。"
        ],
        "notes": "",
        "id": "7e8be7c2451f9a69654aaf78e1ddf710"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "禁籞承平种植繁，枇杷荔子近移根。",
            "地祇应借东南候，养就甘香奉至尊。"
        ],
        "notes": "",
        "id": "687e2e4432b04f80ec247b0cd850b2eb"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "桂魄初生出翠台，玉人拜祝久徘徊。",
            "非唯月月长相见，更愿重重喜庆来。"
        ],
        "notes": "",
        "id": "3fa56bfd218eae6618dc8d7079082c42"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "青唐陇拶觐神都，亿万天兵列路隅。",
            "三省枢臣合班对，进呈平旦受降图。"
        ],
        "notes": "",
        "id": "3ec64760c3ee5a9cfb5053c24a24a9f6"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "乌巾袅脚锦袍襕，供奉新来进押班。",
            "从此便应闲日少，玉除轮日侍天颜。"
        ],
        "notes": "",
        "id": "ec71da307e80e8a5837fe9b0f283cfce"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "瑞竹初生每觉长，分岐共簳出宫墙。",
            "普天无限成林地，故产皇家是吉祥。"
        ],
        "notes": "",
        "id": "31fa36918e97552320247569d6cb990e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "内庭耸秀碧云屏，冠绝群峰最杰英。",
            "圣世瓌才终显赫，嶙峋犹得赐佳名。"
        ],
        "notes": "",
        "id": "630aba4f0931e4fd1bb985a68a422e6a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "瑶津亭榭俯池塘，芬馥氤氲杂众芳。",
            "永昼和风一披拂，近城分得禁园香。"
        ],
        "notes": "",
        "id": "cafc4d886311ebb54ff57f57150cd100"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "珠帘十二卷金钩，万里无云桂魄浮。",
            "嘈杂笙箫半天响，瑶津亭上赏中秋。"
        ],
        "notes": "",
        "id": "c16308bcb1d70b280cc56ce8af57ca48"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "振振皇族盛豪雄，籍庆天支自不同。",
            "宗学宏开崇教养，已多歆向出深宫。"
        ],
        "notes": "",
        "id": "6e8c8b3c981f172c3f2dc7b0f3dce057"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "资善诸王就傅初，常宣步辇按观书。",
            "六宫准拟经由处，一一排门候起居。"
        ],
        "notes": "",
        "id": "124ddab670253d0a3ab4edb1f134609c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "集英赐第对天颜，顷刻蓝袍翠一班。",
            "漫说禹门三级浪，鱼龙只在指呼间。"
        ],
        "notes": "",
        "id": "af894b25ebe68a514287059a439f555b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "唐帝惟珍阳羡茶，未尝百草不开花。",
            "太平奉御穷佳异，建焙先春进露芽。"
        ],
        "notes": "",
        "id": "844c2366e1146b29aa40ced959f7f4a0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "深院相过笑语同，选仙清乐得从容。",
            "由来本是桃源侣，常占三清最上宫。"
        ],
        "notes": "",
        "id": "be1399a942f5414333bc577cdc29a779"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "召对词臣幄殿华，密宣令草相公麻。",
            "黄庭诏下齐欢舞，望协群工共叹嗟。"
        ],
        "notes": "",
        "id": "5ea8fef400ed0eb531b9b5c4c66fe7d9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "圣主边谋过六奇，指踪决胜率前知。",
            "深沉清禁传三鼓，犹报金牌出睿思。"
        ],
        "notes": "",
        "id": "6e017d73c6d766819b1bc597754e6a72"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "掖门放钥响铜镮，平晓传催百辟班。",
            "垂拱殿前人肃静，独闻鶑语转间关。"
        ],
        "notes": "",
        "id": "c7bdff9f564802d1144980ae1ad80b65"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "地衣红锦蹙盘雕，罗袖飘香转舞腰。",
            "清暇君王休务日，宣和深殿按仙韶。"
        ],
        "notes": "",
        "id": "e2e536981cf3d75e6338b165a0c2ffa5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "深秋萧爽十分凉，茱菊浮杯满座香。",
            "百尺玉楼喧鼓吹，六宫思许醉重阳。"
        ],
        "notes": "",
        "id": "73c31e388470823f3d9afdfff893292c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "禁籞瑶津宝阁重，芳亭曲榭暗相通。",
            "汪洋太液澄清影，金碧丹青上下同。"
        ],
        "notes": "",
        "id": "704810cd467ce0866f74ffb956ee4ddc"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "圣学渊宏百世师，六宫薰习喜文词。",
            "睿思传出宸章丽，院院珠装御制诗。"
        ],
        "notes": "",
        "id": "544a1f840b41accacfc7f494d47ed31a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "永昼宫娥聚笑嬉，小王初习起居仪。",
            "朱衫御史心聪慧，学得中庭赞对词。"
        ],
        "notes": "",
        "id": "afd7ba429a24659bf0a3bb430aeb4656"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "永昼嫔嫱小燕阑，投壶雅戏集清欢。",
            "众中最觉天机巧，平送筠筹觅倚干。"
        ],
        "notes": "",
        "id": "c5b6f62c27784498118eb2d805098817"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "象戏宫娥共雅欢，团团犀玉布牙盘。",
            "蹉车避马寻常事，却是隄防叠砲难。"
        ],
        "notes": "",
        "id": "b3e7bb5c1bd783acc43253f42bdd2bce"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "德自关雎乐善心，六宫渐染化风深。",
            "鼓琴擘阮非凡好，为有淳和太古音。"
        ],
        "notes": "",
        "id": "607ff952b8418042280b60634e033fe0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "庭试初宣进士班，玉阶咫尺觐天颜。",
            "画廊两畔楸花发，时递清香笔砚间。"
        ],
        "notes": "",
        "id": "1c8fd4193ed43a112135504304d26624"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "按乐清宵女伴同，和谐仙韵出深宫。",
            "寻腔理得新翻曲，月上龙楼第一重。"
        ],
        "notes": "",
        "id": "4b3c1abc8221dfb2cd8bdd80766d613d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "太平天子绝畋游，结束宫娥马打毬。",
            "韶乐引来花锦队，男儿跪拜谢头筹。"
        ],
        "notes": "",
        "id": "506c74953ba862ab4bc0bcba1be570ce"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "开𬬻佳节乍寒朝，近侍班联衣锦朝。",
            "兽炭香新金鸭暖，珠帘龙幕按箫韶。"
        ],
        "notes": "",
        "id": "a8e80408b301c25c5d6dc2eba79147b1"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "瑞香圆结异凡丛，天幸移根植禁中。",
            "露浥清香来御榻，玉牌题作锦薰笼。"
        ],
        "notes": "",
        "id": "28694bf9a090658089565b77be3f1039"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "锦裀方窄簇花毬，羯鼓琼台七宝钩。",
            "共按升平新制曲，不同箫索打梁州。"
        ],
        "notes": "",
        "id": "b578074ab46ecf7ceec9a5373c06f896"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "白玉镌成十六牌，禁宫方响古无偕。",
            "非唯韵出箫竽上，仍是音参律吕谐。"
        ],
        "notes": "",
        "id": "8da9dc1c63bfbfc3765ee77f4d89697d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "上直归来日未晡，宫嫔相与戏摴蒲。",
            "蓦关渡堑寻常彩，无奈时时掷雉卢。"
        ],
        "notes": "",
        "id": "63f4ec6044265471fb465eb4ce38873e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "三卫千官侍冕旒，君王郊祀款圆丘。",
            "彩棚夹路瞻天表，一半珠帘上玉钩。"
        ],
        "notes": "",
        "id": "3938783ad5332728f6cab65f4826196e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "庆成大礼御端门，肃肃千官拱至尊。",
            "高捧金鸡宣霈泽，两班欢舞荷天恩。"
        ],
        "notes": "",
        "id": "27fb027be1b10df5ec737fb9299674ec"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "聪俊宫娥妙奕棋，每虞宣唤各穷奇。",
            "更阑自覆忘忧局，好著长防敌手知。"
        ],
        "notes": "",
        "id": "17bbadd3beb70526f66723fe4769487a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "腊后寒梅蕊弄黄，金瓶丛插贮兰房。",
            "已供阖座清香满，更得临鸾学晚妆。"
        ],
        "notes": "",
        "id": "36aafeb875c9089e7cbe0960ba537535"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "踊跃新羁已过关，未高生怕别人盘。",
            "到窝路数无多掷，急满须防将马阑。"
        ],
        "notes": "",
        "id": "ddb54a4821be9b8e32220eb5acce5202"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "冬候寒威凛未央，初欣至日乍迎长。",
            "退朝一曲升平乐，共进新阳万寿觞。"
        ],
        "notes": "",
        "id": "da4a925e9daf24553040b67c287ed610"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "感古梅妆范样殊，折梅特地试妆梳。",
            "薄施红粉临鸾鉴，却是梅花迥不如。"
        ],
        "notes": "",
        "id": "e91c07e92cb2ec3abb0f85bf8dc02c2a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "五云宫阙鬰岧峣，尤称蒙蒙瑞雪飘。",
            "中使到来东上阁，传宣初放紫宸朝。"
        ],
        "notes": "",
        "id": "1fa2e8e6014161466666e00598c3c3a8"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "二月春宫折杏花，垂梢繁蕊闹交加。",
            "折来已觉柔枝重，插向搔头宝髻斜。"
        ],
        "notes": "",
        "id": "ac0fd79a6b9e7e7c3650609ae63ef225"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "丹青御笔趣尤深，不许流传到翰林。",
            "乞得睿思全幅轴，宝藏端胜满籝金。"
        ],
        "notes": "",
        "id": "77ce10f3cb1d6b7401cb27210f15bf73"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "女冠新观近西清，玉宇幽奇称道情。",
            "宫禁沉沉银漏永，好风时送步虚声。"
        ],
        "notes": "",
        "id": "51e225c5e50e08f60656c368bfae95df"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "碧芦方沼水潺潺，叠石嵯峨翠霭间。",
            "不谓九重宫禁里，忽逢江国好溪山。"
        ],
        "notes": "",
        "id": "70c9c14996a15b30ac9b5882b18d4194"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "彩架清阴接凤楼，分班左右各朋俦。",
            "就中最得抛梭便，不碍珠门紫绣毬。"
        ],
        "notes": "",
        "id": "23b2ef1bae0f4c32cbd9f26fcf8a982c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "楼殿亭台处处通，花光柳色共溟蒙。",
            "苑东即出横门道，已觉仙凡路不同。"
        ],
        "notes": "",
        "id": "76762fd396ee987486dc6bec8de0a12b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一○○",
        "preface": "",
        "paragraphs": [
            "分引天源入禁城，御沟萦绕六宫行。",
            "寒声碧甃淙淙急，流到人间分外清。"
        ],
        "notes": "",
        "id": "acbbe07c31c6255a69649d45c1d4b640"
    }
]