[
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "正朝排仗谨天元，常服无令入禁阍。",
            "十样冠裳五千袭，紫宸前殿对诸蕃。"
        ],
        "notes": "",
        "id": "024143fc103a805647164349329891e8"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "大内相连辟迩英，每延禁从侍谈经。",
            "君王克谨持盈戒，无逸新书易画屏。"
        ],
        "notes": "",
        "id": "b7d55e15521fc1418fedff9c6c2f617c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "君王端的似唐虞，仁政天心若合符。",
            "不独四方传瑞牒，灵芝甘露满皇都。"
        ],
        "notes": "",
        "id": "d61175bda07e0888c618e6295edfcbaa"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "圣主词章尽典谟，宫嫔一一究诗书。",
            "如今转觉西京陋，只说班家有婕妤。"
        ],
        "notes": "",
        "id": "b27e514cf293b3f08033aaaf217ce5f1"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "主上慈仁笃友于，二王恩眷古无如。",
            "外朝迥与班联别，玉带仍令佩玉鱼。"
        ],
        "notes": "",
        "id": "d11f4b7770b47cb3ebdba22a3d48ead7"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "圣人制作合天规，大晟初成按乐时。",
            "果见晴空鸾鹤舞，未饶当日凤凰仪。"
        ],
        "notes": "",
        "id": "98f6224abfa1e94f3239e2b530b7ea34"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "圣主词源涌巨澜，恤民手诏月常颁。",
            "一回传出惊新丽，多少词臣愧汗颜。"
        ],
        "notes": "",
        "id": "a053ed637f32b2550d799ba76b798818"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "万里封疆匝普天，君王神武不开边。",
            "河西房下文书少，枢府经年罢密宣。"
        ],
        "notes": "",
        "id": "c1ffc8ac256d63e39bba74d2cc633577"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "圣主威声慑四溟，洮湟鄯廓指呼平。",
            "如今都护无公事，但奏诸藩进奉名。"
        ],
        "notes": "",
        "id": "fc92c65ff320d6b42b4eaea591f7d6a5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一〇",
        "preface": "",
        "paragraphs": [
            "四海丰登五纬明，君王高拱守盈成。",
            "词臣合进烝崧颂，更向何年咏太平。"
        ],
        "notes": "",
        "id": "f6d38fde5a414248048d7cc5a552c62a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "五云楼阙耸天颜，龙烛交光万寿山。",
            "缥缈祥风来帝所，御香时得到人间。"
        ],
        "notes": "",
        "id": "2525241d5e2936b0c1f6a454575e37b0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "稀微斜照影鼇山，黼座高临缥缈间。",
            "共祝吾皇千万寿，年年华阙觐天颜。"
        ],
        "notes": "",
        "id": "02e1bd40a05beab2aa74bb26c1d81dbb"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "太一元宵驾幸初，喧阗丝管拥銮舆。",
            "主家夹道金车驻，步障徐开奏起居。"
        ],
        "notes": "",
        "id": "74b8c88a22aabccaa797ff266b1644b0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "圣主忧勤尽至仁，玉𬬻清夜拱星辰。",
            "谁知漏永虔祈处，不为皇躬只为民。"
        ],
        "notes": "",
        "id": "bfd4e1f735d5888843809b41ec689dfe"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "元宵鼓吹满严城，万烛荧煌御驾行。",
            "才入端门回凤辇，两军游艺一齐呈。"
        ],
        "notes": "",
        "id": "d079be50f956d3196c033579818435da"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "洛阳花使款银台，魏紫姚黄次第来。",
            "调护须知青帝力，进呈方是十分开。"
        ],
        "notes": "",
        "id": "3ed8bb669b223adfabb402ffeaf0b230"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "圣主忧民手诏书，颁宣经月罕尝虚。",
            "周旋曲尽斯民瘼，远使观风未必知。"
        ],
        "notes": "",
        "id": "c16dc07044a169d90e2568f8ccf7e8a8"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "华封献祝协休祥，已见诜诜十七王。",
            "宗德祖公钟圣世，子孙千亿正蕃昌。"
        ],
        "notes": "",
        "id": "836afe76b799b3a2c618c60a803b91ae"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "千官班列未央宫，称贺盐池课复充。",
            "助顺固知天地力，由来威断自宸衷。"
        ],
        "notes": "",
        "id": "336e364bd03a6748e616434d54f920ad"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二〇",
        "preface": "",
        "paragraphs": [
            "宫嫔春昼步庭前，曲砌轻风𨍽柳绵。",
            "二十四番花信后，融怡还作困人天。"
        ],
        "notes": "",
        "id": "70079d17742c3b6848af84e7bd5a011b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "文思主吏籍通闺，逐节供须各品题。",
            "知是禁园挑菜日，雕床十扛进金篦。"
        ],
        "notes": "",
        "id": "bffe889ce5e3999fbebfa06d06f75a5a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "君王博学古无如，羲献奇踪购得初。",
            "裁处万机无一事，睿思深殿自临书。"
        ],
        "notes": "",
        "id": "a676fd5b536363deccd408713c2edd29"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "吾君友爱古难方，棣萼深情不暂忘。",
            "求得万机休暇日，披香深殿燕亲王。"
        ],
        "notes": "",
        "id": "c8252ac79c51896024bad7a7fbed5e77"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "未明冠佩集龙楼，上宰貂蝉导冕旒。",
            "羌虏欢呼瞻盛礼，躬迎八宝受天休。"
        ],
        "notes": "",
        "id": "9b09f600cc1a0ca4a7cd0f3f4cc857ca"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "初升直笔喜迁官，妙札何曾数彩鸾。",
            "莫谓纤纤持管弱，风雷雨露在毫端。"
        ],
        "notes": "",
        "id": "28da99209efa9ab22e98c196d21c8cfa"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "绣襟金钩玉轴斜，宫娥当殿奏琵琶。",
            "急弹犀拨如飞电，端不轻侵御画花。"
        ],
        "notes": "",
        "id": "e6ad83b809ac12cffad0e6e4a2079167"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "新拜贤妃国媛才，穹崇品秩视三台。",
            "捧麻入谢天恩后，院院嫔嫱展贺来。"
        ],
        "notes": "",
        "id": "53a8cd63b4c696dbab22b0179eafa68f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "后苑繁花间绿杨，龙楼辉赫缕金装。",
            "遥知黼座登临处，栏楯狻猊尽吐香。"
        ],
        "notes": "",
        "id": "7ff2c2163c72ca07d773889ad3066aa4"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "翠弁仙衣下玉廊，修真宫女夜焚香。",
            "舒徐有月随莲步，绰约无人见靓妆。"
        ],
        "notes": "",
        "id": "d3a8a40be0a4edf0b6182c494c40d8fc"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三〇",
        "preface": "",
        "paragraphs": [
            "诏许珠玑饰珥钿，遐方翡翠贡都捐。",
            "九重一语天恩博，亿万珍禽性命全。"
        ],
        "notes": "",
        "id": "53b071f295aef79b54dc2b18aad69278"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "神都三月盛风光，修禊宫中乐事长。",
            "银字笙簧随步辇，相将曲水侍流觞。"
        ],
        "notes": "",
        "id": "d8644d70f9a159098d17d85501c83150"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "春昼阴添一倍长，秋千娱乐集嫔嫱。",
            "彩缯画板高高送，来去随风散异香。"
        ],
        "notes": "",
        "id": "b30e6ff046c840231452846fe0008257"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "樱桃初进绿筠笼，蜜酪随供彩帕蒙。",
            "靸面金盘五十只，传宣先赐二王宫。"
        ],
        "notes": "",
        "id": "e7151a7f2e77a84a2b2a8bf05758dda6"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "圣主仪刑自智临，嫔嫱博古趣何深。",
            "金虬香里芸窗静，满几诗书一弄琴。"
        ],
        "notes": "",
        "id": "081fbb6026ca262c4f46ff908a0fa88e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "祝应多男属圣君，词臣常备洗儿文。",
            "高禖喜燕排旬有，包子红绡叠日分。"
        ],
        "notes": "",
        "id": "cac7a47147c43c62f2a142aa254f4387"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "春晴太液漾漪涟，柳绿花明艳冶天。",
            "十二栏干帘半卷，瑶津亭下按龙船。"
        ],
        "notes": "",
        "id": "6dd6f0f77aa38cb6d7a016ba8dc939a9"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "宫阁春来乐事添，喜逢新燕入高簷。",
            "从今欲使营巢便，故遣终朝不下帘。"
        ],
        "notes": "",
        "id": "8ac7e63026262fb1f4ed224bd2bd99f1"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "名园蹴游称春游，近密宣呈技最优。",
            "当殿不教身背向，侧中飞出足跟毬。"
        ],
        "notes": "",
        "id": "3cf13734dd8837481d96b6de8b6dce2d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "春昼宫娥睡足时，凭栏无语听黄鹂。",
            "谁家按曲敲檀板，惊破林间自在啼。"
        ],
        "notes": "",
        "id": "ee0a91add26cda465ce7f610587ef1dc"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四〇",
        "preface": "",
        "paragraphs": [
            "春昼宫娥直退迟，茶余清话屡移时。",
            "困人天气成浓睡，偶失秋千伴侣期。"
        ],
        "notes": "",
        "id": "3f12d8bf7c9347f288698f6b70837bba"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "端午茸花簇彩鸾，高标宝鉴缕金鞶。",
            "不宜夏景销酥腕，似觉新来百索宽。"
        ],
        "notes": "",
        "id": "7c86cbea8354db00f8ee7ce3133e0dc6"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "初夏清和昼漏长，酴醾高架映华堂。",
            "一枝斜插蓝罗扇，摇动时时送好香。"
        ],
        "notes": "",
        "id": "34f3aec3d4e91c3459f423d62a0a066f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "朱夏炎炎昼漏长，迸珠亭下共流觞。",
            "清风寒韵侵肌冷，谁信宫中六月凉。"
        ],
        "notes": "",
        "id": "d13551071479cdb4f36758e65b7610c2"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "冰屏四合响流泉，白玉杯盘奉御筵。",
            "纵有炎蒸无处入，水晶宫阙会神仙。"
        ],
        "notes": "",
        "id": "ca03711657dffa8c1feb388f19ca827d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "荔子珍奇冠九垓，上林航海近移栽。",
            "绛囊玉颗如闽峤，不用红尘一骑来。"
        ],
        "notes": "",
        "id": "e09769bd0d031256de013cb6f317ea09"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "亲蚕摘叶满筠笼，机杼仍观组织工。",
            "圣世后妃躬道化，仪刑无愧二南风。"
        ],
        "notes": "",
        "id": "096c3f3d18de41a893489821870f0755"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "便殿时时燕二王，吾君亲睦似陶唐。",
            "寂寥棠棣留芳后，盛事应传入雅章。"
        ],
        "notes": "",
        "id": "16cd35527f7b1b65d1a4e748ef99ca7f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "燕子安巢近上阳，惯听深殿理丝簧。",
            "伊州入破喧轰闹，不废呢喃语画梁。"
        ],
        "notes": "",
        "id": "919eb903875fb1c4a421472d66417d7f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "碧玉峥嵘照座清，良工镌斲亦难成。",
            "巫山雁荡惭粗俗，销得君王号胜瀛。"
        ],
        "notes": "",
        "id": "84dee4a7d0ed2d0087ec5305a8c6a035"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五〇",
        "preface": "",
        "paragraphs": [
            "君王锡庆自高天，禖燕宫庭每每传。",
            "老㜮宝箱珠遍蹙，别收诸阁洗儿钱。"
        ],
        "notes": "",
        "id": "1c4e67038f5437e58bc51c2d9e86f87a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "七夕宫娥设席祈，翠台莲烛静交辉。",
            "彩楼逗晓蛛丝满，女伴谁传得巧归。"
        ],
        "notes": "",
        "id": "aec2657471a25043648b216e4199a373"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "郊庠已见咏台莱，近密仍多著譔才。",
            "汉武得人何足道，内朝今亦盛邹枚。"
        ],
        "notes": "",
        "id": "f2f8bc0247f89598b021cd5c54cf435c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "瑞竹亭亭近玉墀，初同一簳却分岐。",
            "已传国史新图籍，更得君王御制诗。"
        ],
        "notes": "",
        "id": "e5aa57fdd9beff534b1be23d6c1481f3"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "禁籞承平种植繁，枇杷荔子近移根。",
            "地祇应借东南候，养就甘香奉至尊。"
        ],
        "notes": "",
        "id": "eb650850eb1447007b8e6695471fc19c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "桂魄初生出翠台，玉人拜祝久徘徊。",
            "非唯月月长相见，更愿重重喜庆来。"
        ],
        "notes": "",
        "id": "ee48a32bb93aafe3bcd4df534dedec3a"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "青唐陇拶觐神都，亿万天兵列路隅。",
            "三省枢臣合班对，进呈平旦受降图。"
        ],
        "notes": "",
        "id": "8f7024754a3a20b3d3779fbde23c7d21"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "乌巾袅脚锦袍襕，供奉新来进押班。",
            "从此便应闲日少，玉除轮日侍天颜。"
        ],
        "notes": "",
        "id": "0b963cb1219b8d3c78b0c24693c4863e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "瑞竹初生每觉长，分岐共簳出宫墙。",
            "普天无限成林地，故产皇家是吉祥。"
        ],
        "notes": "",
        "id": "07b066a5baa5378e20a7ff80f7de3ef3"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "内庭耸秀碧云屏，冠绝群峰最杰英。",
            "圣世瓌才终显赫，嶙峋犹得赐佳名。"
        ],
        "notes": "",
        "id": "de496e829ffaaab1a4e76a8463d1ee5b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六〇",
        "preface": "",
        "paragraphs": [
            "瑶津亭榭俯池塘，芬馥氤氲杂众芳。",
            "永昼和风一披拂，近城分得禁园香。"
        ],
        "notes": "",
        "id": "65820f859cf6a147db79e098a20c6384"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "珠帘十二卷金钩，万里无云桂魄浮。",
            "嘈杂笙箫半天响，瑶津亭上赏中秋。"
        ],
        "notes": "",
        "id": "8f23880d84256afeb3df62b831af584f"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "振振皇族盛豪雄，籍庆天支自不同。",
            "宗学宏开崇教养，已多歆向出深宫。"
        ],
        "notes": "",
        "id": "a2688b9576d9e799f8e44e1cfbb739ca"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "资善诸王就傅初，常宣步辇按观书。",
            "六宫准拟经由处，一一排门候起居。"
        ],
        "notes": "",
        "id": "401265b81a24f7743cf3c1f605df92d5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "集英赐第对天颜，顷刻蓝袍翠一班。",
            "漫说禹门三级浪，鱼龙只在指呼间。"
        ],
        "notes": "",
        "id": "2ceb3e859eeaf3a1b0c2e90ad9beab86"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "唐帝惟珍阳羡茶，未尝百草不开花。",
            "太平奉御穷佳异，建焙先春进露芽。"
        ],
        "notes": "",
        "id": "6a7bf4efd1cd41598fe0861964172bac"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "深院相过笑语同，选仙清乐得从容。",
            "由来本是桃源侣，常占三清最上宫。"
        ],
        "notes": "",
        "id": "d38ff09c4758d024d3bdc48bdaed00a8"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "召对词臣幄殿华，密宣令草相公麻。",
            "黄庭诏下齐欢舞，望协群工共叹嗟。"
        ],
        "notes": "",
        "id": "3945aaae43505a0d269694695de28d0c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "圣主边谋过六奇，指踪决胜率前知。",
            "深沉清禁传三鼓，犹报金牌出睿思。"
        ],
        "notes": "",
        "id": "6d1a9884dec1805fffdf7c3f4ec7c7bf"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "掖门放钥响铜镮，平晓传催百辟班。",
            "垂拱殿前人肃静，独闻鶑语转间关。"
        ],
        "notes": "",
        "id": "d6f0f93d4880ddfb861e2cece5dbd3d8"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七〇",
        "preface": "",
        "paragraphs": [
            "地衣红锦蹙盘雕，罗袖飘香转舞腰。",
            "清暇君王休务日，宣和深殿按仙韶。"
        ],
        "notes": "",
        "id": "f3e208e4a13625377f2faafe7742fef4"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "深秋萧爽十分凉，茱菊浮杯满座香。",
            "百尺玉楼喧鼓吹，六宫思许醉重阳。"
        ],
        "notes": "",
        "id": "905036d606e84eaca4e5a952b219c366"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "禁籞瑶津宝阁重，芳亭曲榭暗相通。",
            "汪洋太液澄清影，金碧丹青上下同。"
        ],
        "notes": "",
        "id": "bfe45d56fc2e685f670d740ffcc06bab"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "圣学渊宏百世师，六宫薰习喜文词。",
            "睿思传出宸章丽，院院珠装御制诗。"
        ],
        "notes": "",
        "id": "02b71837ed908d8d4138401a0137c9c0"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "永昼宫娥聚笑嬉，小王初习起居仪。",
            "朱衫御史心聪慧，学得中庭赞对词。"
        ],
        "notes": "",
        "id": "c85485d7dcae964376d2baa4d4737a08"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "永昼嫔嫱小燕阑，投壶雅戏集清欢。",
            "众中最觉天机巧，平送筠筹觅倚干。"
        ],
        "notes": "",
        "id": "b086a2b9f6fb46935c29d38728ce5193"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "象戏宫娥共雅欢，团团犀玉布牙盘。",
            "蹉车避马寻常事，却是隄防叠砲难。"
        ],
        "notes": "",
        "id": "0744ed489f606d4b6def1715feb1ce78"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "德自关雎乐善心，六宫渐染化风深。",
            "鼓琴擘阮非凡好，为有淳和太古音。"
        ],
        "notes": "",
        "id": "755d1475df207970e40b2fbe781bb24c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "庭试初宣进士班，玉阶咫尺觐天颜。",
            "画廊两畔楸花发，时递清香笔砚间。"
        ],
        "notes": "",
        "id": "3ca3a34458a8e48bc0af71804be58f10"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "按乐清宵女伴同，和谐仙韵出深宫。",
            "寻腔理得新翻曲，月上龙楼第一重。"
        ],
        "notes": "",
        "id": "2e15b9b1153a652e5de8513eff851af5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八〇",
        "preface": "",
        "paragraphs": [
            "太平天子绝畋游，结束宫娥马打毬。",
            "韶乐引来花锦队，男儿跪拜谢头筹。"
        ],
        "notes": "",
        "id": "9c062037c9a8299d59323cde334fd577"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "开𬬻佳节乍寒朝，近侍班联衣锦朝。",
            "兽炭香新金鸭暖，珠帘龙幕按箫韶。"
        ],
        "notes": "",
        "id": "074a26e8ae4d945bc849e3d554a2b3fa"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "瑞香圆结异凡丛，天幸移根植禁中。",
            "露浥清香来御榻，玉牌题作锦薰笼。"
        ],
        "notes": "",
        "id": "b2d6837a952ee30805964870e3884ae2"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "锦裀方窄簇花毬，羯鼓琼台七宝钩。",
            "共按升平新制曲，不同箫索打梁州。"
        ],
        "notes": "",
        "id": "d6e5991a348d07b4f810c90913beb11e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "白玉镌成十六牌，禁宫方响古无偕。",
            "非唯韵出箫竽上，仍是音参律吕谐。"
        ],
        "notes": "",
        "id": "8cae1a71c0fee1fdfa2f21e7981a17db"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "上直归来日未晡，宫嫔相与戏摴蒲。",
            "蓦关渡堑寻常彩，无奈时时掷雉卢。"
        ],
        "notes": "",
        "id": "952e923b642dfedd1fe614618f237d21"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "三卫千官侍冕旒，君王郊祀款圆丘。",
            "彩棚夹路瞻天表，一半珠帘上玉钩。"
        ],
        "notes": "",
        "id": "83f6f902bf5eb7fc9320666b3c4907c5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "庆成大礼御端门，肃肃千官拱至尊。",
            "高捧金鸡宣霈泽，两班欢舞荷天恩。"
        ],
        "notes": "",
        "id": "9c9e6d75952dcc0287f3da38f0cc6f17"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "聪俊宫娥妙奕棋，每虞宣唤各穷奇。",
            "更阑自覆忘忧局，好著长防敌手知。"
        ],
        "notes": "",
        "id": "d35d8713eace7f1b117f6741f9138318"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "腊后寒梅蕊弄黄，金瓶丛插贮兰房。",
            "已供阖座清香满，更得临鸾学晚妆。"
        ],
        "notes": "",
        "id": "3cfdace52332ab13e0f939243a561a85"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九〇",
        "preface": "",
        "paragraphs": [
            "踊跃新羁已过关，未高生怕别人盘。",
            "到窝路数无多掷，急满须防将马阑。"
        ],
        "notes": "",
        "id": "4d44269ca21de872d416e352a5dc826e"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "冬候寒威凛未央，初欣至日乍迎长。",
            "退朝一曲升平乐，共进新阳万寿觞。"
        ],
        "notes": "",
        "id": "5a3a3fe647a343f6abba31876c5e533d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "感古梅妆范样殊，折梅特地试妆梳。",
            "薄施红粉临鸾鉴，却是梅花迥不如。"
        ],
        "notes": "",
        "id": "661c50e5d9253ca347df5561c1554680"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "五云宫阙鬰岧峣，尤称蒙蒙瑞雪飘。",
            "中使到来东上阁，传宣初放紫宸朝。"
        ],
        "notes": "",
        "id": "76352bee8672da006ba649e63765319d"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "二月春宫折杏花，垂梢繁蕊闹交加。",
            "折来已觉柔枝重，插向搔头宝髻斜。"
        ],
        "notes": "",
        "id": "9dbdf6beb8f8d96a9c5b5e67692790d4"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "丹青御笔趣尤深，不许流传到翰林。",
            "乞得睿思全幅轴，宝藏端胜满籝金。"
        ],
        "notes": "",
        "id": "07feba2da2a15d4e14415aae9c6a5ba2"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "女冠新观近西清，玉宇幽奇称道情。",
            "宫禁沉沉银漏永，好风时送步虚声。"
        ],
        "notes": "",
        "id": "79f0d718451d8d4d8949faba64a254b5"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "碧芦方沼水潺潺，叠石嵯峨翠霭间。",
            "不谓九重宫禁里，忽逢江国好溪山。"
        ],
        "notes": "",
        "id": "e8a67af42f570d64b847a4dfcf5e128b"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "彩架清阴接凤楼，分班左右各朋俦。",
            "就中最得抛梭便，不碍珠门紫绣毬。"
        ],
        "notes": "",
        "id": "ff4fc4d0300a18c2e7c8e7212953bddb"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "楼殿亭台处处通，花光柳色共溟蒙。",
            "苑东即出横门道，已觉仙凡路不同。"
        ],
        "notes": "",
        "id": "ccc1cdeaa7d6a2c29d7e155920225a7c"
    },
    {
        "author": "周彦质",
        "dynasty": "宋",
        "type": "诗",
        "rhythmic": "",
        "title": "宫词  其一〇〇",
        "preface": "",
        "paragraphs": [
            "分引天源入禁城，御沟萦绕六宫行。",
            "寒声碧甃淙淙急，流到人间分外清。"
        ],
        "notes": "",
        "id": "751cc5e3957ab6679229be7d72074660"
    }
]