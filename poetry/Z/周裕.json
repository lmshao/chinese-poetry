[
    {
        "author": "周裕",
        "dynasty": "宋",
        "type": "诗",
        "rhythmic": "",
        "title": "啸岩",
        "preface": "",
        "paragraphs": [
            "万窟藏云造化宽，仙源路在小江干。",
            "三冬洞府幽栖暖，九夏星槎稳泛寒。",
            "飞雁忽经天柱过，蛰龙犹向石田蟠。",
            "揭名为报红尘客，尽把兹岩取次看。"
        ],
        "notes": "",
        "id": "788d21d4821f079e90746a9721ace7f3"
    },
    {
        "author": "周裕",
        "dynasty": "宋",
        "type": "诗",
        "rhythmic": "",
        "title": "烟村",
        "preface": "",
        "paragraphs": [
            "千山环拱号烟村，名曰烟村却不村。",
            "路入清湘徒旅众，坐看扰扰到黄昏。"
        ],
        "notes": "",
        "id": "da386be38dc65e90308ab8042a103816"
    }
]