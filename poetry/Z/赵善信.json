[
    {
        "author": "赵善信",
        "dynasty": "宋",
        "type": "诗",
        "rhythmic": "",
        "title": "南郊即景",
        "preface": "",
        "paragraphs": [
            "胜日觅芳行，白云朝露湿。",
            "沙头人过频，桥底湍流急。",
            "花在隔篱明，鹃于高树泣。",
            "青帘沽酒家，和气春风集。"
        ],
        "notes": "",
        "id": "08445df627bcff0a0bfa836ae8b21dcc"
    },
    {
        "author": "赵善信",
        "dynasty": "宋",
        "type": "诗",
        "rhythmic": "",
        "title": "步月池",
        "preface": "",
        "paragraphs": [
            "灯火黄昏尽，无家不掩门。",
            "为看桥上月，印破水中云。",
            "树影纵横见，蛙声杂遝闻。",
            "幽人思正苦，独坐更难论。"
        ],
        "notes": "",
        "id": "c9803615de7ad395eb00a7cf7c34960c"
    },
    {
        "author": "赵善信",
        "dynasty": "宋",
        "type": "诗",
        "rhythmic": "",
        "title": "车辂院书怀",
        "preface": "",
        "paragraphs": [
            "地僻人稀到，兀然对百楼。",
            "墨花香入砚，诗草色倾瓯。",
            "昼迥抛书睡，雨余著屐游。",
            "还须期报主，檀𦶟紫云浮。"
        ],
        "notes": "",
        "id": "08faec11c6bb2a8fba99c8d3731ba24a"
    }
]