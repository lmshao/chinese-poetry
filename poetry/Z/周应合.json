[
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其一",
        "preface": "",
        "paragraphs": [
            "阻寿南楼恰二年，此心恧甚思依然。",
            "今朝喜遇称觞日，袖里新诗再办□。"
        ],
        "notes": "",
        "id": "ac89ee16fb687000a49862992ee967b7"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其二",
        "preface": "",
        "paragraphs": [
            "净土何如乐土真，金莲开处善根成。",
            "西来孰谓南无佛，今见南楼一佛生。"
        ],
        "notes": "",
        "id": "70eae7cba881916c31ac354a07a50956"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其三",
        "preface": "",
        "paragraphs": [
            "南极垣头现一星，辉光特著老人名。",
            "不随东壁西庚照，要对南楼夜夜明。"
        ],
        "notes": "",
        "id": "2be1d1d697302bbc3e89356f0ca3d5ea"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其四",
        "preface": "",
        "paragraphs": [
            "万古南山耸翠屏，岧峣上拂斗牛星。",
            "不随北华西崧见，要对南楼岁岁青。"
        ],
        "notes": "",
        "id": "cc9f0d0988ae2d0a16f810badf0acc3c"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "望江楼",
        "preface": "",
        "paragraphs": [
            "澄江如练正高秋，一笛吹秋上此楼。",
            "有客乘风来纵酒，长歌远送下滩舟。"
        ],
        "notes": "",
        "id": "ecf56697acc86d327a3396580193cba3"
    }
]