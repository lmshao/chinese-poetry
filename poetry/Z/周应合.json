[
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其一",
        "preface": "",
        "paragraphs": [
            "阻寿南楼恰二年，此心恧甚思依然。",
            "今朝喜遇称觞日，袖里新诗再办□。"
        ],
        "notes": "",
        "id": "2e579897de4820c95ec0f424336cf773"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其二",
        "preface": "",
        "paragraphs": [
            "净土何如乐土真，金莲开处善根成。",
            "西来孰谓南无佛，今见南楼一佛生。"
        ],
        "notes": "",
        "id": "987f4875aa9587ef4a0284b11d4d1fdd"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其三",
        "preface": "",
        "paragraphs": [
            "南极垣头现一星，辉光特著老人名。",
            "不随东壁西庚照，要对南楼夜夜明。"
        ],
        "notes": "",
        "id": "d62ed36c29e1ae7e133217256e4cd017"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "庆南楼居士  其四",
        "preface": "",
        "paragraphs": [
            "万古南山耸翠屏，岧峣上拂斗牛星。",
            "不随北华西崧见，要对南楼岁岁青。"
        ],
        "notes": "",
        "id": "b1fffc4c099d101e503fd0bc6f8fb149"
    },
    {
        "author": "周应合",
        "dynasty": "宋",
        "type": "诗",
        "rhythmic": "",
        "title": "望江楼",
        "preface": "",
        "paragraphs": [
            "澄江如练正高秋，一笛吹秋上此楼。",
            "有客乘风来纵酒，长歌远送下滩舟。"
        ],
        "notes": "",
        "id": "670155da2c79984ad98648b64b5d6718"
    }
]