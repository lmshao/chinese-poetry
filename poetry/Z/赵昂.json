[
    {
        "author": "赵昂",
        "dynasty": "唐",
        "type": "诗",
        "rhythmic": "",
        "title": "攻玉赋附卞生追怨之歌",
        "preface": "",
        "paragraphs": [
            "昔之玉在石，石在山，山有玉兮隐其间。",
            "今则石为错，玉为环，环亦献兮君解颜。",
            "遂与生刍为比，与郄桂同攀。",
            "岂辛勤于道路，徒抱泣于荆蛮。",
            "（见《文苑英华》卷一一五）。"
        ],
        "notes": "",
        "id": "ad527c406cef87626ab8ff8ef557e717"
    },
    {
        "author": "赵昂",
        "dynasty": "宋",
        "type": "词",
        "rhythmic": "婆罗门引",
        "title": "",
        "preface": "",
        "paragraphs": [
            "暮霞照水，水边无数木芙蓉。",
            "晓来露湿轻红。",
            "十里锦丝步障，日转影重重。",
            "向楚天空迥，人立西风。",
            "夕阳道中。",
            "叹秋色、与愁浓。",
            "寂寞三千粉黛，临鉴妆慵。",
            "施朱太赤，空惆怅、教妾若为容。",
            "花易老、烟水无穷。"
        ],
        "notes": "",
        "id": "1e26008f386ce2444a877adceb8bac1b"
    }
]