[
    {
        "author": "张生",
        "dynasty": "唐",
        "type": "诗",
        "rhythmic": "",
        "title": "梦舜抚琴歌",
        "preface": "",
        "paragraphs": [
            "南风薰薰兮草芊芊，妙有之音兮归清弦。",
            "荡荡之教兮由自然，熈熈之化兮吾道全，薰薰兮思何传。"
        ],
        "notes": "",
        "id": "305b354c7eb8e5bfe7a8c60c2f8aabb1"
    },
    {
        "author": "张生",
        "dynasty": "宋",
        "type": "词",
        "rhythmic": "雨中花慢",
        "title": "",
        "preface": "",
        "paragraphs": [
            "事往人离，还似暮峡归云，陇上流泉。",
            "奈强分圆镜，枉断哀弦。",
            "常记酒阑歌畔，难忘月底花前。",
            "旧携手处，层楼朱户，触目依然。",
            "从来惯向，绣帏罗帐，镇效比翼纹鸳。",
            "谁念我、而今清夜，常是孤眠。",
            "入户不如飞絮，傍怀争及炉烟。",
            "这回休也，一生心事，为尔萦牵。"
        ],
        "notes": "",
        "id": "f208f03373e9fd0d4a469f0717e83156"
    },
    {
        "author": "张生",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "杏火无烟烧断肠。",
            "织成春恨切，柳丝长。",
            "当时谁是种花郎。",
            "却不教，柳近杏花傍。",
            "柳道不须忙。",
            "春深须是有，絮飞扬。",
            "等闲扑着杏腮香。",
            "恁时节，选甚隔池塘。"
        ],
        "notes": "",
        "id": "f24cc45d6c847270886158d8f626d0f3"
    },
    {
        "author": "张生",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "一望朱楼巧小，四边绣幕低垂。",
            "个人活脱似杨妃。",
            "倚遍阑干十二。",
            "最苦两双情眼，难禁四只愁眉。",
            "无言回首日沉西。",
            "不道一声安置。"
        ],
        "notes": "",
        "id": "cee6a928a0a5ad4c0b3f68d01d08cbf3"
    }
]