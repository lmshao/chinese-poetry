[
    {
        "author": "赵楷",
        "dynasty": "宋",
        "type": "诗",
        "rhythmic": "",
        "title": "览梦得所藏李伯时画吴中三贤像因各书绝句 范蠡",
        "preface": "",
        "paragraphs": [
            "已将勋业等浮鸥，鸟尽弓藏见远谋。",
            "越国江山留不住，五湖风月一扁舟。"
        ],
        "notes": "",
        "id": "3d305a05d17dd5448b32d90e82ff8835"
    },
    {
        "author": "赵楷",
        "dynasty": "宋",
        "type": "诗",
        "rhythmic": "",
        "title": "览梦得所藏李伯时画吴中三贤像因各书绝句 张翰",
        "preface": "",
        "paragraphs": [
            "西风淅淅动高梧，目送浮云悟卷舒。",
            "自是归心感秋色，不应高兴为鲈鱼。"
        ],
        "notes": "",
        "id": "1691d93821553a678763aaed70ca82f4"
    },
    {
        "author": "赵楷",
        "dynasty": "宋",
        "type": "诗",
        "rhythmic": "",
        "title": "览梦得所藏李伯时画吴中三贤像因各书绝句 陆龟蒙",
        "preface": "",
        "paragraphs": [
            "杞菊萧条遶屋春，不教鹅鸭恼比邻。",
            "满身花影犹沈醉，真是江湖一散人。"
        ],
        "notes": "",
        "id": "0912a0225d8112b342021507e7192847"
    },
    {
        "author": "赵楷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "正是霜高木落时。"
        ],
        "notes": "",
        "id": "32a546d40fcdbf30d75c079a790b2bdf"
    },
    {
        "author": "赵楷",
        "dynasty": "宋",
        "type": "诗",
        "rhythmic": "",
        "title": "舟□□□读中兴碑",
        "preface": "",
        "paragraphs": [
            "西风吹岸著浯溪，玉洁摩空十丈碑。",
            "不□开元久培植，可能灵武善扶持。",
            "斯文未泯今□□，盛德之兴彼一时。",
            "崖下漫郎应在否，□□流涕手题诗。"
        ],
        "notes": "",
        "id": "e2d51dfe10c8d2950ecb882e78ba1b09"
    }
]