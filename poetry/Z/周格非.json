[
    {
        "author": "周格非",
        "dynasty": "宋",
        "type": "词",
        "rhythmic": "绿头鸭・多丽",
        "title": "",
        "preface": "",
        "paragraphs": [
            "陇头泉，未到陇下轻分。",
            "一声声、凄凉呜咽，岂堪侧耳重闻。",
            "细思量、那时携手，画楼高、帘幕黄昏。",
            "月不长圆，云多轻散，天应偏妒有情人。",
            "自别后、小窗幽院，无处不消魂。",
            "罗衣上，残妆未减，犹带啼痕。",
            "自一从、瓶沈簪折，杳知欲见无因。",
            "也浑疑、事如春梦，又只愁、人是朝云。",
            "破境分来，朱弦断后，不堪独自对芳樽。",
            "试与问，多才谁更，匹配得文君。",
            "须知道，东阳瘦损，不为伤春。"
        ],
        "notes": "",
        "id": "719584c4071b97ccc4997c43b89b882c"
    }
]