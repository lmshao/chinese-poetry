[
    {
        "author": "赵希濬",
        "dynasty": "宋",
        "type": "诗",
        "rhythmic": "",
        "title": "题云间阁",
        "preface": "",
        "paragraphs": [
            "昔年严大夫，偶来怨迁谪。",
            "我本麋鹿姿，得此已自适。",
            "乘闲陟上方，□寻唐人石。",
            "岂期当三伏，一天云四幂。",
            "快哉风南来，万籁相呼吸。",
            "雨余禾麻润，是山皆喜色。",
            "一杯倾晚饮，绿瓜间未实。",
            "是非不到耳，休厌山城寂。",
            "树影抹横烟，角声暗落日。",
            "长江去不返，况此百年客。",
            "企首老玉仙，白发何由摘。"
        ],
        "notes": "",
        "id": "edeee45fe63d8d0c26cdc43fdf3efd8a"
    }
]