[
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "题吕食新水阁兼寄南商州郎中",
        "preface": "",
        "paragraphs": [
            "丹槛初结构，孤高冠清川。",
            "庭临谷中树，簷落山上泉。",
            "晓色挂残月，夜声杂繁弦。",
            "青春去如水，康乐归何年。"
        ],
        "notes": "",
        "id": "2a4efa4103cc90ddf4277ac6836be5ba"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "华山南望春",
        "preface": "",
        "paragraphs": [
            "灵岳多异状，巉巉出虚空。",
            "闲云恋岩壑，起灭苍翠中。",
            "皓气澄野水，神光秘琼宫。",
            "鹤巢前林雪，瀑落满涧风。",
            "春尽花未发，川回路难穷。",
            "何因著山屐，鹿迹寻羊公。"
        ],
        "notes": "",
        "id": "00ad43ef89f0314c66db838f34ed91b9"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "水阁",
        "preface": "",
        "paragraphs": [
            "楼居半池上，澄影共相空。",
            "谢守题诗处，莲开净碧中。"
        ],
        "notes": "",
        "id": "0c3859eee4098cb1dd926ae0fbac09a7"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "迎风亭",
        "preface": "",
        "paragraphs": [
            "山雨留清气，溪飙送早凉。",
            "时回石门步，阶下碧云光。"
        ],
        "notes": "",
        "id": "b945b840061064b3c21bc5db43dfb510"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "双槠亭",
        "preface": "",
        "paragraphs": [
            "连簷对双树，冬翠夏无尘。",
            "未肯慙桃李，成阴不待春。"
        ],
        "notes": "",
        "id": "7835e0c275401f4f8adea1acd44cbf46"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "莲亭",
        "preface": "",
        "paragraphs": [
            "回塘最幽处，拍水小亭开。",
            "莫怪阑干湿，䴔䴖夜宿来。"
        ],
        "notes": "",
        "id": "fa314687c60774c0ae19f47c4de45792"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "中峰亭",
        "preface": "",
        "paragraphs": [
            "中峰上翠微，窗晓早霞飞。",
            "几引登山屐，春风踏雪归。"
        ],
        "notes": "",
        "id": "73b487b01e2bc7d4dcc76a2cc659ce0e"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "飞云亭",
        "preface": "",
        "paragraphs": [
            "上结孤圆顶，飞轩出泰清。",
            "有时迷处所，梁栋晓云生。"
        ],
        "notes": "",
        "id": "768f266ce2fa2ee6748a62636a196869"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "四望亭",
        "preface": "",
        "paragraphs": [
            "高亭群峰首，四面俯晴川。",
            "每见晨光晓，阶前万井烟。"
        ],
        "notes": "",
        "id": "d90cdc7381ef773c7e395877830f57c6"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "望莲台",
        "preface": "",
        "paragraphs": [
            "秋台好登望，菡萏发清池。",
            "半似红颜醉，凌波欲暮时。"
        ],
        "notes": "",
        "id": "3588da58c97ff92653ee34d21e5a93e5"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "茶亭",
        "preface": "",
        "paragraphs": [
            "静得尘埃外，茶芳小华山。",
            "此亭真寂寞，世路少人闲。"
        ],
        "notes": "",
        "id": "52160e978b26ac61a30ec0fe10785520"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "宿新安村步",
        "preface": "",
        "paragraphs": [
            "淅淅寒流涨浅沙，月明空渚徧芦花。",
            "离人偶宿孤村下，永夜闻砧一两家。"
        ],
        "notes": "",
        "id": "1323f11cdf31d368118f249aced6297d"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 一",
        "preface": "",
        "paragraphs": [
            "一身从宦留京邑，五马遥闻到旧山。",
            "已领烟霞光野径，深惭老幼候柴关。"
        ],
        "notes": "",
        "id": "6a39c20eaee57205a28880e52a448641"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 二",
        "preface": "",
        "paragraphs": [
            "清风借响松筠外，画隼停晖水石间。",
            "定掩溪名在图传，共知轩盖此登攀。"
        ],
        "notes": "",
        "id": "44742d7ae8d4d2d34b286d663c808882"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "和崔使君临发不得观积雪",
        "preface": "",
        "paragraphs": [
            "贫居稍与池塘近，旬日轩车不降来。",
            "一树琼花空有待，晓风看落满青苔。"
        ],
        "notes": "",
        "id": "3771c5fad40e5272e76cca4e228f3153"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "塞鸿先秋去，边草入夏生。"
        ],
        "notes": "",
        "id": "dabc34f18963ad699c5bd943e7f0ba74"
    },
    {
        "author": "朱景玄",
        "dynasty": "唐",
        "type": "诗",
        "rhythmic": "",
        "title": "溪东岑望天都山",
        "preface": "",
        "paragraphs": [
            "目望浮山丘，梯云上东岑。",
            "群峰争入冥，巉巉生太阴。",
            "昔贤此升仙，结构穷耸深。",
            "未晓日先照，当昼色半沈。",
            "风泉雪霜飞，云树琼玉林。",
            "大道非闭隔，无路不可寻。",
            "窥镜澄夙虑，望坛起敬心。",
            "一从呼子安，永绝金玉音。"
        ],
        "notes": "",
        "id": "dfde6c63f19b65c70117fcb99208125e"
    }
]