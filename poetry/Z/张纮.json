[
    {
        "author": "张纮",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "君不见温家玉镜台，提携抱握九重来。",
            "君不见相如绿绮琴，一抚一拍凤凰音。",
            "人生意气须及早，莫负当年行乐心。",
            "荆王奏曲楚妃叹，曲尽欢终夜将半。",
            "朱楼银阁正平生，碧草青苔坐芜漫。",
            "当春对酒不须疑，视目相看能几时。",
            "春风吹尽燕初至，此时自谓称君意。",
            "秋露萎草鸿始归，此时衰暮与君违。",
            "人生翻覆何常足，谁保容颜无是非。"
        ],
        "notes": "",
        "id": "ec416eccbe19a4664d9969f285c204cd"
    },
    {
        "author": "张纮",
        "dynasty": "唐",
        "type": "诗",
        "rhythmic": "",
        "title": "和吕御史咏院中藂竹",
        "preface": "",
        "paragraphs": [
            "闻君庭竹咏，幽意岁寒多。",
            "叹息为冠小，良工将奈何。"
        ],
        "notes": "",
        "id": "bfd727859276d36af3cdd7c0c50704d9"
    },
    {
        "author": "张纮",
        "dynasty": "唐",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "去年离别雁初归，今夜裁缝萤已飞。",
            "征客近来音信断，不知何处寄寒衣。"
        ],
        "notes": "",
        "id": "e46ec9e958ed32026379a2720d24eea4"
    },
    {
        "author": "张纮",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "君不见温家玉镜台，提携抱屋九重来。",
            "君不见相如绿绮琴，一抚一拍凤凰音。",
            "人生意气须及早，莫负当年行乐心。",
            "荆王奏曲楚妃叹，曲尽欢终夜将半。",
            "朱楼银阁正平生，碧草青苔坐芜漫。",
            "当春对酒不须疑，视日相看能几时。",
            "春风吹尽燕初至，此时自为称君意。",
            "秋露萎草鸿始归，此时衰暮与君违。",
            "人生翻覆何常定，谁保容颜无是非。"
        ],
        "notes": "",
        "id": "ec416eccbe19a4664d9969f285c204cd"
    },
    {
        "author": "张纮",
        "dynasty": "宋",
        "type": "诗",
        "rhythmic": "",
        "title": "知府伯常度支宿熙春台辄成拙诗上寄",
        "preface": "",
        "paragraphs": [
            "云藏雨意明还暗，水激溪声断复来。",
            "恨君不且留千骑，同折岩花对酒杯。"
        ],
        "notes": "",
        "id": "de00084d555afa16d23258f04967fffc"
    },
    {
        "author": "张纮",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "时见空中飞八百，每闻岸上叫三千。"
        ],
        "notes": "",
        "id": "5edc7d0950ce67c3f27fc322761295de"
    }
]