[
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "留辞杭州姚合郎中",
        "preface": "",
        "paragraphs": [
            "波涛千里隔，抱疾亦相寻。",
            "会宿逢高士，辞归值积霖。",
            "丛桑山店迥，孤烛海船深。",
            "尚有重来约，知无省阁心。"
        ],
        "notes": "",
        "id": "2185e747f867bc9239ef071d7a0fbc88"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "酬吴之问见赠",
        "preface": "",
        "paragraphs": [
            "已当鸣鴈夜，多事不同居。",
            "故疾离城晚，秋霖见月疎。",
            "趂风开静户，带叶卷残书。",
            "荡桨期南去，荒园久废锄。"
        ],
        "notes": "",
        "id": "09f8f1b385bf8bb4729a21fa4dd52b93"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送分定归灵夏",
        "preface": "",
        "paragraphs": [
            "南游多老病，见说讲经稀。",
            "塞寺几僧在，关城空自归。",
            "带河衰草断，映日旱沙飞。",
            "却到禅斋后，边军识衲衣。"
        ],
        "notes": "",
        "id": "ec556dfc6ef56f932a19c94c90842337"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "与崔弇话别",
        "preface": "",
        "paragraphs": [
            "归思缘平泽，幽斋夜话迟。",
            "人寻冯翊去，草向建康衰。",
            "雨雪生中路，干戈阻后期。",
            "几年方见面，应是镊苍髭。"
        ],
        "notes": "",
        "id": "17659ac3b06e88d635ac1e7798cfac45"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "题何氏池亭",
        "preface": "",
        "paragraphs": [
            "信是虚闲地，亭高亦有苔。",
            "绕池逢石坐，穿竹引山回。",
            "果落纤萍散，龟行细草开。",
            "主人偏好事，终不厌频来。"
        ],
        "notes": "",
        "id": "ebf2696783f22a16add059b4386ee6ba"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送表兄东南游",
        "preface": "",
        "paragraphs": [
            "山水叠层层，吾兄涉又登。",
            "挂帆春背鴈，寻磬夜逢僧。",
            "雪溜悬衡岳，江云盖秣陵。",
            "评文永不忘，此说是中兴。"
        ],
        "notes": "",
        "id": "bad9d0de3a5db22c6f7926cf1d8f27e0"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送康绍归建业",
        "preface": "",
        "paragraphs": [
            "南朝秋色满，君去意如何。",
            "帝业空城在，民田坏冢多。",
            "月圆台独上，栗绽寺频过。",
            "篱下西江阔，相思见白波。"
        ],
        "notes": "",
        "id": "44771ba259b221ca5ede8b75096d7886"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "再过王辂原居纳凉",
        "preface": "",
        "paragraphs": [
            "夏天多忆此，早晚得秋分。",
            "旧月来还见，新蝉坐忽闻。",
            "扇风调病叶，沟水隔残云。",
            "别有微凉处，从容不似君。"
        ],
        "notes": "",
        "id": "2a6c71b29c35862ae69dee34f9c182d2"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送耿山人归湖南",
        "preface": "",
        "paragraphs": [
            "南行随越僧，别业几池菱。",
            "两鬓已垂白，五湖归挂罾。",
            "夜涛鸣栅鏁，寒苇露船灯。",
            "去此应无事，却来知不能。"
        ],
        "notes": "",
        "id": "1f7f3a20eb201f37b45daac28b34da45"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送省己上人归太原",
        "preface": "",
        "paragraphs": [
            "惜别听边漏，窗灯落烬重。",
            "寒僧回绝塞，夕雪下穷冬。",
            "出定闻残角，休兵见坏锋。",
            "何年更来此，老却倚堦松。"
        ],
        "notes": "",
        "id": "22ea3cf9247f9f96fda7323c2f5d4b99"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "宿甄山南溪昼公院",
        "preface": "",
        "paragraphs": [
            "从作两河客，别离经半年。",
            "却来峰顶宿，知废甄南禅。",
            "余雾沈斜月，孤灯照落泉。",
            "何当闲事尽，相伴老溪边。"
        ],
        "notes": "",
        "id": "ff9e44c69eafbe65cc0cdc85ebef4874"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "相次寻举客寄住人",
        "preface": "",
        "paragraphs": [
            "停桡因旧识，白发向波涛。",
            "以我往来倦，知君耕稼劳。",
            "渚田临舍尽，坂路出簷高。",
            "游者还南去，终期伴尔曹。"
        ],
        "notes": "",
        "id": "a16b2174c37931f7a1ad6683fbfa9fd6"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "出关寄贾岛",
        "preface": "",
        "paragraphs": [
            "旧乡无子孙，谁共老青门。",
            "迢递早秋路，别离深夜村。",
            "伊流偕行客，岳响答啼猿。",
            "去后期招隐，何当复此言。"
        ],
        "notes": "",
        "id": "98859bb2c0d2741f898f0ea239dcc5f3"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "暮冬长安旅舍",
        "preface": "",
        "paragraphs": [
            "湖外谁相识，思归日日频。",
            "遍寻新住客，少见故乡人。",
            "失计空知命，劳生耻为身。",
            "惟看洞庭树，即是旧山春。"
        ],
        "notes": "",
        "id": "21f37fff5cd5bc793df6f163ff2b6171"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠胡僧",
        "preface": "",
        "paragraphs": [
            "瘦形无血色，草履著行穿。",
            "闲话似持咒，不眠同坐禅。",
            "背经来汉地，袒膊过冬天。",
            "情性人难会，游方应信缘。"
        ],
        "notes": "",
        "id": "0304df3c7fd454a09a6989d9f59860a3"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠李主簿",
        "preface": "",
        "paragraphs": [
            "税时兼主印，每日得闲稀。",
            "对酒妨料吏，为官亦典衣。",
            "案迟吟坐待，宅近步行归。",
            "见说论诗道，应愁判是非。"
        ],
        "notes": "",
        "id": "2a16236c5cab870ae75206cd65299503"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "同朱庆余宿翊西上人房",
        "preface": "",
        "paragraphs": [
            "溪僧还共谒，相与坐寒天。",
            "屋雪凌高烛，山茶称远泉。",
            "夜清更彻寺，空阔雁冲烟。",
            "莫怪多时话，重来又隔年。"
        ],
        "notes": "",
        "id": "3bf3716bfe13379a5ff098e85b176fe6"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄姚合郎中",
        "preface": "",
        "paragraphs": [
            "转刺名山郡，连年别省曹。",
            "分题得客少，著价买书高。",
            "晚柳蝉和角，寒城烛照涛。",
            "鄱溪卧疾久，未获后乘骚。"
        ],
        "notes": "",
        "id": "33d46b822feb9dea27f7e385349fd76e"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "休粮僧",
        "preface": "",
        "paragraphs": [
            "一斋难过日，况是更休粮。",
            "养力时行道，闻钟不上堂。",
            "惟留温药火，未写化金方。",
            "旧有山厨在，从僧请作房。"
        ],
        "notes": "",
        "id": "b3086bcae5cca8162169c76c31d362f6"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "怀西峰隐者",
        "preface": "",
        "paragraphs": [
            "灌木藏岑色，天寒望即愁。",
            "高斋何日去，远瀑入城流。",
            "腊近溪书绝，灯残夜雪稠。",
            "迩来相忆处，枕上苦吟休。"
        ],
        "notes": "",
        "id": "ede8ada45a6a8699cb850d85d32b0d1f"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠栢岩禅师",
        "preface": "",
        "paragraphs": [
            "野寺绝依念，灵山会遍行。",
            "老来披衲重，病后读经生。",
            "乞食嫌村远，寻溪爱路平。",
            "多年栢岩住，不记栢岩名。"
        ],
        "notes": "",
        "id": "a672f70a471c268552b0682fd1511f60"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "不觉月又尽，未归还到春。",
            "雪通庐岳梦，树匝草堂身。",
            "泽鴈和寒露，江槎带远薪。",
            "何年自此去，旧国复为隣。"
        ],
        "notes": "",
        "id": "afe211d6cd854a935fc4c1949972d3cf"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "缑氏韦明府厅",
        "preface": "",
        "paragraphs": [
            "贵邑清风满，谁同上宰心。",
            "杉松出郭外，雨电下嵩阴。",
            "度鴈方离垒，来僧始别岑。",
            "西池月才迥，会接一宵吟。"
        ],
        "notes": "",
        "id": "21f89872ce3e54db63ee29fbe61d2903"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送朱庆余",
        "preface": "",
        "paragraphs": [
            "野客行无定，全家在浦东。",
            "寄眠僧阁静，赠别橐金空。",
            "旧里千山隔，归舟百计同。",
            "药资如有分，相约老吴中。"
        ],
        "notes": "",
        "id": "d8c78dae7bb60af5e92bc412482d39a1"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "宿开元寺楼",
        "preface": "",
        "paragraphs": [
            "西峰残日落，谁见寂寥心。",
            "孤枕客眠久，两廊僧话深。",
            "寒扉关雨气，风叶隐钟音。",
            "此爱东楼望，仍期别夜寻。"
        ],
        "notes": "",
        "id": "7d5e4ab334b62789536b26e6a447574c"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送僧还南岳",
        "preface": "",
        "paragraphs": [
            "辞僧下水栅，因梦岳钟声。",
            "远路独归寺，几时重到城。",
            "风高寒叶落，雨绝夜堂清。",
            "自说深居后，隣州亦不行。"
        ],
        "notes": "",
        "id": "5416e3b63f6ff10ba94241bd75b143c4"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "杨柳已秋思，楚田仍刈禾。",
            "归心病起切，败叶夜来多。",
            "细雨城蝉噪，残阳峤客过。",
            "旧山余业在，杳隔洞庭波。"
        ],
        "notes": "",
        "id": "9ea68201b0b3168a0a2bb2461970cec7"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "旅情",
        "preface": "",
        "paragraphs": [
            "黄叶下堦频，徐徐起病身。",
            "残秋萤出尽，独夜鴈来新。",
            "别业去千里，旧乡空四隣。",
            "孤舟寻几度，又识岳阳人。"
        ],
        "notes": "",
        "id": "ce70226a3baa4a332e09e02b84459003"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送灵应禅师",
        "preface": "",
        "paragraphs": [
            "寒天仍远去，离寺雪霏霏。",
            "古迹曾重到，生涯不暂归。",
            "坐禅山店暝，补衲夜灯微。",
            "巡礼何时住，相逢的是稀。"
        ],
        "notes": "",
        "id": "2f2b4771cad6d34c3df01059e8202d1a"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送陆判官防秋",
        "preface": "",
        "paragraphs": [
            "匹马无穷地，三年逐大军。",
            "筭程淮邑远，起帐夕阳曛。",
            "瀑浪行时漱，边笳语次闻。",
            "要传书札去，应到碛东云。"
        ],
        "notes": "",
        "id": "eba29310d7c7bc0b60a2908c8f9f08a0"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "山居秋思",
        "preface": "",
        "paragraphs": [
            "一从云水住，曾不下西岑。",
            "落木孤猨在，秋庭积雾深。",
            "泉流通井脉，虫响出墙阴。",
            "夜静溪声彻，寒灯尚独吟。"
        ],
        "notes": "",
        "id": "c3599a96cd713349303bdd40388be9ac"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠皎然上人",
        "preface": "",
        "paragraphs": [
            "竹庭瓶水新，深称北窗人。",
            "讲罢见黄叶，诗成寻旧隣。",
            "锡阴迷坐石，池影露斋身。",
            "苦作南行约，劳生始问津。"
        ],
        "notes": "",
        "id": "e8415aa486ec94e07f26890f8a782b69"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "春日山居寄友人",
        "preface": "",
        "paragraphs": [
            "春居无俗喧，时立涧前村。",
            "路远少来客，山深多过猨。",
            "带岩松色老，临水杏花繁。",
            "除忆文流外，何人更可言。"
        ],
        "notes": "",
        "id": "34ce83af60db71107acfd136632580c5"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "留别南徐故人",
        "preface": "",
        "paragraphs": [
            "三年蒙见待，此夕是前程。",
            "未断却来约，且伸临去情。",
            "潮[回]滩鸟下，月上客船明。",
            "他日南徐道，缘君又重行。"
        ],
        "notes": "",
        "id": "05d739133b86dfaf4fd303509c06cee8"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送僧归江南",
        "preface": "",
        "paragraphs": [
            "洗足北林去，远途今已分。",
            "麻衣行岳色，竹杖带湘云。",
            "饥鼠缘危壁，寒狸出坏坟。",
            "前峰一声磬，此夕不同闻。"
        ],
        "notes": "",
        "id": "c4f17dd5d60131f81e2018d83e9b5012"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "早春越中留故人",
        "preface": "",
        "paragraphs": [
            "此行经岁近，唯约半年回。",
            "野渡人初过，前山云未开。",
            "鴈群逢晓断，林色映川来。",
            "清夜芦中客，严家旧钓台。"
        ],
        "notes": "",
        "id": "22952e2496118de88a82c8d14e7ff702"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "弹琴多去情，浮檝背潮行。",
            "人望丰壖宿，虫依蠹木鸣。",
            "樯烟离浦色，芦雨入船声。",
            "如疾登云路，凭君寄此生。"
        ],
        "notes": "",
        "id": "ec5bfdb7ec6ccd8e55135c531043a4ca"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "春日重到王依村居",
        "preface": "",
        "paragraphs": [
            "野烟居舍在，曾约此重过。",
            "久雨初招客，新田未种禾。",
            "夜虫鸣井浪，春鸟宿庭柯。",
            "莫为儿孙役，余生能几何。"
        ],
        "notes": "",
        "id": "7543ac407a82bfa65c27a4b463b262c8"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "入静隐寺途中作",
        "preface": "",
        "paragraphs": [
            "乱云迷远寺，入路认青松。",
            "鸟道缘巢影，僧鞋印雪踪。",
            "草烟连野烧，溪雾隔霜钟。",
            "更遇樵人问，犹言过数峰。"
        ],
        "notes": "",
        "id": "d9ef6503aee770d19b1867612641adea"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送杨岳归巴陵",
        "preface": "",
        "paragraphs": [
            "何处得乡信，告行当雨天。",
            "人离京口日，潮送岳阳船。",
            "孤鸟背林色，远帆开浦烟。",
            "悲君惟此别，不肯话回年。"
        ],
        "notes": "",
        "id": "51f59b13da2557a227c66f63c13d3bf9"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠朱庆余校书",
        "preface": "",
        "paragraphs": [
            "风泉尽结冰，寒梦彻西陵。",
            "越信楚城得，远怀中夜兴。",
            "树停沙岛鹤，茶会石桥僧。",
            "寺阁连官舍，行吟过几层。"
        ],
        "notes": "",
        "id": "04122a84eb88436418bcc8e9fcb2e2ff"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "逢播公",
        "preface": "",
        "paragraphs": [
            "带病希相见，西城早晚来。",
            "衲衣风坏帛，香印雨沾灰。",
            "坐久钟声尽，谈余岳影回。",
            "却思同宿夜，高枕说天台。"
        ],
        "notes": "",
        "id": "6d27e99aaeb110e4180b2d895e08b2b4"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寻北冈韩处士",
        "preface": "",
        "paragraphs": [
            "相过值早凉，松帚扫山床。",
            "坐石泉痕黑，登城藓色黄。",
            "逆风沈寺磬，初日晒隣桑。",
            "几处逢僧说，期来宿北冈。"
        ],
        "notes": "",
        "id": "2815ac6f7a94c3fcd38975725674afd4"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "哭闲霄上人",
        "preface": "",
        "paragraphs": [
            "林迳西风急，松枝讲钞余。",
            "冻髭亡夜剃，遗偈病时书。",
            "地燥焚身后，堂空著影初。",
            "吊来频落泪，曾忆到吾庐。"
        ],
        "notes": "",
        "id": "25e3bbd2d64c7ada65fc928aa84b2f64"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "城中秋作",
        "preface": "",
        "paragraphs": [
            "已落关东叶，空悬浙右心。",
            "寒灯随故病，伏雨接秋霖。",
            "客话曾谁和，虫声少我吟。",
            "蒹葭半波水，夜夜宿边禽。"
        ],
        "notes": "",
        "id": "e8fcf9836021ea7b170ba9bb3da2e2e7"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "玉芝观王道士",
        "preface": "",
        "paragraphs": [
            "四面杉萝合，空堂画老仙。",
            "蠹根停雪水，曲角积茶烟。",
            "道至心机尽，宵晴瑟韵全。",
            "暂来还又去，未得坐经年。"
        ],
        "notes": "",
        "id": "f4cfc75356ae1efcd12309917c6b7444"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "出关后寄贾岛",
        "preface": "",
        "paragraphs": [
            "故国知何处，西风已度关。",
            "归人值落叶，远路入寒山。",
            "多难喜相识，久贫宁自闲。",
            "唯将往来信，遥慰别离颜。"
        ],
        "notes": "",
        "id": "f33009c806a025978af1b6c30ea8dd4e"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "题昼公院",
        "preface": "",
        "paragraphs": [
            "丛木开风径，过从白昼寒。",
            "舍深原草合，茶疾竹薪干。",
            "夕雨生眠兴，禅心少话端。",
            "频来觉无事，尽日坐相看。"
        ],
        "notes": "",
        "id": "d78d18a0a315c5a28bd6055c64595957"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "京口赠崔固",
        "preface": "",
        "paragraphs": [
            "积雨晴时近，西风叶满泉。",
            "相逢嵩岳客，共听楚城蝉。",
            "宿馆横秋岛，归帆涨远田。",
            "别多还寂寞，不似剡中年。"
        ],
        "notes": "",
        "id": "17bf3aa7b54c7e8266dd140e4422b6fa"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "书实上人房",
        "preface": "",
        "paragraphs": [
            "绝顶言无伴，长怀剃发师。",
            "禅中灯落烬，讲次栢生枝。",
            "沙井泉澄疾，秋钟韵尽迟。",
            "里闾还受请，空有向南期。"
        ],
        "notes": "",
        "id": "5d2672bb6b6965bee19bf7ad9b69e951"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送张𬤇之睦州",
        "preface": "",
        "paragraphs": [
            "遥忆新安旧，扁舟往复还。",
            "浅深看水石，来往逐云山。",
            "到县余花在，过门五柳闲。",
            "东征随子去，俱隐薜萝间。"
        ],
        "notes": "",
        "id": "667bc3ad0e3503ab4c49934499142f19"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠王道士",
        "preface": "",
        "paragraphs": [
            "药力资苍鬓，应非旧日身。",
            "一为嵩岳客，几葬洛阳人。",
            "石缝瓢探水，云根斧斫薪。",
            "关西来往路，谁得水银银。"
        ],
        "notes": "",
        "id": "5818ad2fd6dd0006427732458175b89e"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "冬日山居思乡",
        "preface": "",
        "paragraphs": [
            "大野始严凝，云天晓色澄。",
            "树寒稀宿鸟，山迥少来僧。",
            "背日收窗雪，开炉释砚冰。",
            "忽然归故国，孤想寓西陵。"
        ],
        "notes": "",
        "id": "4a1256b855240ff8065d5ed65df8b34b"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "如空上人移居大云寺",
        "preface": "",
        "paragraphs": [
            "竹溪人请住，何日向中峰。",
            "瓦舍山情少，斋身疾色浓。",
            "夏高移坐次，菊浅露行踪。",
            "来往湓城下，三年两度逢。"
        ],
        "notes": "",
        "id": "52e5ade25b37e7d6b35341d072d73509"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送幻群法师",
        "preface": "",
        "paragraphs": [
            "北京一别后，吴楚几听砧。",
            "住久白发出，讲长枯叶深。",
            "香连隣舍像，磬彻远巢禽。",
            "寂默应关道，何人见此心。"
        ],
        "notes": "",
        "id": "ed62e681036c19f9146111c817a5d4a8"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "春喜友人至山舍",
        "preface": "",
        "paragraphs": [
            "鸟鸣春日晓，喜见竹门开。",
            "路自高岩出，人骑大马来。",
            "折花林影断，移石洞阴回。",
            "更欲留深语，重城暮色催。"
        ],
        "notes": "",
        "id": "c04af98f44ecdecce3694cf12df404bd"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "春日重至南徐旧居",
        "preface": "",
        "paragraphs": [
            "绿水阴空院，春深喜再来。",
            "独眠从草长，留酒看花开。",
            "过雨远山出，向风孤鸟回。",
            "忽思秋夕事，云物却悠哉。"
        ],
        "notes": "",
        "id": "fbfbcd7e135534f8e57f65d0b0a85224"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "早秋过郭涯书堂",
        "preface": "",
        "paragraphs": [
            "暑消冈舍清，闲语有余情。",
            "涧水生茶味，松风灭扇声。",
            "远分临海雨，静觉掩山城。",
            "此地秋吟苦，时来遶菊行。"
        ],
        "notes": "",
        "id": "d00773f18eb8aefda809a541ad9bbfb5"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "长安送人",
        "preface": "",
        "paragraphs": [
            "上国多离别，年年渭水滨。",
            "空将未归意，说向欲行人。",
            "鴈度池塘月，山连井邑春。",
            "临岐惜分手，日暮一沾巾。"
        ],
        "notes": "",
        "id": "232d6fd6c4d4bd41a99159ec2be5806d"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄宁海李明府",
        "preface": "",
        "paragraphs": [
            "山县风光异，公门水石清。",
            "一官居外府，几载别东京。",
            "故疾梅天发，新诗雪夜成。",
            "家贫思减选，时静忆归耕。",
            "把疏寻书义，澄心得狱情。",
            "梦灵邀客解，劒古拣人呈。",
            "守月通宵坐，寻花迥路行。",
            "从来爱知道，何虑白髭生。"
        ],
        "notes": "",
        "id": "ab36146be86c308536b05a639fd3d239"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "投江州张郎中",
        "preface": "",
        "paragraphs": [
            "要地无闲日，仍容冒谒频。",
            "借山年涉闰，寝郡月逾旬。",
            "驿径曾冲雪，方泉省涤尘。",
            "随行溪路细，接话草堂新。",
            "减药痊余癖，飞书苦问贫。",
            "噪蝉离宿壳，吟客寄秋身。",
            "炼句贻箱箧，悬图见蜀岷。",
            "使君匡岳近，终作社中人。"
        ],
        "notes": "",
        "id": "0754bbe547df6b470e4a2dc99e710b95"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "晚题江馆",
        "preface": "",
        "paragraphs": [
            "病寄曲江居带城，傍门孤柳一蝉鸣。",
            "澄波月上见鱼掷，晚径叶多闻犬行。",
            "越岛夜无侵阁色，寺钟凉有隔原声。",
            "故园尽卖休官去，潮水秋来空自平。"
        ],
        "notes": "",
        "id": "0b7645d5c95924d7b90575ee8214780a"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "秋晚归庐山留别道友",
        "preface": "",
        "paragraphs": [
            "病起陵阳思翠微，秋风动后著行衣。",
            "月生石齿人同见，霜落木梢愁独归。",
            "已许衲僧修静社，便将樵叟对闲扉。",
            "不嫌旧隐相随去，庐岳临天好息机。"
        ],
        "notes": "",
        "id": "e8b79af44d6e835f3739861afc9845e7"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "同徐处士秋怀少室旧居",
        "preface": "",
        "paragraphs": [
            "曾居少室黄河畔，秋梦长悬未得回。",
            "扶病半年离水石，思归一夜隔风雷。",
            "荒斋几遇僧眠后，晚菊频经鹿踏来。",
            "灯下此心谁共说，傍松幽径已多栽。"
        ],
        "notes": "",
        "id": "8c5df11a6bb7f878e0abd57acfafe3ec"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠神遘上人",
        "preface": "",
        "paragraphs": [
            "草履蒲团山意存，坐看庭木长桐孙。",
            "行斋罢讲仍香气，布褐离床带雨痕。",
            "夏满寻医还出寺，晴来晒疏暂开门。",
            "道情淡薄闲愁尽，霜色何因入鬓根。"
        ],
        "notes": "",
        "id": "bbfdd937091c71e479736135902af3da"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠道人",
        "preface": "",
        "paragraphs": [
            "布褐高眠石窦春，迸泉多溅黑纱巾。",
            "摇头说易当朝客，落手围碁对俗人。",
            "自筭天年穷甲子，谁同雨夜守庚申。",
            "拟归太华何时去，他日相寻乞药银。"
        ],
        "notes": "",
        "id": "f0fd96fdf3a163c14717bd7af55e2cdb"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠厉玄侍御",
        "preface": "",
        "paragraphs": [
            "山松径与瀑泉通，巾舃行吟想越中。",
            "塞鴈去经华顶末，乡僧来自海涛东。",
            "关分河汉秋钟绝，露滴狝猴夜岳空。",
            "抱疾因寻周柱史，杜陵寒叶落无穷。"
        ],
        "notes": "",
        "id": "8ef3d3939303224e02e18a128d2cfed0"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送韩评事",
        "preface": "",
        "paragraphs": [
            "门枕平湖秋景好，水烟松色远相依。",
            "罢官余俸租田种，送客回舟载石归。",
            "离岸游鱼逢浪返，望巢寒鸟逆风飞。",
            "嵩阳旧隐多时别，闭目闲吟忆翠微。"
        ],
        "notes": "",
        "id": "c45f1016fc15ee87da08af8b4a9198df"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "宿隐静寺上人",
        "preface": "",
        "paragraphs": [
            "一宿五峰杯度寺，虚廊中夜磬声分。",
            "疎林未落上方月，深涧忽生平地云。",
            "幽鸟背泉栖静境，远人当烛想遗文。",
            "暂来此地歇劳足，望断故山沧海𣸣。"
        ],
        "notes": "",
        "id": "050b73c9413b99777264c31594560336"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄新头陀",
        "preface": "",
        "paragraphs": [
            "见说北京寻祖后，瓶盂自挈遶穷边。",
            "相逢竹坞晦暝夜，一别苕溪多少年。",
            "远洞省穿湖底过，断崖曾向壁中禅。",
            "青城不得师同住，坐想沧江忆浩然。"
        ],
        "notes": "",
        "id": "1d03174eda4330918dce72441d5cbf6a"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "湘汉旅怀翁杰",
        "preface": "",
        "paragraphs": [
            "一宿空江听急流，仍同贾客坐归舟。",
            "远书来隔巴陵雨，衰鬓去经彭蠡秋。",
            "不拟为身谋旧业，终期断谷隐高丘。",
            "吾宗尚无憀者，中夜闲吟生旅愁。"
        ],
        "notes": "",
        "id": "bb8f487eef3489f06b6db42bb1c90dc3"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄韩司兵",
        "preface": "",
        "paragraphs": [
            "多病十年无旧识，沧州乱后只逢君。",
            "已知罢秩辞泷水，相劝移家近岳云。",
            "泗上旅帆侵叠浪，雪中归路踏荒坟。",
            "若为此别终期老，书札何因寄北军。"
        ],
        "notes": "",
        "id": "102f385324761eaeaa46207cdf9b8b92"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寺居寄杨侍御",
        "preface": "",
        "paragraphs": [
            "雨过北林空晚凉，院闲人去掩斜阳。",
            "十年多病度落叶，万里乱愁生夜床。",
            "终欲返耕甘性拙，久惭他事与身忙。",
            "还知谢客名先重，肯为诗篇问楚狂。"
        ],
        "notes": "",
        "id": "3553f34d0c223ac2650968fd13695769"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "上陕府姚中丞",
        "preface": "",
        "paragraphs": [
            "此心长爱狎禽鱼，仍候登封独著书。",
            "领郡只嫌生药少，在官长恨与山疎。",
            "成家尽是经纶后，得句应多谏诤余。",
            "见说养真求退静，溪南泉石许同居。"
        ],
        "notes": "",
        "id": "4fc287ff3ffb6a96bf4ae0149dab9e8c"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "藩府十年为律业，南朝本寺往来新。",
            "辞归几别深山客，赴请多从远处人。",
            "松吹入堂资讲力，野蔬供饭爽禅身。",
            "他年更息登坛计，应与云泉作四邻。"
        ],
        "notes": "",
        "id": "b241959265d71fbd3f2e2cd1d040cb00"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送石协律归吴",
        "preface": "",
        "paragraphs": [
            "僧窗梦后忆归耕，水涉应多半月程。",
            "幕府罢来无药价，纱巾带去有山情。",
            "夜随净渚离蛩语，早过寒潮背井行。",
            "已让辟书称抱疾，沧洲便许白髭生。"
        ],
        "notes": "",
        "id": "9d36ea43f9c7f1adb61d53469c717761"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄金陵僧",
        "preface": "",
        "paragraphs": [
            "水石致身闲自得，平云竹阁少炎蒸。",
            "斋床几减供禽食，禅径寒通照像灯。",
            "觅句当秋山落叶，临书近腊砚生冰。",
            "行登总到诸山寺，坐听蝉声满四棱。"
        ],
        "notes": "",
        "id": "879b5659c21ee8786716ecdf0090bbb6"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送忍禅师归庐岳",
        "preface": "",
        "paragraphs": [
            "浪匝湓城岳壁青，白头僧去扫禅扃。",
            "龛灯度雪补残衲，山日上轩看旧经。",
            "泉水带冰寒溜涩，薜萝新雨曙烟腥。",
            "已知身事非吾道，甘卧荒斋竹满庭。"
        ],
        "notes": "",
        "id": "bfd6f2990eb2c227cdec6b8109020316"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "赠姚合郎中",
        "preface": "",
        "paragraphs": [
            "望重来为守土臣，清高还似武功贫。",
            "道从会解唯求静，时造玄微不趁新。",
            "玉帛已知难挠思，云泉终是得闲身。",
            "两衙向后长无事，门馆多逢请益人。"
        ],
        "notes": "",
        "id": "dd46dda52b6761da682ad27a934b5edb"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "宿李主簿",
        "preface": "",
        "paragraphs": [
            "独树倚亭新月入，城墙四面鏁山多。",
            "去年今夜还来此，坐见西风褭鹊窠。"
        ],
        "notes": "",
        "id": "a55d826cbb0adaa19301bf6461710558"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "寄潘纬",
        "preface": "",
        "paragraphs": [
            "杨柳垂丝与地连，归来一醉向溪边。",
            "相逢头白莫惆怅，世上无人长少年。"
        ],
        "notes": "",
        "id": "c52f94e1058916a9ebb5f3731ac5031f"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "浔阳与孙郎中宴回",
        "preface": "",
        "paragraphs": [
            "别酒已酣春漏前，他人扶上北归船。",
            "浔阳渡口月未上，渔火照江仍独眠。"
        ],
        "notes": "",
        "id": "5a332ee9501685fe6db70f122ff82d81"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送宗禅师",
        "preface": "",
        "paragraphs": [
            "衡阳到却十三春，行脚同来有几人。",
            "老大又思归岳里，当时来漆祖师身。"
        ],
        "notes": "",
        "id": "5d94c79cc3508a310b86a10f820a4f27"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "草履初登南客船，铜瓶犹贮北山泉。",
            "衡阳旧寺秋归去，门鏁寒潭几树蝉。"
        ],
        "notes": "",
        "id": "d3c4869dba003412a8caf8aa5962a723"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送蜀僧",
        "preface": "",
        "paragraphs": [
            "万里独行无弟子，惟赍筇竹与檀龛。",
            "看经更向吴中老，应是山川似劒南。"
        ],
        "notes": "",
        "id": "791067ac5343f2c14f4eebdb6dc8c654"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "过僧竹院",
        "preface": "",
        "paragraphs": [
            "一生爱竹自未有，每到此房归不能。",
            "高人留宿话禅后，寂寞雨堂空夜灯。"
        ],
        "notes": "",
        "id": "ac50f2894af012122399d14c6084793e"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "忆浔阳旧居兼感长孙郎中",
        "preface": "",
        "paragraphs": [
            "浔阳却到是何日，此地今无旧使君。",
            "长忆穷冬宿庐岳，瀑泉冰折共僧闻。"
        ],
        "notes": "",
        "id": "87febd15bba97d6b1b801b2a5328a464"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送郭秀才归金陵",
        "preface": "",
        "paragraphs": [
            "夏后客堂黄叶多，又怀家国起悲歌。",
            "酒前欲别语难尽，云际相思心若何。",
            "鸟下独山秋寺磬，人随大舸晚江波。",
            "南徐旧业几时到，门掩残阳积翠萝。"
        ],
        "notes": "",
        "id": "1eddaa7358f587da2f50441a5075d977"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "宿李枢书斋",
        "preface": "",
        "paragraphs": [
            "小斋经暮雨，四面绝纤埃。",
            "眠客闻风觉，飞虫入烛来。",
            "夜凉书读遍，月正户全开。",
            "住远稀相见，留连宿始回。"
        ],
        "notes": "",
        "id": "e5dcf83b8b3cb2c73e130eca43d72f24"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "杪秋登江楼",
        "preface": "",
        "paragraphs": [
            "平楚起寒色，长沙犹未还。",
            "世情何处淡，湘水向人闲。",
            "空翠隐高鸟，夕阳归远山。",
            "孤云万余里，惆怅洞庭间。"
        ],
        "notes": "",
        "id": "ef774541a1faab60f6e74d60e39c8e6d"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "秋宿洞庭",
        "preface": "",
        "paragraphs": [
            "洞庭初叶下，旅客不胜愁。",
            "明月天涯夜，青山江上秋。",
            "一官成白首，万里寄沧洲。",
            "只被浮名系，宁无媿海鸥。"
        ],
        "notes": "",
        "id": "c2df8ed96c49e8e62030afcec456d34e"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "重阳",
        "preface": "",
        "paragraphs": [
            "云木疎黄秋满川，茱萸风里一樽前。",
            "几回为客逢佳节，曾见何人再少年。",
            "霜报征衣冷针指，鴈惊幽隐泣云泉。",
            "古来醉乐皆难得，留取穷通委上天。"
        ],
        "notes": "",
        "id": "197ab0481b139636cf0b9ad33b4b319f"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "送李亿东归",
        "preface": "",
        "paragraphs": [
            "黄山远隔秦树，紫禁斜通渭城。",
            "别路青青柳发，前溪漠漠花生。",
            "和风澹荡归客，落日殷勤早莺。",
            "灞上金樽未饮，䜩歌已有余声。"
        ],
        "notes": "",
        "id": "d23442f1a2739c4ce54d502b63650aad"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "梧桐诗",
        "preface": "",
        "paragraphs": [
            "只期丹凤宿，不许别禽栖。",
            "（见《吟窗杂录》卷十四正字王元《诗中旨格》）。"
        ],
        "notes": "",
        "id": "6764d1a1dba0189cb9339bced276ae6a"
    },
    {
        "author": "周贺",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "两鬓已垂白，五湖归钓鱼。",
            "（见《唐诗纪事》卷七六）。"
        ],
        "notes": "",
        "id": "5817dd48cf76d47a48208653621d0b09"
    }
]