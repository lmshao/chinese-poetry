[
    {
        "author": "赵希焄",
        "dynasty": "宋",
        "type": "诗",
        "rhythmic": "",
        "title": "大涤洞  其一",
        "preface": "",
        "paragraphs": [
            "门敲石鼓叩神灵，洞府巉岩杳霭深。",
            "直欲九渊惊睡玉，须凭一炷𦶟香沉。",
            "几年曾救桑林旱，今日还书鲁史霖。",
            "妙句不妨留大涤，要知栖凤也来吟。"
        ],
        "notes": "",
        "id": "51b9333c73e81aa886d6d9d69760f395"
    },
    {
        "author": "赵希焄",
        "dynasty": "宋",
        "type": "诗",
        "rhythmic": "",
        "title": "大涤洞  其二",
        "preface": "",
        "paragraphs": [
            "谁挽天河响落山，潮声半夜到江干。",
            "倒流三峡水何击，卷起千堆雪正寒。",
            "想是蛟从其下舞，料应龙在此中蟠。",
            "如君大手留吟笔，千古坡诗可并观。"
        ],
        "notes": "",
        "id": "58e2d91f2a5584273ee445a43ad38d30"
    }
]