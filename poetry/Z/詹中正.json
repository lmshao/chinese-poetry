[
    {
        "author": "詹中正",
        "dynasty": "宋",
        "type": "诗",
        "rhythmic": "",
        "title": "退居",
        "preface": "",
        "paragraphs": [
            "宦情文思竞阑珊，利户名枢莫我关。",
            "无可奈何新白发，不如归去旧青山。",
            "须知百岁都为梦，未信千金买得闲。",
            "珍重樽中贤圣酒，非因风月亦开颜。"
        ],
        "notes": "",
        "id": "6250bb6da2b1ea857f3d392342fed486"
    },
    {
        "author": "詹中正",
        "dynasty": "宋",
        "type": "诗",
        "rhythmic": "",
        "title": "香山",
        "preface": "",
        "paragraphs": [
            "浪兀孤舟一叶轻，香山登步觉神清。",
            "几多怪石全胜画，大半奇花不识名。",
            "猿狖尽当吟里见，烟霞祇向眼前生。",
            "官身未约重来此，酒满螺杯月正明。"
        ],
        "notes": "",
        "id": "753b6a42f0040c2bbaf3a0f56ffe66be"
    },
    {
        "author": "詹中正",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "未达且穷栖，寂寥难可为。",
            "雪窗灯焰短，茅屋雨声低。",
            "幽砌苔金锁，闲庭草半迷。",
            "江山无限意，时得入新题。"
        ],
        "notes": "",
        "id": "d5b54ad89cfa1ff649d551773a055c27"
    },
    {
        "author": "詹中正",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "吟余妓散杯中酒，归去蝶随头上花。"
        ],
        "notes": "",
        "id": "f5e98fae921b38832491bffcfbad8c94"
    }
]