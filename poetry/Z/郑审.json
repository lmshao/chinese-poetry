[
    {
        "author": "郑审",
        "dynasty": "唐",
        "type": "诗",
        "rhythmic": "",
        "title": "酒席赋得匏瓢",
        "preface": "",
        "paragraphs": [
            "华阁与贤开。",
            "仙瓢自远来，幽林尝伴许。",
            "陋巷亦随回，挂影怜红壁。",
            "倾心向绿杯，何曾斟酌处。",
            "不使玉山颓。"
        ],
        "notes": "",
        "id": "b1384b6cbb0385dfe2e5ad6e08fb4b27"
    },
    {
        "author": "郑审",
        "dynasty": "唐",
        "type": "诗",
        "rhythmic": "",
        "title": "奉使巡检两京路种果树事毕入秦因咏",
        "preface": "",
        "paragraphs": [
            "圣德周天壤，韶华满帝畿。",
            "九重承涣汗，千里树芳菲。",
            "陜塞余阴薄，关河旧色微。",
            "发生和气动，封植众心归。",
            "春露条应弱，秋霜果定肥。",
            "影移行子盖，香扑使臣衣。",
            "入迳迷驰道，分行接禁闱。",
            "何当扈仙跸，攀折奉恩辉。"
        ],
        "notes": "",
        "id": "29125eb5168b99248ab806b3186e3543"
    }
]