[
    {
        "author": "赵与缗",
        "dynasty": "宋",
        "type": "诗",
        "rhythmic": "",
        "title": "探禹穴感怀",
        "preface": "",
        "paragraphs": [
            "神禹宏疏凿，流传山海经。",
            "披览未为足，时骑李白鲸。",
            "是日轻飙起，翛然天籁鸣。",
            "孤峰带江浙，突兀地轴横。",
            "振衣履绝顶，盘踞雄殿亭。",
            "群峰百里外，拱护頼众星。",
            "乃信王气钟，根深奕叶生。",
            "厥后卧薪者，会稽栖复兴。",
            "此义久懵懵，寂寞羞山陵。"
        ],
        "notes": "",
        "id": "f10011165aad42e01ee836c46baf6d1d"
    },
    {
        "author": "赵与缗",
        "dynasty": "宋",
        "type": "诗",
        "rhythmic": "",
        "title": "访刘汉英",
        "preface": "",
        "paragraphs": [
            "无情岁月迅飞梭，却笑浮生虑更多。",
            "最羡君能寻旧业，半溪春雨一渔蓑。"
        ],
        "notes": "",
        "id": "4ab67aff0c0f20fd84453e0b7da259ab"
    }
]