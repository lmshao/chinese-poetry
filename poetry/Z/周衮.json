[
    {
        "author": "周衮",
        "dynasty": "宋",
        "type": "诗",
        "rhythmic": "",
        "title": "谢王介甫见寄",
        "preface": "",
        "paragraphs": [
            "萧萧秋鬓衰，谁复到荒郊。",
            "海内文章伯，平生道义交。",
            "学须明体用，诗许定推敲。",
            "但共余年醉，何妨作解嘲。"
        ],
        "notes": "",
        "id": "77cde746fd41f51a13914eaecf176b77"
    },
    {
        "author": "周衮",
        "dynasty": "宋",
        "type": "诗",
        "rhythmic": "",
        "title": "早发湖口宿道傍山寺",
        "preface": "",
        "paragraphs": [
            "寂寂山中寺，萧萧月下庭。",
            "烟云晴自散，松桧老还青。",
            "地僻堪藏拙，僧闲不诵经。",
            "我来非有意，乘兴寄疏櫺。"
        ],
        "notes": "",
        "id": "817f9605586301b9c4052d51aac94074"
    }
]