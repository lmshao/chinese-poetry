[
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "中秋月直禁苑",
        "preface": "",
        "paragraphs": [
            "禁署方怀忝，纶闱已再加。",
            "暂来西掖路，还整上清槎。",
            "恍惚归丹地，深严宿绛霞。",
            "幽襟聊自适，闲弄紫薇花。"
        ],
        "notes": "",
        "id": "961e64662065a0cf819d0de9a365aa5e"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "麦穗两岐",
        "preface": "",
        "paragraphs": [
            "圣虑忧千亩，嘉苗荐两岐。",
            "如云方表盛，成穗忽标奇。",
            "瑞露纵横滴，祥风左右吹。",
            "讴歌连上苑，化日遍平陂。",
            "史册书堪重，丹青画更宜。",
            "愿依连理树，俱作万年枝。"
        ],
        "notes": "",
        "id": "5f7b633759352cd6a5e4708edefced0b"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "五月一日紫宸候对时属禁直穿内而行因书六韵",
        "preface": "",
        "paragraphs": [
            "朱夏五更后，步廊三里余。",
            "有人从翰苑，穿入内中书。",
            "漏响飘银箭，灯光照玉除。",
            "禁扉犹鏁钥，宫妓已妆梳。",
            "紫府游应似，钧天梦不如。",
            "尘埃九重外，谁信在清虚。"
        ],
        "notes": "",
        "id": "8dbac6367eb330b43bb94ea92dff65e2"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "题缑山王子晋庙",
        "preface": "",
        "paragraphs": [
            "有昔灵王子，吹笙溯泬㵳。",
            "六宫攀不住，三岛去相招。",
            "亡国原陵古，宾天岁月遥。",
            "无蹊窥海曲，有庙访山椒。",
            "石帐龙蛇拱，云栊彩翠销。",
            "露坛装琬琰，真像写松乔。",
            "珠馆青童宴，琳宫阿母朝。",
            "气舆仙女侍，天马吏兵调。",
            "湘妓红丝瑟，秦郎白管箫。",
            "西城要绰约，南岳命娇娆。",
            "句曲觞金洞，天台啸石桥。",
            "晚花珠弄蘂，春茹玉生苗。",
            "二景神光秘，三元宝箓饶。",
            "雾垂鸦翅发，冰束虎章腰。",
            "鹤驭争衔箭，龙妃合献绡。",
            "衣从星渚浣，丹就日宫烧。",
            "物外花尝满，人间叶自凋。",
            "望台悲汉戾，阅水笑梁昭。",
            "古殿香残炧，荒堦柳长条。",
            "几曾期七日，无复降重霄。",
            "嵩岭连天汉，伊澜入海潮。",
            "何由得真诀，使我珮环飘。"
        ],
        "notes": "",
        "id": "98fb45c277016fd417548cd6009d1cc4"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "初秋寓直三首 一",
        "preface": "",
        "paragraphs": [
            "晓星独挂结麟楼，三殿风高药树秋。",
            "玉笛数声飘不住，问人依约在东头。"
        ],
        "notes": "",
        "id": "f44fb6d24fc31ba63cfd0c8aadffea97"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "初秋寓直三首 二",
        "preface": "",
        "paragraphs": [
            "宿鸟翩翩落照微，石台楼阁锁重扉。",
            "步廊无限金羁响，应是诸司扈从归。"
        ],
        "notes": "",
        "id": "903ac8a77d52d1c5e60d10f4a86415e9"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "初秋寓直三首 三",
        "preface": "",
        "paragraphs": [
            "幽阁焚香万虑凝，下帘胎息过禅僧。",
            "玉堂分照无人后，消尽金盆一碗冰。"
        ],
        "notes": "",
        "id": "894fd2216ca6726e54fdd0a8ca11066e"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "夜景又作",
        "preface": "",
        "paragraphs": [
            "铃绦无响闭珠宫，小阁凉添玉蘂风。",
            "枕簟满床明月到，自疑身在五云中。"
        ],
        "notes": "",
        "id": "c66ddca9c4a3effcf6a45c0793612433"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "杪秋夜直",
        "preface": "",
        "paragraphs": [
            "蘂宫裁诏与宵分，虽在青云忆白云。",
            "待报君恩了归去，山翁何急草移文。"
        ],
        "notes": "",
        "id": "41a4b48d871fbd695e2b30670f711525"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "禁直寄崔员外",
        "preface": "",
        "paragraphs": [
            "银台楼北蘂珠宫，敻与人间路不同。",
            "在省五更春睡侣，早来分梦玉堂中。"
        ],
        "notes": "",
        "id": "59034c79cc07c73e31042bc2b262d8bc"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "闻号",
        "preface": "",
        "paragraphs": [
            "陛兵偏近羽林营，夜静仍传禁号声。",
            "应笑执金双阙下，近南犹隔两重城。"
        ],
        "notes": "",
        "id": "3355aff37cdf2eedd306cc5bda22c144"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "禁直和人饮酒",
        "preface": "",
        "paragraphs": [
            "卉醴陀花物外香，清浓标格胜椒浆。",
            "我来尚有钧天会，犹得金尊半日尝。"
        ],
        "notes": "",
        "id": "1123376880d814913401e367ce1a6000"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "下直早出",
        "preface": "",
        "paragraphs": [
            "诸司人尽马蹄稀，紫帕云竿九钉归。",
            "偏觉石台清贵处，牓悬金字射晴晖。"
        ],
        "notes": "",
        "id": "399bd135b5808b3c0f8ccd3a7ded5d3d"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "金銮坡上南望",
        "preface": "",
        "paragraphs": [
            "玉晨钟韵上清虚，画戟祥烟拱帝居。",
            "极眼向南无限地，绿烟深处认中书。"
        ],
        "notes": "",
        "id": "218d0d3981af7a1f8612e9d085f191d5"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "酬隐珪舍人寄红烛",
        "preface": "",
        "paragraphs": [
            "蜜炬殷红画不如，且将归去照吾庐。",
            "今来并得三般事，灵运诗篇逸少书。"
        ],
        "notes": "",
        "id": "d2b15dcec2d98caa43eeb65d2abc2526"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "马嵬坡",
        "preface": "",
        "paragraphs": [
            "[玄]宗回马杨妃死，云雨虽亡日月新。",
            "终是圣明天子事，景阳宫井又何人。"
        ],
        "notes": "",
        "id": "227f6be93f3c10b56b5ff6d8844dc39e"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "圆明青[𩠇]饭，光润碧霞浆。",
            "浴殿晴秋倘中谢，残英犹可醉琼杯。"
        ],
        "notes": "",
        "id": "a7366743d645fadeca9dbfff3fd3f390"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "白鹤观水阁题诗（题拟）",
        "preface": "",
        "paragraphs": [
            "松阴如幄水如罗，秋尽山青白鸟过。",
            "独坐一庵心正寂，数声何处竹枝歌。",
            "（见《永乐大典》卷二三四三「六模」「梧」字「梧州府」引《舆地纪胜》云「白鹤观在州西。",
            "咸通末，郑畋守苍梧，建水阁，题诗」。",
            "）（此诗见《太平寰宇记》卷一六四、《舆地纪胜》卷一○八。",
            "）。"
        ],
        "notes": "",
        "id": "edf13fa3f61c7de6d44efa84eed452b1"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "酬通义刘相瞻",
        "preface": "",
        "paragraphs": [
            "刘刚暗借飚轮便，叡武楼中似去年。",
            "（见《苕溪渔隐丛话后集》卷三五引《蔡宽夫诗话》）。"
        ],
        "notes": "",
        "id": "d71560840eff80cab910c50fac212293"
    },
    {
        "author": "郑畋",
        "dynasty": "唐",
        "type": "诗",
        "rhythmic": "",
        "title": "二十八宿诗",
        "preface": "",
        "paragraphs": [
            "员明青{饥右为凡}饭，光润碧霞浆。",
            "（《增修诗话总龟》卷二一引《零陵总记》）（按：《全唐诗》卷五五七录二句，缺题，今重录。",
            "）。"
        ],
        "notes": "",
        "id": "2f62ccc7b187370ac445ff638f8cbfb7"
    }
]