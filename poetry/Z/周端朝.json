[
    {
        "author": "周端朝",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "上林不花一水净，游鱼姿媚翻寒景。",
            "钓蓑风冷天欲霜，惟有白鸥双对影。",
            "北隣白帻南乌巾，暮鸦共集无行人。",
            "草堂老翁唤不醒，孤照野梅消息新。"
        ],
        "notes": "",
        "id": "eec81dd28385aa822193e16bf3d01b25"
    },
    {
        "author": "周端朝",
        "dynasty": "宋",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "秾桃复秾李，照影落春水。",
            "渡头看青杨，剪剪从风起。",
            "裁书写连环，殷勤问行李。",
            "一笼幺凤翼，一系青鸾尾。",
            "江南三月天，群英烂如绮。",
            "开到芜菁花，春事良未已。",
            "何当缓缓归，荡漾绿波里。"
        ],
        "notes": "",
        "id": "ba4bc4855ddb7b1fafd815b2045d7932"
    },
    {
        "author": "周端朝",
        "dynasty": "宋",
        "type": "诗",
        "rhythmic": "",
        "title": "客去",
        "preface": "",
        "paragraphs": [
            "客去深闭门，晏坐支其颐。",
            "门前车马喧，而此不及知。",
            "独鼓无弦琴，自着一色棋。",
            "鸟啼花含笑，相对亦怡怡。"
        ],
        "notes": "",
        "id": "c5c0064d784d422f4ed43e32a4259d9e"
    },
    {
        "author": "周端朝",
        "dynasty": "宋",
        "type": "诗",
        "rhythmic": "",
        "title": "黄田禹庙",
        "preface": "",
        "paragraphs": [
            "越人犹绩禹，疏凿此江边。",
            "地合秦城水，门浮楚客船。",
            "荫槐为帝里，种稻属徭田。",
            "嘲异常巫言罢，寒云又惨然。"
        ],
        "notes": "",
        "id": "72c35a2ee551a1afedd91af902e44a2c"
    },
    {
        "author": "周端朝",
        "dynasty": "宋",
        "type": "诗",
        "rhythmic": "",
        "title": "三江口",
        "preface": "",
        "paragraphs": [
            "吴门台北竹楼隅，三日追陪漫叟居。",
            "晓梦惊辞赤壁鹤，夜栖看打武昌鱼。",
            "横洲遥溆分灯影，落月斜河运斗车。",
            "回伏三江问汉口，陆离兰叶响环琚。"
        ],
        "notes": "",
        "id": "901fa375f816f30e48ebbe55b26aac2a"
    }
]