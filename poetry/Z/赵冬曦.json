[
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "陪张燕公登南楼",
        "preface": "",
        "paragraphs": [
            "抑郁何以欢，阴氛亦登望。",
            "孤岛轻雾里，行舟白波上。",
            "目劳西北云，心醉东南嶂。",
            "昔日青谿子，胡然此无状。"
        ],
        "notes": "",
        "id": "cfd518b2f406e48385faaeb819e569fb"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "酬燕公出湖见寄",
        "preface": "",
        "paragraphs": [
            "纶綍有成命，旌麾不可攀。",
            "湘川朝目断，荆阙夕波还。",
            "果枉东瞻唱，兴言夕放闲。",
            "携琴仙洞中，置酒㴩湖上。",
            "芳景恣行乐，谪居忽如忘。",
            "聚散本相因，离情自悲怅。",
            "鸾翮非常戢，鹏天会昭旷。",
            "永怀宛洛游，曾是弹冠望。"
        ],
        "notes": "",
        "id": "515f6c30da367d0a232d8f11ea06dc15"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉和张燕公早霁南楼",
        "preface": "",
        "paragraphs": [
            "方曙跻南楼，凭轩肆遐瞩。",
            "物华荡暄气，春景媚晴旭。",
            "川霁湘山孤，林芳楚郊缛。",
            "列岩重叠翠，远岸逶迤绿。",
            "风帆摩天垠，鱼艇散弯曲。",
            "鸿归鹤舞送，猨叫莺声续。",
            "群动皆熙熙，噫予独羁束。",
            "常钦才子意，忌𫛳伤踡跼。",
            "雅尚骚人文，怀沙何迫促。",
            "未知二贤意，去矣从所欲。"
        ],
        "notes": "",
        "id": "215f9fd9879286e70eb1cedab127e1fc"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "㴩湖作",
        "preface": "",
        "paragraphs": [
            "三湖返入两山间，畜作㴩湖弯复弯。",
            "暑雨奔流潭正满，微霜及潦水初还。",
            "水还波卷谿潭涸，绿草芊芊岸崭岝。",
            "适来飞櫂共回旋，已复扬鞭恣行乐。",
            "道旁耆老步跹跹，楚言兹事不知年。",
            "试就湖边披草径，莫疑东海变桑田。",
            "君讶今时尽陵陆，我看明岁更沦涟。",
            "来今自昔无终始，人事回环常若是。",
            "应思阙下声华日，谁谓江潭旅游子。",
            "初贞正喜固当然，往蹇来誉宜可俟。",
            "盈虚用舍轮舆旋，勿学灵均远问天。"
        ],
        "notes": "",
        "id": "4012f80a323b70ddcd67951a1d2d2c93"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和燕公岳州山城",
        "preface": "",
        "paragraphs": [
            "为吏恩犹旧，投沙惠此蒙。",
            "江边悠尔处，泗上宛然同。",
            "访道精言合，论经大义通。",
            "鸣琴有真气，况已沐清风。"
        ],
        "notes": "",
        "id": "55db07ff7779687d620cc233bf72c9c6"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖二首 一",
        "preface": "",
        "paragraphs": [
            "政理常多暇，方舟此溯洄。",
            "吹笙虚洞荅，举楫便风催。",
            "山暗云犹辨，潭幽月稍来。",
            "清谿无数曲，未尽莫先回。"
        ],
        "notes": "",
        "id": "9f635675c2e187ad622dff2af17b9812"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖二首 二",
        "preface": "",
        "paragraphs": [
            "烟霭夕微蒙，幽湾赏未穷。",
            "舣舟待初月，褰幌招远风。",
            "鹤声聒前浦，渔火明暗丛。",
            "东山云壑意，不谓尔来同。"
        ],
        "notes": "",
        "id": "4bc36c82b3787b14b9fc448e85c0c46d"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "陪燕公游㴩湖",
        "preface": "",
        "paragraphs": [
            "江上多山水，招要步马来。",
            "琴将天籁合，酒共鸟声催。",
            "岩坐攀红药，谿行爱绿苔。",
            "所怀非此地，游望亦裴回。"
        ],
        "notes": "",
        "id": "da8bade8a0f270947bacf254113dacdb"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "荅张燕公翻著葛巾见呈之作",
        "preface": "",
        "paragraphs": [
            "美酒值芳春，醒余气益真。",
            "降欢时倒履，乘兴偶翻巾。",
            "徐榻思方建，左车理自均。",
            "傲然歌一曲，一醉濯缨人。"
        ],
        "notes": "",
        "id": "89b78d66e378b1160f5b49ca508f7320"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉荅燕公",
        "preface": "",
        "paragraphs": [
            "语别意凄凄，零陵湘水西。",
            "佳人金谷返，爱子洞庭迷。",
            "旧馆逢花发，他山值鸟啼。",
            "江天千里望，谁见绿苹齐。"
        ],
        "notes": "",
        "id": "171a6409373f4faa275fe41157f65084"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉和圣制同二相已下群官乐游园宴",
        "preface": "",
        "paragraphs": [
            "爽垲三秦地，芳华二月初。",
            "酺承奠璧罢，宴是合钱余。",
            "柳翠垂堪结，桃红卷欲舒。",
            "从容会鹓鹭，延曼戏龙鱼。",
            "喜气流云物，欢声浃里闾。",
            "圣恩将报厚，请述记言书。"
        ],
        "notes": "",
        "id": "4da35b7c2f15092968d82cf2c22c03af"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉和圣制荅张说扈从南出雀鼠谷",
        "preface": "",
        "paragraphs": [
            "轩辕应顺动，力牧正趋陪。",
            "道合殷为砺，时行楚有材。",
            "省方西礼设，振旅北京回。",
            "地理分中壤，天文照上台。",
            "寒依汾谷去，春入晋郊来。",
            "窃比康衢者，长歌仰大哉。"
        ],
        "notes": "",
        "id": "e2df098625a3b4c1f07fbf553ccb1d08"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴赋得莲字",
        "preface": "",
        "paragraphs": [
            "浅术方观海，深恩忽见天。",
            "学开丹殿籍，名与石渠贤。",
            "良辅膺休命，微生谬采甄。",
            "春余仍哢鸟，夏近未舒莲。",
            "牋札来宸禁，衣冠集诏筵。",
            "史臣知醉德，欲记升中年。"
        ],
        "notes": "",
        "id": "063643b9b977da4d6eed152dc9de7c20"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉荅燕公",
        "preface": "",
        "paragraphs": [
            "谁道零陵守，东过此地游。",
            "友僚同省阁，昆弟接荆州。",
            "我逐江潭鴈，君随海上鸥。",
            "屡伤神气阻，久别鬓毛秋。",
            "疑岭春应徧，阳台雨欲收。",
            "主人情未尽，高驾少淹留。"
        ],
        "notes": "",
        "id": "294ad20a7c9eb9e3b79e21d6b533d34c"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "陪张燕公行郡竹篱",
        "preface": "",
        "paragraphs": [
            "良臣乃国宝，麾守去承明。",
            "外户人无闭，浮江兽已行。",
            "随来晋盗逸，民化蜀风清。",
            "郛郭从彝典，州闾荷德声。",
            "小人投天涯，流落巴丘城。",
            "所赖中和作，优游凿与耕。"
        ],
        "notes": "",
        "id": "15c322a4f5fd64023c1ef5da293f726d"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和燕公别㴩湖",
        "preface": "",
        "paragraphs": [
            "南湖美泉石，君子玩幽奇。",
            "湾澳陪临泛，岩峿共践窥。",
            "秋风赪桂竦，春景绿杨垂。",
            "郢路委分竹，湘滨拥去麾。",
            "枉帆怀胜赏，留景惜差池。",
            "水木且不弃，情由良可知。"
        ],
        "notes": "",
        "id": "f6b3981de170b9790cdb2334308ec8ee"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "奉酬燕公见归田赋垂赠之作",
        "preface": "",
        "paragraphs": [
            "穷鸟婴笼缀，孤飞任播迁。",
            "鹪鹩王佐用，复此挫冲天。",
            "楚云何掩郁，湘水亦回邅。",
            "怀哉愧木鴈，忽尔枉兰荃。",
            "愈疾同枚叔，销忧比仲宣。",
            "归途书可畏，弱操石犹坚。",
            "覆载虽云广，涔阳直块然。"
        ],
        "notes": "",
        "id": "864a216d625ec681d74bf9390cadc1e4"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和张燕公耗磨日饮 一",
        "preface": "",
        "paragraphs": [
            "上月今朝减，流传耗磨辰。",
            "还将不事事，同醉俗中人。"
        ],
        "notes": "",
        "id": "aba5e0a56b71c7315647accb34906348"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "和张燕公耗磨日饮 二",
        "preface": "",
        "paragraphs": [
            "春来半月度，俗忌一朝闲。",
            "不酌他乡酒，无堪对楚山。"
        ],
        "notes": "",
        "id": "26fead3b5b8d749e996d0d20b8833c41"
    },
    {
        "author": "赵冬曦",
        "dynasty": "唐",
        "type": "诗",
        "rhythmic": "",
        "title": "三门赋附歌",
        "preface": "",
        "paragraphs": [
            "甲负石兮空自奇，客乘查兮何远为。",
            "君不见虚舟之泛泛，浩浩乘流而不羁。",
            "（见《文苑英华》卷三四）。"
        ],
        "notes": "",
        "id": "d1c2fffc28f494a6d6b46cb7675cbb58"
    }
]