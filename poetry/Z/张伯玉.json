[
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "寄睦州苏七使君",
        "preface": "",
        "paragraphs": [
            "阔步曾飞到广寒，一麾聊顿野云间。",
            "虬蟠涧底未失水，鹤在笼中且看山。",
            "旧日笑谈犹壮否，近来书信亦稀还。",
            "严滩桐岭宜秋醉，却恐才高不奈闲。"
        ],
        "notes": "",
        "id": "ebe8a56ca6e1ca7aa337b037dcc70b4e"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "桐庐苏七太守通判晏鲁望远寄倡和之什辄伸记美",
        "preface": "",
        "paragraphs": [
            "桐君圃外州，树石最清幽。",
            "水截三吴秀，山当百粤秋。",
            "岩坰无俗土，宅舍有高楼。",
            "画隼真才望，题舆雅唱酬。",
            "滩声环醉枕，鹭影入茶瓯。",
            "蚤晚陪清躅，梯云奉俊游。"
        ],
        "notes": "",
        "id": "f82ed2942175b8b72e1d06e1a4a7babc"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "寄新定苏七太守",
        "preface": "",
        "paragraphs": [
            "闻道银符渡睦溪，桐山应为长清晖。",
            "渔翁几十迎舟拜，沙鸟成双夹斾飞。",
            "检点簿书茶贡蚤，体量风物橘奴肥。",
            "题舆自媿来何晚，未得云中瞩使威。"
        ],
        "notes": "",
        "id": "dbf7a7025869f3f22eac9d8486a621ab"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "之官新定同年李郎中以诗赋别即事感怀次韵上答",
        "preface": "",
        "paragraphs": [
            "雨后惊涛激箭催，为君停櫂把离杯。",
            "宦游向老令人笑，别恨伤春触处来。",
            "故国未归江令宅，全家且上子陵台。",
            "如今遇酒伸眉醉，休问多才与不才。"
        ],
        "notes": "",
        "id": "5f8ee5832cc8421aa8057f4d4be90d25"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "之官新定寓兴三首  其一",
        "preface": "",
        "paragraphs": [
            "关山雨雪征人泪，京洛风尘倦客心。",
            "谁信子陵溪上去，一川秋净涤烦襟。"
        ],
        "notes": "",
        "id": "95b7b58832419c399c708732cf9f1fcb"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "之官新定寓兴三首  其二",
        "preface": "",
        "paragraphs": [
            "汴水东浮不系舟，到官无事只轻鸥。",
            "不才自古侥天幸，请却俸钱溪上游。"
        ],
        "notes": "",
        "id": "c45cc0bc7cdc853efbb187cfd14411ed"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "之官新定寓兴三首  其三",
        "preface": "",
        "paragraphs": [
            "溪山千古绝浮埃，时拂朝衣上钓台。",
            "却恐被它渔父笑，糟醨不啜又闲来。"
        ],
        "notes": "",
        "id": "0a48396c5724f36f35c744d38c4c31f9"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "之官新定却寄并州通判王几道",
        "preface": "",
        "paragraphs": [
            "新定与并门，天南天北人。",
            "扁舟江外客，别乘塞垣身。",
            "朔马惊鸣橐，秋鲈上钓纶。",
            "何时叙离阔，把酒碧嵩春。"
        ],
        "notes": "",
        "id": "769c96e6489040082219d7f29cac69d0"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "七里滩",
        "preface": "",
        "paragraphs": [
            "漱玉鸣珠七里滩，到今犹照客星寒。",
            "卢奴有水徒千顷，未得高贤一瞬看。"
        ],
        "notes": "",
        "id": "9b31d50e04a1eb861b975c592d4e41c4"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "舟次子陵钓台",
        "preface": "",
        "paragraphs": [
            "十载从军去又来，强为颜面走尘埃。",
            "久惭簪笏未归去，且喜妻孥共此来。",
            "旋撷岸蔬供野饭，欲题岩壁拂苍苔。",
            "子陵昔日诚高趣，未必全家上钓台。"
        ],
        "notes": "",
        "id": "fb50450bdb7b029a9e633178bf426a31"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "睦州",
        "preface": "",
        "paragraphs": [
            "千家楼阁丽朝晖，人到于今说钓矶。",
            "雨后数峰骄欲鬭，春来两港活如飞。",
            "高吟多谢沈家令，中酒长怜杜紫微。",
            "更爱严城无锁处，白云摇漾去还归。"
        ],
        "notes": "",
        "id": "55e65a9a373324034e5cd647dac49f3a"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "送交代倅车晏十一鲁望",
        "preface": "",
        "paragraphs": [
            "鲁望江南客，风骚猎将坛。",
            "高吟得意处，清韵逼人寒。",
            "场屋声华旧，襟灵渤澥宽。",
            "闺门尽羔鴈，庭野列芝兰。",
            "僶勉来新定，淹留就小官。",
            "酒论浩劫饮，山欲上天看。",
            "待月高峰寺，听猿七里滩。",
            "入云移翠簜，凿石引鸣湍。",
            "一日交符去，芳风善继难。",
            "红尘久离阔，白首此相欢。",
            "留方医鹤膝，贶别遗渔竿。",
            "虎杏宁知用，松筠幸未残。",
            "路长分骥𫘧，火烈辨琅玕。",
            "沙际多平仲，鸰原有谢安。",
            "卷舒知自得，不用苦弹冠。"
        ],
        "notes": "",
        "id": "e349654bf7a89343ce8b85e54c19dccf"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "监州新定却寄并州旧僚",
        "preface": "",
        "paragraphs": [
            "久从光禄长城戍，却到严陵旧钓滩。",
            "休问簿书边报急，且听宅舍水声寒。",
            "舟浮南渡云千里，睡起东窗日数竿。",
            "寄语晋溪溪上月，楚天虽远一般看。"
        ],
        "notes": "",
        "id": "ecc198d89c8e0b063545502b183062ac"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "同年李郎中以诗见寄仍许见过次韵和答",
        "preface": "",
        "paragraphs": [
            "新定溪山国，病怀忻所依。",
            "桐君谈药妙，严濑得鱼肥。",
            "吏退钞书谱，朋来典道衣。",
            "轩车如顾我，春酒上苔矶。"
        ],
        "notes": "",
        "id": "724351fa7cd6daedbbfa48a217809c93"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "乌龙寺祈雨回马上口占",
        "preface": "",
        "paragraphs": [
            "官曹苦覊束，祈灵得幽便。",
            "夹路松披纷，蹑石烟分练。",
            "迎轩玉泉响，鸣驺沙鸟散。",
            "晓日破霜阴，前峰蔼葱蒨。",
            "逶迤步高阁，窈窕出云汉。",
            "坐来清思生，语余疏磬缓。",
            "方将尘滓涤，还忧簿书乱。",
            "偃旆拂归鞯，回首青猿断。"
        ],
        "notes": "",
        "id": "85f640d69172a2616319a45bc59ad286"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "西湖楼",
        "preface": "",
        "paragraphs": [
            "积水照层峰，登临谁与同。",
            "望来生羽翼，醉欲上烟空。",
            "细细湿花雨，疏疏开袖风。",
            "新安江上景，尽属此楼中。"
        ],
        "notes": "",
        "id": "21abe26ab8fb52810e668d714afe140e"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "玉泉祈雨",
        "preface": "",
        "paragraphs": [
            "南州富潨射，万壑纵奔濑。",
            "兹泉一何高，夐与寥廓对。",
            "邈非猿鸟到，迅恐岩磝碎。",
            "霜落天地清，玉立江海外。",
            "人区未蒙泽，蛟龙兹有待。",
            "浅石谅难渟，当与云涨会。"
        ],
        "notes": "",
        "id": "d5ac8640c9c81359255c036e71d48976"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "登乌龙山寺阁",
        "preface": "",
        "paragraphs": [
            "桐川本无尘，况此幽阁逈。",
            "万木含秋声，一轩与天浄。",
            "前峰翠分滴，后谷语相应。",
            "槛下江云归，檐前古雪凝。",
            "岩僧对游客，湛若寒冰莹。",
            "百虑缘心空，独饭随疏磬。",
            "嗟余本林壑，谬与世纷竞。",
            "一作市朝人，几伤麋鹿性。",
            "旧山别来久，萝蔓锁幽径。",
            "长恐客沈深，未得归期定。",
            "息中来此境，时觉襟韵胜。",
            "犹媿招隠心，联为小山咏。"
        ],
        "notes": "",
        "id": "9cab3ebb0036f82f98702aa6fca5872a"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "后庵试茶",
        "preface": "",
        "paragraphs": [
            "郡僻好藏身，心闲久无事。",
            "前轩饱食罢，后庵取茶试。",
            "岩边启茶钥，溪畔涤茶器。",
            "小灶松火然，深铛雪花沸。",
            "瓯中尽余绿，物外有深意。",
            "滥官来此游，时得拂尘累。",
            "莫笑后庵茶，闲中好滋味。"
        ],
        "notes": "",
        "id": "e5b51808a1b86c027f4a30401d970174"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "郡斋闲步",
        "preface": "",
        "paragraphs": [
            "花木方塘小，楼台宅院深。",
            "以何消俸禄，无事任山林。",
            "雨雪覊游路，风沙苦战心。",
            "若论当此景，不啻万黄金。"
        ],
        "notes": "",
        "id": "b4d1836e394c0f846877bca20255bac0"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "到新定后却寄苏州蒋侍郎",
        "preface": "",
        "paragraphs": [
            "遂翁亭畔碧桃开，招隠溪头画舫回。",
            "曾奉云鸿此真赏，到今羽翼出尘埃。",
            "闲窥玉字书千卷，渴饮金茎露一杯。",
            "别后霜天苦寥阔，海云深处望公台。"
        ],
        "notes": "",
        "id": "c93d5a0275bf5a62a43559edf842f799"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "自新定沿牒三衢舟中寓兴寄所知",
        "preface": "",
        "paragraphs": [
            "井落瓯闽近，乡亭百粤连。",
            "一蓱游宦客，两桨上滩船。",
            "石壅千寻浪，山围几匝天。",
            "乱篙鸣远屿，群噪捧危舷。",
            "峡断疑无路，汀回复济川。",
            "林深羡沙鸟，村近喜人烟。",
            "岂昧垂堂诫，都由稍食牵。",
            "家山旧庐在，蚤晚赋归田。"
        ],
        "notes": "",
        "id": "858c103490d7539154ffb7c24be65deb"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "舟次兰溪却寄新定太守",
        "preface": "",
        "paragraphs": [
            "解𫄥向萧瑟，叙别喜英豪。",
            "野水征颿迥，秋天醉幕高。",
            "使旟标画隼，骑吹压霜涛。",
            "几日狂酲析，思君梦更劳。"
        ],
        "notes": "",
        "id": "ffdb7720c29679605721000e4efbe20f"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "新安江舟中奉酬孙观书记",
        "preface": "",
        "paragraphs": [
            "十年塞外忆江山，今日扁舟纵眼看。",
            "匝岸野花红似簇，避人沙鸟起成团。",
            "放怀自古酒为得，老笔到今诗最难。",
            "君解高吟我方饮，几人能共此清欢。"
        ],
        "notes": "",
        "id": "e3b14cb090e9cf1b3ad72268340ce6a2"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "送清溪郑中舍官满还京",
        "preface": "",
        "paragraphs": [
            "郑宰金闺彦，年来解绂归。",
            "囊装轻剑在，场屋故人稀。",
            "水馆酒初罢，霜江颿欲飞。",
            "无烦重回首，行矣近天晖。"
        ],
        "notes": "",
        "id": "79dcfc8bcdbc7444c6d58d5434977638"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "桐庐官满先寄杭州资政待郎",
        "preface": "",
        "paragraphs": [
            "海角千家郡，天南一水涯。",
            "倦游慙梗泛，多滞喜瓜时。",
            "弱羽诚难振，危根只自持。",
            "几门尝际遇，百步亦参差。",
            "万壑喷霆雾，千峰出险巇。",
            "牢愁客星见，孤节涧松知。",
            "贺厦宁无托，披云幸有期。",
            "鲁堂金石地，商欲再言诗。"
        ],
        "notes": "",
        "id": "e6809d21335b98ba5bfe37a1df0c0def"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "和王治臣新定即事",
        "preface": "",
        "paragraphs": [
            "碧泉千脉泻金沟，名是东南俗阜州。",
            "任昉旧诗题县石，贺齐高叠照江流。",
            "月明几处游归客，春色何人醉倚楼。",
            "我是江潭钓鱼者，喜君相见且相留。"
        ],
        "notes": "",
        "id": "28f1860d8c30acfdbd513be9d108463a"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "王治臣以余在告宠示嘉什",
        "preface": "",
        "paragraphs": [
            "新安泉石最为佳，多病何劳养岁华。",
            "药好幸依桐圃近，山安惟畏酒垆赊。",
            "狂思逸客浮沧海，渴想仙人饮绛霞。",
            "欲傍重阳搘策起，菊房新小玉生芽。"
        ],
        "notes": "",
        "id": "deb539690b36a105063edc2c5411b1a6"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "次韵王治臣九日使君席上二章  其一",
        "preface": "",
        "paragraphs": [
            "楚枫丹外客颿稀，水拍长天鴈字垂。",
            "乐事喜逢千日酒，凭高正在九秋时。",
            "吴歈调笑歌杨叶，蛮鼓鉴闳引柘枝。",
            "使骑相逢且留饮，行看卓马辔如丝。"
        ],
        "notes": "",
        "id": "38101ed475fbcf295ce79d541a9f6c3c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "次韵王治臣九日使君席上二章  其二",
        "preface": "",
        "paragraphs": [
            "新安江碧郡楼危，九日登临醉袖垂。",
            "莫笑松筠岁寒地，却胜桃李艳阳时。",
            "清渟酒莹红螺面，窈窕笙攒碧玉枝。",
            "未必尊前叹迟暮，几人如我始牵丝。"
        ],
        "notes": "",
        "id": "c28719482c5da1da44029b5eacb4bc38"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "答延平王八使君望江亭见怀之什",
        "preface": "",
        "paragraphs": [
            "望江亭上望桐江，烟水茫然隔锁窗。",
            "擢第蚤同丹桂树，从军俱在碧油幢。",
            "天遥皓月人千里，书托红鳞锦一双。",
            "开府时多家令瘦，酒旗犹恐未相降。"
        ],
        "notes": "",
        "id": "1fe92758ea2a4270a53be8622afb3a39"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "尽逐鲸鲵埽八区，故人惟我更无余。",
            "云台功将任图画，天上客星闲卷舒。",
            "若把杀人来逐鹿，争似全身归钓鱼。",
            "先生有意羲皇外，不为林泉傲帝居。"
        ],
        "notes": "",
        "id": "50e7e5df3c489779baa72936434de164"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "罢新定至钱塘喜见孙观书记",
        "preface": "",
        "paragraphs": [
            "桐江㧑袂蚤三年，把臂重来讲旧篇。",
            "陌上风尘成底事，鬓边霜雪但悠然。",
            "虬蟠我亦思沧海，鹗荐初方上碧天。",
            "忍把离杯又抛掷，别愁纷泊满春烟。"
        ],
        "notes": "",
        "id": "0829b53320a85a117e35e1a10c0d8106"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "至和中得倅新定今领福唐再经此郡感旧书怀因呈使君刘孝叔",
        "preface": "",
        "paragraphs": [
            "十年前倅北州来，平日风情尚壮哉。",
            "玉水声中寒濯笔，石楠乡里夜衔杯。",
            "可怜白首成何事，犹得红旌向北回。",
            "太守故人应笑我，践言堪媿子陵台。"
        ],
        "notes": "",
        "id": "30ece329a4e0dfa11e3dcc91a35ce045"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "饭芝川村舍",
        "preface": "",
        "paragraphs": [
            "嫩苗苒苒头角秀，柔桑褭褭阴影轻。",
            "茆簷饭起上马去，一声雨后黄鹂鸣。"
        ],
        "notes": "",
        "id": "e20d5c2625c60fda58edaf857126c512"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "宿普光寺",
        "preface": "",
        "paragraphs": [
            "无端未得归林下，又向南方拥使麾。",
            "夜宿禅关更萧洒，一轩寒月照清池。"
        ],
        "notes": "",
        "id": "46dc733dbd889804a012c9696256c6f3"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "宿桐庐县江口",
        "preface": "",
        "paragraphs": [
            "桐庐江水碧，百丈见游鱼。",
            "元是新安水，流从下濑初。",
            "清风寒到底，明月静涵虚。",
            "尘土谁难濯，人心自不知。"
        ],
        "notes": "",
        "id": "1de2305c0cdf8e8a19fdef7e449c394c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "桐庐寺晓钟",
        "preface": "",
        "paragraphs": [
            "扁舟下桐圃，霜月满寒潭。",
            "疏钟一声起，清与天地参。",
            "春容逗万壑，窈窕出层岚。",
            "覊魂不成寐，洗耳涤尘贪。"
        ],
        "notes": "",
        "id": "1b015e11bc440912f7bc27a535d3d446"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "桐江口见雪",
        "preface": "",
        "paragraphs": [
            "无诸地无霜，从古困炎热。",
            "晓出桐江口，喜见群峰雪。",
            "酌酒高颿下，归思满寥泬。",
            "从今不系舟，泛泛老清澈。"
        ],
        "notes": "",
        "id": "79d5b5d8fd5abc6cc0f518c80755b9ca"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "出七里泷口望桐庐县",
        "preface": "",
        "paragraphs": [
            "泷口波自平，沧洲分两溪。",
            "辛勤下百粤，乍出天一涯。",
            "近入桐庐市，潮水滥中泜。",
            "不闻湍濑声，沙鸟浩然飞。",
            "然我两俱适，吾亦浩然归。"
        ],
        "notes": "",
        "id": "5b21e164ea5dd00ef09309c519529707"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "龙门岩",
        "preface": "",
        "paragraphs": [
            "未到子陵台，先见龙门石。",
            "万物镇群峰，闯然耸双壁。",
            "清泉界中道，亢若高门辟。",
            "樵童走深径，渔户掩沈碧。",
            "白首钓鱼郎，不知有行客。"
        ],
        "notes": "",
        "id": "6d46554c8f6518c1fbc6adafec97e314"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "至睦州泊新安江口",
        "preface": "",
        "paragraphs": [
            "前岁过此州，手持七闽节。",
            "虽远更惮劳，揽辔迟明发。",
            "回瞻七里滩，何日榜舟歇。",
            "幸得满三年，解符下瓯粤。",
            "却到新安江，依然旧澄澈。",
            "敛巾照江水，无白可添发。",
            "州人多故吏，罗立皆磬折。",
            "问我此去心，复有何施设。",
            "兴言顾诸老，谢尔相慰说。",
            "此度归来心，可共严陵说。"
        ],
        "notes": "",
        "id": "c906d32c7ab475e5fb231595c54010d8"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "港口渡",
        "preface": "",
        "paragraphs": [
            "三月悲风瑟瑟寒，小船舟檝渡溪难。",
            "日高待得过岸去，回首修篁千万竿。"
        ],
        "notes": "",
        "id": "7eceed2184bb751b6e3add0734f0434d"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "送睦州丁郎中",
        "preface": "",
        "paragraphs": [
            "雨后桐江木叶稀，坐棠无事枕闲欹。",
            "扁舟几认严君钓，古壁多逢沈令诗。",
            "夜静好当轮省宿，晓寒堪忆趁朝时。",
            "山城寂寞郎官贵，想对秋风动所思。"
        ],
        "notes": "",
        "id": "14845aead3d6af1a17ccc617a4b407ce"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "寄睦州朱少卿",
        "preface": "",
        "paragraphs": [
            "何幸乡枌托使麾，忆曾淮澨见风仪。",
            "泉分龙岫成新酿，庙锁琼蕤换旧枝。",
            "二水清涵潭月夜，千峰晴卷雪云时。",
            "向来萧洒称名郡，少缓龚黄次补期。"
        ],
        "notes": "",
        "id": "6716db5e482b43175eba49bbf78abb2c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "经大洋吴氏别业",
        "preface": "",
        "paragraphs": [
            "渐老故人少，与君兹晤言。",
            "方山共邻里，好畤旧田园。",
            "溪色寒生枕，松阴翠入轩。",
            "犹怜巾子在，相对举清尊。"
        ],
        "notes": "",
        "id": "7882d828c1bb4d5cdc41a9149ab67d3c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "新定望湖楼",
        "preface": "",
        "paragraphs": [
            "龙盘山影倒寒流，十里屏风翠入楼。",
            "画笔肯归涵碧手，湖光疑对涌金秋。",
            "主翁爱客排三雅，渔父忘机任直钩。",
            "为访红云遶花岛，满船歌舞按梁州。"
        ],
        "notes": "",
        "id": "1ebdddd71e2b131ae0dba589964f1870"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "同孝叔游萧洒亭",
        "preface": "",
        "paragraphs": [
            "昔日贤侯多兴咏，为怜萧洒复潺湲。",
            "一桥飞处横牛渚，二水清来见浙源。",
            "雨涨瀑泉添岳面，晚晴春草带潮痕。",
            "好风新月相留意，只恐张纲拥使轩。"
        ],
        "notes": "",
        "id": "72f16fe0fe964a1288d36143e037047a"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题思范轩二首  其一",
        "preface": "",
        "paragraphs": [
            "英衮多年去竹轩，更思风节记山樊。",
            "抗言后坐遗忠美，通使河源旧策存。",
            "诗石欲留千古永，棠阴还对一楼繁。",
            "使君才望须相继，莫厌林间驻画轓。"
        ],
        "notes": "",
        "id": "8b2565eec079de81c75291fe4e25935d"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题思范轩二首  其二",
        "preface": "",
        "paragraphs": [
            "天下儒宗不世勋，履声今绝岂重闻。",
            "空余逸韵传流水，犹喜清风在此君。",
            "山倚孔祠分积翠，篆寻严濑挂香云。",
            "接花酬倡将三记，时拂尘篇见旧文。"
        ],
        "notes": "",
        "id": "f9605adb023b65bd04d5216e668b3b5d"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题玉泉",
        "preface": "",
        "paragraphs": [
            "灵源曾记古篇章，飞入霜筠万丈长。",
            "六月林风吹宝瑟，九秋山翠坼银潢。",
            "试茶石鼎云含液，酿酒兵厨菊有香。",
            "到此欲知真玉性，不为圆折本来方。"
        ],
        "notes": "",
        "id": "2706effdd5cf0cb08aad5adc094dd1c7"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "同孝叔游玉泉",
        "preface": "",
        "paragraphs": [
            "石磴松阴一化城，泉源疑透古瑶京。",
            "僧知到耳此根静，客来洗心诸虑清。",
            "星记祥光重璧合，蓝田霁色暮烟生。",
            "潺湲似识君将去，相送出山多别情。"
        ],
        "notes": "",
        "id": "e5b0d7a6048281e6379866f3801e75a2"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "初夏同孝叔游普光寺",
        "preface": "",
        "paragraphs": [
            "鱼跳莲叶青钱小，雪压花枝玉燕参。",
            "细草使轓瞻鹿扰，微风池果落鶑含。",
            "满瓯春茗浮仙露，一点尖峰滴翠岚。",
            "却逐归舟更多景，晚来雌霓挂寒潭。"
        ],
        "notes": "",
        "id": "dd17b6f82c458e20e722ae0abcbab384"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "初夏同孝叔游朱氏园",
        "preface": "",
        "paragraphs": [
            "冻醪卢橘助登临，此地相逢旧有音。",
            "石润自知梅信蚤，池方应为玉流深。",
            "诗成千色排清砌，话久花枝转夕阴。",
            "不见避疆妨底事，月楼归去正龙吟。"
        ],
        "notes": "",
        "id": "a67e92f97a32a6e2ebc2db025dc95959"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "留题千峰榭呈孝叔",
        "preface": "",
        "paragraphs": [
            "君把元英诗集披，群山依旧遶轩墀。",
            "杜陵几醉花前地，谢客曾吟日落时。",
            "雨过荷香兼酒美，云深泉韵透帘迟。",
            "佳名大约称千数，百万岚盘一一奇。"
        ],
        "notes": "",
        "id": "a95b345e5c3b77bad7aaa7a60a9e75ac"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题新定郡斋寄孝叔二首",
        "preface": "",
        "paragraphs": [
            "主人今向日边归，犹有清香满谢池。",
            "为嘱西风莫摇落，不禁顦顇夕阳时。"
        ],
        "notes": "",
        "id": "aa8a8d506d85f3fa466f397661883c79"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "古后池荷",
        "preface": "",
        "paragraphs": [
            "花意知君改外台，乱红飞尽见苍苔。",
            "纵教颜色明年在，前度刘郎肯再来。"
        ],
        "notes": "",
        "id": "c21658dcbf42c5f94b7673232819d894"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "留题玉泉山堂",
        "preface": "",
        "paragraphs": [
            "动非缘境静非禅，物物前尘现四天。",
            "此地筌蹄求妙论，有时璎络献诸仙。",
            "欲梅泉石多秋思，过夏松篁聒昼眠。",
            "一个攒眉招不至，劳师香火漏沈莲。"
        ],
        "notes": "",
        "id": "5e1b9b00cf2cb274d0386f2c55319922"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题新定红渠阁",
        "preface": "",
        "paragraphs": [
            "烟卷龙绡艳格殊，彩霞翻处好风俱。",
            "几杯仙露含秋色，一曲蟾宫在画图。",
            "雨送清香浮酒面，泉飞幽韵透城隅。",
            "州民多有东南美，尽应嘉招入幕无。"
        ],
        "notes": "",
        "id": "4e2636c5ec18f750df14cc327cc6ec18"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "州宅",
        "preface": "",
        "paragraphs": [
            "万叠湖山烟水滨，朱门画戟闲松筠。",
            "登临不踏红尘路，燕寝长居紫府春。",
            "画静欲骖风外驾，夜寒疑是月中身。",
            "我惭白首方怀绂，犹得蓬莱作主人。"
        ],
        "notes": "",
        "id": "34d67a590cebf4c314b63d265579398f"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "赠范吏部",
        "preface": "",
        "paragraphs": [
            "海天东下越王州，碧城缭绕环山丘。",
            "春晴紫翠堆绮屋，日暮烟雨藏朱楼。",
            "禹祠花底金穴峻，贺老门前银汉秋。",
            "何当独把钓竿手，笑拥一艘东去游。"
        ],
        "notes": "",
        "id": "5ff67234b5b2719aa30a00cf68b617b8"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "答王越州蓬莱阁",
        "preface": "",
        "paragraphs": [
            "书报蓬莱高阁成，越山增翠越波明。",
            "云收海上天地静，人在月中金翠横。",
            "游女弄芳珠作珮，仙人度曲玉为笙。",
            "会须长揖浮丘伯，醉听银河秋浪声。"
        ],
        "notes": "",
        "id": "f709462ab3f986c8b4c7cb3aea85dbc8"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "蓬莱阁醉归",
        "preface": "",
        "paragraphs": [
            "蓬莱阁上醉归时，犹索芳樽步步随。",
            "啼鸟似来留翠佩，旁人笑为整花枝。",
            "腰闲半亸黄金印，头上斜欹白接䍠。",
            "拍手向他宾从道，使君未老莫扶持。"
        ],
        "notes": "",
        "id": "023a006c6615a5b58c0f90bb7925ef81"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "西楼晚望",
        "preface": "",
        "paragraphs": [
            "叠岫敛余霞，轻舠簇远沙。",
            "斜阳媚城郭，细柳杂汀花。",
            "两两联归骑，萧萧起暮鸦。",
            "谁知故园兴，闲在使君家。"
        ],
        "notes": "",
        "id": "d51cc47db7b45fa4d62158d5a7c8cba7"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "逍遥堂寓兴",
        "preface": "",
        "paragraphs": [
            "疎竹闲花阴，了无尘土侵。",
            "旌麾千骑长，风月一堂深。",
            "海气生吟榻，烟香披醉襟。",
            "山翁方自得，莫问去留心。"
        ],
        "notes": "",
        "id": "cec5916974f95569c81749ccdd6c5b1c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "小楼独酌",
        "preface": "",
        "paragraphs": [
            "老去春来事事慵，春阴独酌小楼中。",
            "一千里色江南岸，二十四般花信风。",
            "祗有谿山迎醉目，更无尘土倦樊笼。",
            "鹪鹩自得诚堪笑，诗有余狂酒有功。"
        ],
        "notes": "",
        "id": "2799bd54e7d8e9a5bdd5a16eb8cd448c"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "清思堂昼坐",
        "preface": "",
        "paragraphs": [
            "堂上萧然昼户开，澹松疎竹荫苍苔。",
            "白云无事不肯出，幽鸟有时还自来。",
            "何处覆车迷径路，几人缓颊走尘埃。",
            "支离得意谁知我，自对庭花引一杯。"
        ],
        "notes": "",
        "id": "ebe6afe0eb263d5d15a31c54f0d76fa3"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "西楼早望",
        "preface": "",
        "paragraphs": [
            "纤纤初日射西楼，楼上帘旌卷绣钩。",
            "数襞断云秦望晓，一声寒雁鉴湖秋。",
            "烟波憔悴西施国，风月飘零范蠡舟。",
            "莫向登临动怀古，有情多为等闲愁。"
        ],
        "notes": "",
        "id": "39aa0c73e7458213bfcc7f872b927068"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "蓬莱阁闲望写怀",
        "preface": "",
        "paragraphs": [
            "越绝开华国，姚虞启后昆。",
            "昔闻句允霸，今作帝王藩。",
            "地得东南重，山侔岳渎尊。",
            "平湖来万壑，翠袖列千门。",
            "市井鱼盐合，居人组绣繁。",
            "牙旗开物表，州宅倚云根。",
            "六郡趋麟节，三峰出雉垣。",
            "秦游前事废，禹画旧书存。",
            "雁鹜来还去，鲸波吐复吞。",
            "菱歌秋溆远，江信暮潮浑。",
            "石古寒松偃，楼危昼霭昏。",
            "冷光浓可截，秀色净无痕。",
            "露袅还堤柳，风飞列寺旛。",
            "深林藏杞梓，芳径杂兰荪。",
            "巧笑花争艳，嬉游玉鬭温。",
            "画船雕鹢迅，绛袖绮霞翻。",
            "有意皆行乐，无忧可莳萱。",
            "乡惟知俎豆，土亦贲丘樊。",
            "巨舶联艘至，交衢百贷蕃。",
            "敲冰呈巧手，织素竞交鸳。",
            "丽圃红柑亚，通畦紫芋蹲。",
            "茶先春入焙，笋带雪黏盆。",
            "异萼随时坼，清香触处歕。",
            "吴趋慙种蠡，楚些陋湘沅。",
            "往事图难尽，前修孰可援。",
            "风流王与谢，唱和白兼元。",
            "顾我栖儒窦，胡为属使鞬。",
            "迂疎非吏法，蹇浅是辞源。",
            "谬览先生策，谁调伯氏埙。",
            "翦裁迷幅尺，追琢昧玙璠。",
            "学术何曾取，名场辄屡奔。",
            "技甘同鼫鼠，化敢望溟鲲。",
            "将幕闲留滞，乌台误选抡。",
            "埋轮慙避俗，折槛畏当轩。",
            "坎𡒄人奚顾，覊孤舌但扪。",
            "爱书疑有癖，怕事欲无言。",
            "薪米支离叟，蹄盂炙毂髠。",
            "一为华省吏，三驾使君轓。",
            "蹭蹬慵成性，龙钟病愈惛。",
            "因怀邸中绂，来访道山园。",
            "税鞅红尘外，班条碧海垠。",
            "披襟澄沆瀣，缓带涤潺湲。",
            "乐岁欢康洽，高黉礼让敦。",
            "南宫罗俊彦，东箭蔼瑶琨。",
            "退食求凋弊，吹毛析滞寃。",
            "庖刀怯余刃，櫑剑喜平反。",
            "重禄容虚受，期民肯惮烦。",
            "问贤思水薤，教俗养鸡豚。",
            "𫁂䅉西成稻，逍遥北海樽。",
            "吏符多鹤立，僚友尽鸿骞。",
            "讵听棠阴颂，聊袪缿讼諠。",
            "行歌齐系壤，坐啸比啼猨。",
            "洞邃宜招隠，时清耻叫阍。",
            "嗫嚅挥醉笔，伛偻曝晴暾。",
            "蹑险赍长屐，寻幽叱短辕。",
            "穷通方自适，语默且休论。",
            "厌把诗筒发，欣逢酒帟掀。",
            "桔槹肥果茹，竹马戏儿孙。",
            "以此为官业，何由报主恩。",
            "冰霜徒励操，渊谷可惊魂。",
            "蕙帐羞逋客，庭貆鄙素餐。",
            "行当解簪绂，归老白云邨。"
        ],
        "notes": "",
        "id": "2b1a4abc5ff601374e876f13826f59c4"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "春日登望海亭",
        "preface": "",
        "paragraphs": [
            "望海亭前春色深，风光澹澹海沈沈。",
            "潮如世路来还去，山带城芜古到今。",
            "坐见微云生别岸，吟惊幽鸟起层阴。",
            "劝君莫苦凭高望，惊动子牟千里心。"
        ],
        "notes": "",
        "id": "428f6f36283dd1b52ea4d5c2d43a5c0f"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "再题州宅",
        "preface": "",
        "paragraphs": [
            "昔览微之州宅篇，待将屏障写山川。",
            "更看白傅明月句，欲上高楼跨紫烟。",
            "盘纡星斗旁六郡，零落风骚三百年。",
            "乔木自存人自远，可怜香案旧神仙。"
        ],
        "notes": "",
        "id": "7ba1e79f162b89775546e3a20813e1b0"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "清思堂晓雪初霁望飞来山",
        "preface": "",
        "paragraphs": [
            "密雪晓初霁，朝阳霭融融。",
            "隠几高堂上，坐对飞来峰。",
            "梵塔倚天半，楼台出烟中。",
            "岧然金银阙，瑰碧交玲珑。",
            "渐转皎日高，杳杳闻疎钟。",
            "天和发秀彩，灏气如腾虹。",
            "况予世虑疎，久矣渟心胸。",
            "更临物外趣，愈觉万缘空。"
        ],
        "notes": "",
        "id": "ee1309315ceb670f90c053d1c3df62ae"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "西园醉归",
        "preface": "",
        "paragraphs": [
            "向晚西园饮乍阑，山公酩酊上轻鞍。",
            "东方千骑随车出，南国佳人夹路看。",
            "纵目渐迷山色远，回头犹忆水声寒。",
            "归来未放宾游散，更赋新题刻烛观。"
        ],
        "notes": "",
        "id": "27918410673d846441fce596dab2a821"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "鉴湖晚归",
        "preface": "",
        "paragraphs": [
            "会稽太守无事时，缓带长作渔樵嬉。",
            "大航平榻引宾从，谈笑晚从湖上归。",
            "湖边居人望簇簇，湖岸花木情依依。",
            "环峰晻霭天四垂，渌水荡漾双红旗。",
            "城头叠角已平西，船上樽酒含余辉。",
            "冷风徐引江鹄飞，白云回首清猿啼。",
            "渔讴菱棹烟火微，使人却厌千骑随。",
            "归来楼阁上灯后，时觉天风清满衣。"
        ],
        "notes": "",
        "id": "1663d3c90e20a04b02e925e10969eb58"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "会稽山",
        "preface": "",
        "paragraphs": [
            "稽山何崔嵬，奠此东南区。",
            "群山状趋附，万壑流萦纡。",
            "畴昔大禹来，简计天下书。",
            "诸侯率麏至，万玉争凫趋。",
            "防风独强梁，后至行趦趄。",
            "天威不可舍，败骨盈高车。",
            "至今憔悴烟，惨澹藏封隅。",
            "遂令百世后，尊王无异图。",
            "乃知圣人心，赏罚尽贻谟。"
        ],
        "notes": "",
        "id": "a27862721aadbf1286f35269452fe041"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "五云谿醉归",
        "preface": "",
        "paragraphs": [
            "每日谿头醉脸红，归来庭院夕阳中。",
            "依稀听得家人语，扶起五云谿上翁。"
        ],
        "notes": "",
        "id": "204277f77aed8705dd039fe689a3f6e4"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "书应天寺壁",
        "preface": "",
        "paragraphs": [
            "城郭鏁山林，自无尘土侵。",
            "一峰来海上，高塔起天心。",
            "世路有盈缩，灵泉无浅深。",
            "使君今老矣，闲处得闲吟。"
        ],
        "notes": "",
        "id": "2e413ac305c52249d44769d9dce4c985"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题禹庙",
        "preface": "",
        "paragraphs": [
            "宝穴千峰下，严祠一水傍。",
            "夜声沧海近，秋势越山长。",
            "薄葬超前古，贻谋启后王。",
            "万灵何以报，终古咏怀襄。"
        ],
        "notes": "",
        "id": "32492f9f325eef6d7718214a0af3b125"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "访禹穴至阳明洞",
        "preface": "",
        "paragraphs": [
            "宛委山前舣画船，攀萝渐入太霄边。",
            "因寻大禹藏书穴，深入阳明古洞天。",
            "万壑秋光含细籁，数峰寒玉立苍烟。",
            "宝函金篆久稀阔，欲就皇人讲数篇。"
        ],
        "notes": "",
        "id": "e3a6d67b4688e5e2c332084b879460b2"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "早谒禹庙",
        "preface": "",
        "paragraphs": [
            "晓出五云扃，皎日丽初宿雾歛严祠款灵秘。",
            "拂衽天风散，不听。"
        ],
        "notes": "",
        "id": "f2c267ae0f4838cef0604272b6486b98"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "九日蕺山戒珠寺戏呈僚友",
        "preface": "",
        "paragraphs": [
            "秦望山前晓雁斜，蕺山云外看黄花。",
            "谁能蔕芥关心绪，且插茱萸伴物华。",
            "岁计簿书宁有尽，日生公事了无涯。",
            "樽前况有兵厨酒，不待兵厨酒亦赊。"
        ],
        "notes": "",
        "id": "b103631592be6985b54fad4f727a0777"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "书大禹寺壁",
        "preface": "",
        "paragraphs": [
            "萧寺禹祠傍，人闲白日长。",
            "讽经闻海穴，洗钵动湖光。",
            "台殿留风月，烟云起栋梁。",
            "游人晚囘首，松竹自苍苍。"
        ],
        "notes": "",
        "id": "fda7acdc8cd7f3f4403354f4b33eb1bd"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "游大禹寺回马上口占",
        "preface": "",
        "paragraphs": [
            "永日跻云峰，向晚下秋谳。",
            "却望碧城中，楼台翠烟满。",
            "前旌拥归骑，缓辔徐驭隠。",
            "旷望写予心，平波海天远。",
            "顾予畴昔志，本以锄犁挽。",
            "敢望麋鹿资，遘此云龙旦。",
            "金门容窃步，玉殿叨灵睠。",
            "复此千骑来，日逐纷华战。",
            "平生知退意，长畏岁月晚。",
            "行当引初服，还把芰荷翦。"
        ],
        "notes": "",
        "id": "218f5a4d68e397066094e054ca3d7e77"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "寄毛都官",
        "preface": "",
        "paragraphs": [
            "寄问副车毛国镇，别来风味久如何。",
            "蓬莱阁上谁同饮，宛委山前几番歌。",
            "应向兰亭摛彩笔，曾教西子画清蛾。",
            "若还问我今何似，比著前春醉更多。"
        ],
        "notes": "",
        "id": "2c49bbc9ae6831dbbe33ed3c9fab2f01"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "送花赵提刑",
        "preface": "",
        "paragraphs": [
            "蓬莱阁上牡丹开，尽日凭栏望外台。",
            "不敢登门谒樽酒，且教山仆送花来。"
        ],
        "notes": "",
        "id": "7403e42fa1ec6027cca64dcb48e6aee9"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "寄会稽刁景纯学士",
        "preface": "",
        "paragraphs": [
            "雨后稽山紫翠毫，使君千骑压云鼇。",
            "楼台日暖花木丽，河汉夜凉丝竹高。",
            "瀛馆久淹骐骥足，越人今识凤凰毛。",
            "江南老守思离阔，梦想时过白鹭涛。"
        ],
        "notes": "",
        "id": "569e255679d0f7eeeb63d319b0e51360"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "和国镇晚秋斋中见寄",
        "preface": "",
        "paragraphs": [
            "越国风光与众殊，贰车才调世应无。",
            "晴楼对酌云平海，夜榻分题月满湖。",
            "吟啸江山君好手，主张诗酒我非夫。",
            "行当乞挂朱轮去，别作香山九老图。"
        ],
        "notes": "",
        "id": "19f08ac4dece954c0fc049ca7cdab92f"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "得越",
        "preface": "",
        "paragraphs": [
            "尺一除书与会稽，陋儒何以报天辉。",
            "岂惟大幕张红旆，更得全家住翠微。",
            "千骑晚随龙节去，一帆春送鹢舟飞。",
            "支离莫道攘空臂，乞得越州金印归。"
        ],
        "notes": "",
        "id": "eb6d91e9ec126eb14486243bd87f2141"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "清明日",
        "preface": "",
        "paragraphs": [
            "每年每遇清明节，把酒寻花特地忙。",
            "今日江城衰病起，佛前新火一鑢香。"
        ],
        "notes": "",
        "id": "6d9c4cff6703bb2fa18aef11302de903"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "正旦呈诸僚友",
        "preface": "",
        "paragraphs": [
            "拂雾酴酥酒满巡，越山如鬣水如鳞。",
            "日边虽望龙庭远，海上初传凤历新。",
            "好景融融来破雪，和风细细欲黏人。",
            "莫言老守无心计，排比宾僚醉过春。"
        ],
        "notes": "",
        "id": "32bf9a9c092351dd8a31daf693667774"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "腊日喜雪",
        "preface": "",
        "paragraphs": [
            "腊雪常闻百厉销，今年腊日雪飘飘。",
            "山公预喜明年熟，擘画开春买酒瓢。"
        ],
        "notes": "",
        "id": "5fc9aafade9afbbcf596dfd84429337e"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "明月泉",
        "preface": "",
        "paragraphs": [
            "至今千丈松，犹伴数岩雪。",
            "不见纤尘飞，寒泉皓明月。"
        ],
        "notes": "",
        "id": "db673e5679ea9fde5ff6cf9e8696978d"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "赠陈虞卿",
        "preface": "",
        "paragraphs": [
            "东吴王孙归挂冠，玉丝红鲙满雕盘。",
            "狂吟但觉日月久，醉舞不知天地宽。",
            "小圃移花山客瘦，夜窗捣药橘童寒。",
            "新书近日成多少，且告先生旋借看。"
        ],
        "notes": "",
        "id": "9bb102fcb737ced2b859c369cacf1cbd"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "东客从来过虎丘，橘花渡口维扁舟。",
            "阖闾宫殿不可见，但对古塔寒飕飗。",
            "忆昔夫差全胜日，水犀十万横吴钩。",
            "楚山既掘荆人冢，越岭仍将句践囚。",
            "岂谓西施能破国，谁知麋鹿上台游。",
            "唯有吴王在时月，夜深闲照剑池头。"
        ],
        "notes": "",
        "id": "baaf39c92326882b3e79b226be0e79c8"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "沪渎",
        "preface": "",
        "paragraphs": [
            "泛泛松江水，迢迢笠泽边。",
            "万年知禹力，灌溉有余功。"
        ],
        "notes": "",
        "id": "558fa1e62e9c49bf35bd987f83e4d8af"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "苏小小墓",
        "preface": "",
        "paragraphs": [
            "小小仙踪去不还，空标遗冢落人间。",
            "钱塘门地家何地，回首临平隔断山。"
        ],
        "notes": "",
        "id": "1d1d7b398bd65278e5114c7f4c3fd9f8"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "题月波楼",
        "preface": "",
        "paragraphs": [
            "烟波万里浮舟国，云木华亭鹤唳乡。",
            "欲驻野王船一饷，数声风笛肯相将。"
        ],
        "notes": "",
        "id": "797f52f487c614e7c7b8e6acc3b95144"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "令狐太守好权奇，画楼新建月波晖。",
            "风光似逐水仙去，物色如从云汉归。",
            "春澹瀛洲浮海曲，涛惊渤澥起天围。",
            "从今便作月波唱，醉拍姮娥金缕衣。"
        ],
        "notes": "",
        "id": "e0b0d006f1686a19b0859aa5631bcc8d"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "王敦城",
        "preface": "",
        "paragraphs": [
            "晋氏开霸图，潜飞入坚壁。",
            "梦日有余祥，留鞭无旧迹。",
            "虽矜钱凤计，终堕太真策。",
            "不作忠良臣，高城有何益。"
        ],
        "notes": "",
        "id": "ed386456d08fe648340cafa492838e20"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "齐山图",
        "preface": "",
        "paragraphs": [
            "东南真赏有齐山，路隔江湖到者难。",
            "绝笔扫成千仞翠，数峰高挂一堂寒。",
            "林僧旧居云泉侣，刺史今为待从官。",
            "还似东阳重涵碧，丹青写入雍州看。"
        ],
        "notes": "",
        "id": "c943970ebeda46be3d252c6c7898e521"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "遥题钱公辅众乐亭",
        "preface": "",
        "paragraphs": [
            "句章太守钱君倚，湖上新为众乐亭。",
            "花木岂徒游子爱，笙歌长与郡人听。",
            "坐来高韵天风起，饮罢余香夕雨零。",
            "安得凭阑纵吟笔，玉觞遥对数峰青。"
        ],
        "notes": "",
        "id": "1222e35d18669962de3b855e82b5c884"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "游叔虞祠",
        "preface": "",
        "paragraphs": [
            "庙中桐叶手中文，闲读高碑拂素尘。",
            "异陇归禾曾是主，徒林射兕独留神。",
            "关河莫问周秦事，花木谁分汉魏春。",
            "惟有门前旧溪水，秋风幽咽送行人。"
        ],
        "notes": "",
        "id": "b40bb811d9b9217962e6d883e3ba12f2"
    },
    {
        "author": "张伯玉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "红梅花下一樽酒，抛掷清香是负伊。"
        ],
        "notes": "",
        "id": "6c3430a59417a1dd52b421ee8093c5ee"
    }
]