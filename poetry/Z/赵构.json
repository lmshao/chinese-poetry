[
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "中和堂",
        "preface": "",
        "paragraphs": [
            "六龙转淮海，万骑临吴津。",
            "王者本无外，驾言苏远民。",
            "瞻彼草木秀，感此疮痍新。",
            "登堂望稽山，怀哉夏禹勤。",
            "神功既盛大，后世蒙其仁。",
            "愿同越句践，焦思先吾身。",
            "艰难务遵养，圣贤有屈伸。",
            "高风动君子，属意种蠡臣。"
        ],
        "notes": "",
        "id": "0b9b877b9324ecff8e3a2eb1f8463594"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "梅岩",
        "preface": "",
        "paragraphs": [
            "怪石苍岩影翠霞，梅梢疎瘦正横斜。",
            "得因祀事来寻胜，试探春风第一花。"
        ],
        "notes": "",
        "id": "ba837afe1d7033e5c7ee2c5fccf7644e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一",
        "preface": "",
        "paragraphs": [
            "一湖春水夜来生，几叠春山远更横。",
            "烟艇小，钓丝轻，赢得闲中万古名。"
        ],
        "notes": "",
        "id": "3e27b9de7e62acf86baa6031302be936"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其二",
        "preface": "",
        "paragraphs": [
            "薄晚烟林淡翠微，江边秋月已明晖。",
            "纵远抱，适天机，水底闲云片段飞。"
        ],
        "notes": "",
        "id": "f5a3b2462694e144c9821b536348cd82"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其三",
        "preface": "",
        "paragraphs": [
            "雪洒清江江上船，一钱何得买江天。",
            "催短棹，去长川，鱼蟹来倾酒舍烟。"
        ],
        "notes": "",
        "id": "7e775288359afca6f875bc353e88726a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其四",
        "preface": "",
        "paragraphs": [
            "青草开时已过船，锦鳞跃处浪痕圆。",
            "竹叶酒，柳花氊，有意沙鸥伴我眠。"
        ],
        "notes": "",
        "id": "7114c20efe880215db68cc28b2ad1d82"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其五",
        "preface": "",
        "paragraphs": [
            "扁舟小缆荻花风，四合青山暮霭中。",
            "明细火，倚孤松，但愿樽中酒不空。"
        ],
        "notes": "",
        "id": "6ec05b7de15fa7ad609f687f4a352828"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其六",
        "preface": "",
        "paragraphs": [
            "侬家活计岂能名，万顷波心月影清。",
            "倾绿酒，糁藜羹，保任衣中一物灵。"
        ],
        "notes": "",
        "id": "8a1a681b70b9c724611a1758522254b8"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其七",
        "preface": "",
        "paragraphs": [
            "骇浪吞舟脱巨鳞，结绳为网也难任。",
            "纶乍放，饵初沉，浅钓纤鳞味更深。"
        ],
        "notes": "",
        "id": "1f1061d28d37e4b803bea10d6b4b19e6"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其八",
        "preface": "",
        "paragraphs": [
            "鱼信还催花信开，花风得得为谁来。",
            "舒柳眼，落梅腮，浪煖桃花夜转雷。"
        ],
        "notes": "",
        "id": "92a7bb2ad26f17f208f1f0cba131673e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其九",
        "preface": "",
        "paragraphs": [
            "莫莫朝朝冬复春，高车驷马趁朝身。",
            "金拄屋，粟盈囷，那知江汉独醒人。"
        ],
        "notes": "",
        "id": "4c38bd484d50d0094d33cb4b5a2420d3"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一〇",
        "preface": "",
        "paragraphs": [
            "远水无涯山有邻，相看岁晚更情亲。",
            "笛里月，酒中身，举头无我一般人。"
        ],
        "notes": "",
        "id": "2d530f5abcad77c9f0114e99dc554ae5"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一一",
        "preface": "",
        "paragraphs": [
            "谁云渔父是愚翁，一叶浮家万虑空。",
            "轻破浪，细迎风，睡起蓬窗日正中。"
        ],
        "notes": "",
        "id": "17bae5543850482ade7857d931c94de2"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一二",
        "preface": "",
        "paragraphs": [
            "水涵微雨湛虚明，小笠轻蓑未要晴。",
            "明鉴里，縠纹生，白鹭飞来空外声。"
        ],
        "notes": "",
        "id": "e06c9877b7689dd741d11d61597d7e10"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一三",
        "preface": "",
        "paragraphs": [
            "无数菰蒲闲藕花，棹歌轻举酌流霞。",
            "随家好，转山斜，也有孤村三两家。"
        ],
        "notes": "",
        "id": "b531d83efaa7660516ab397f20dfc381"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一四",
        "preface": "",
        "paragraphs": [
            "春入渭阳花气多，春归时节自清和。",
            "冲晓雾，弄沧波，载与俱归又若何。"
        ],
        "notes": "",
        "id": "0fc7ad45044761ce7d86f0266adc4647"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "渔父词  其一五",
        "preface": "",
        "paragraphs": [
            "清湾幽岛任盘纡，一舸横斜得自如。",
            "唯有此，更无居，从教红袖泣前鱼。"
        ],
        "notes": "",
        "id": "6f092006c37f798c0043df725a03d77b"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题丹桂画扇赐从臣  其一",
        "preface": "",
        "paragraphs": [
            "月宫移就日宫栽，引得轻红入面来。",
            "好向烟霄承雨露，丹心一一为君开。"
        ],
        "notes": "",
        "id": "907d75251aa36217e19ac601c3074929"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题丹桂画扇赐从臣  其二",
        "preface": "",
        "paragraphs": [
            "秋入幽丛桂影团，香深粟粟照林丹。",
            "应随王母瑶池晓，染得朝霞下广寒。"
        ],
        "notes": "",
        "id": "b306dd427e0d0ff7a52b01d0f295c21a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "虚堂",
        "preface": "",
        "paragraphs": [
            "虚堂燕坐悄无言，欲断残香冷自烟。",
            "秋色满山林桂静，一轮霜月泻寒泉。"
        ],
        "notes": "",
        "id": "a9aef7fd7532cfee84bbd804b776784a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "崇恩显义院五首  其一",
        "preface": "",
        "paragraphs": [
            "春鶑叶底引圆吭，临罢黄庭日更长。",
            "满院柳花寒食后，旋钻新火𦶟炉香。"
        ],
        "notes": "",
        "id": "432c2ed569c7fb0d02928b73cc55ebef"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "崇恩显义院五首  其二",
        "preface": "",
        "paragraphs": [
            "都城日落马萧萧，雨压春风暗柳条。",
            "天际归艎那可望，只将心寄海门潮。"
        ],
        "notes": "",
        "id": "64b374a9d07f4767eddc5740ebca29d1"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "崇恩显义院五首  其三",
        "preface": "",
        "paragraphs": [
            "松竹幽禽尺素间，恍然真向雪中看。",
            "动摇已自清风足，何况丹青写岁寒。"
        ],
        "notes": "",
        "id": "b932384a1fbfe80dd0a79628d3825b33"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "崇恩显义院五首  其四",
        "preface": "",
        "paragraphs": [
            "管妙弦清韵入神，老人合眼醉醺醺。",
            "成知不及当来曲，犹觉闻时胜不闻。"
        ],
        "notes": "",
        "id": "c520031c724432502812e6f873742aff"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "崇恩显义院五首  其五",
        "preface": "",
        "paragraphs": [
            "海神来过隠风回，浪打天门石壁开。",
            "浙江八月何如此，清似连山喷雪来。"
        ],
        "notes": "",
        "id": "92995e733cb4f7ff25a89ccd684fab5b"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "爽气澄兰沼，秋风动桂林。",
            "露凝千片玉，菊散一丛金。",
            "日岫高低影，云空点缀阴。",
            "蓬瀛不可望，泉石且娱心。"
        ],
        "notes": "",
        "id": "ccb163c0bb880d391de55025e3181702"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "吴郡王冷泉图赞",
        "preface": "",
        "paragraphs": [
            "富贵不骄，戚畹称贤。",
            "扫除膏粱，放旷林泉。",
            "沧浪濯足，风度萧然。",
            "国之元舅，人中神仙。"
        ],
        "notes": "",
        "id": "4f364976aa17b58fa22d47d8c60d2316"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "绍兴己巳南郊礼成",
        "preface": "",
        "paragraphs": [
            "清坛祗谒礼郊丘，辅相贤劳其款留。",
            "初讶密云低复冒，遽看霁景上飞浮。",
            "气回俎豆群工泰，喜入貔貅万马秋。",
            "赫赫天心允昭格，协谋同德頼嘉猷。"
        ],
        "notes": "",
        "id": "b9e8faacaaddc00db4de6e1f699764b2"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "皇甫真人像赞",
        "preface": "",
        "paragraphs": [
            "皇甫高士，眉字列仙。",
            "以道兴世，孰计其年。",
            "闲云在空，孤鹤行天。",
            "掀髯一笑，同乎自然。"
        ],
        "notes": "",
        "id": "63fe1870b612e8549b393f3671d1cd7e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗四首  其一",
        "preface": "",
        "paragraphs": [
            "入门无平田，石路穿细岭。",
            "阴风生涧壑，古木翳浑井。",
            "湛卢谁复见，秋水光耿耿。",
            "铁花秀岩壁，杀气禁蛙黾。",
            "幽幽生公堂，左右立顽矿。",
            "当年或未信，异类服精猛。",
            "胡为百岁后，仙鬼互驰骋。",
            "窈然留清诗，读者为悲哽。",
            "东轩有佳致，云水丽千顷。",
            "熙熙览生物，春意颇凄冷。",
            "我来属无事，暖日相与永。",
            "喜鹊翻初旦，愁鸢蹲落景。",
            "坐见渔樵还，新月溪上影。",
            "悟彼良自咍，归田行可请。"
        ],
        "notes": "",
        "id": "5b5a115f425a9e4f5144264f85d2d314"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗四首  其二",
        "preface": "",
        "paragraphs": [
            "高居大士是龙象，草堂大人非熊罴。",
            "不逢坏衲乞香饭，唯见白头垂钓丝。",
            "鸳鸯终日爱水镜，菡萏晚风凋舞衣。",
            "开径老禅来煮茗，还寻密竹迳中归。"
        ],
        "notes": "",
        "id": "7c42598d9514a249a571351e90b01735"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗四首  其三",
        "preface": "",
        "paragraphs": [
            "陈留春色掩思诗，一日搜肠一百回。",
            "燕子初归风不定，桃花欲动雨频来。",
            "人间多待须微禄，梦里相逢记此杯。",
            "白竹扇前客醉舞，烟村渺渺欠高台。"
        ],
        "notes": "",
        "id": "926c5485e57e2429a4e492bb840a96bb"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗四首  其四",
        "preface": "",
        "paragraphs": [
            "种竹不必高，摇绿当我楹。",
            "向来三家墅，无此笙箫声。",
            "皇天有老眼，为閟十月晴。",
            "护我萧萧碧，伟事邻翁惊。",
            "同林偶落此，相向意甚平。",
            "何须俟迷日，可笑世俗情。",
            "明年万夭矫，穿地听雷鸣。",
            "但恨种竹人，南山合归耕。",
            "他时梦中路，留眼记所更。",
            "苍云屯十里，不见陈留城。"
        ],
        "notes": "",
        "id": "5be57d23e4facf58aaee235b37261c34"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题李唐画赐王都提举并赐长寿酒",
        "preface": "",
        "paragraphs": [
            "恩沾长寿酒，归遗同心人。",
            "满酌共君醉，一杯千万春。"
        ],
        "notes": "",
        "id": "417a1128b0b0bcf132e1055a246ae82a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马麟亭台图卷",
        "preface": "",
        "paragraphs": [
            "后院深沉景物幽，奇花名卉弄春柔。",
            "翠华经岁无游幸，多少亭台废不修。"
        ],
        "notes": "",
        "id": "cf44bf8f623f09c5d88472b9e72589a8"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马麟画",
        "preface": "",
        "paragraphs": [
            "南望青山满禁闱，晓陪鸳鹭正差池。",
            "共爱朝来何处雪，蓬莱宫里拂松枝。"
        ],
        "notes": "",
        "id": "257a9ed029f2e3b14e73d9e6b8580e94"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "徐熙设色花鸟",
        "preface": "",
        "paragraphs": [
            "人言道院属江西，古一真人卧水湄。",
            "可是瑞莲花叶大，载他书册泛涟漪。"
        ],
        "notes": "",
        "id": "61d21f13bc3e96a8a2450d2694b8754c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马远画册五首  其一",
        "preface": "",
        "paragraphs": [
            "桃李无言春告归，落红如海乱鶑啼。",
            "西村渡口斜阳里，渺渺烟波绿拍堤。"
        ],
        "notes": "",
        "id": "08009540fcf64c8c068bb8027de83b53"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马远画册五首  其二",
        "preface": "",
        "paragraphs": [
            "闲来洞口访刘君，缓步轻抬玉线裙。",
            "细白桃花掷流水，更无言语倚彤云。"
        ],
        "notes": "",
        "id": "52d00c5647ded77f3fa077e2e71f5318"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马远画册五首  其三",
        "preface": "",
        "paragraphs": [
            "高山流水意无穷，三尺云弦膝上桐。",
            "默默此时谁会得，坐凭江阁看飞鸿。"
        ],
        "notes": "",
        "id": "8fba7ecca2f4132105718d0b2c0d941c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马远画册五首  其四",
        "preface": "",
        "paragraphs": [
            "月午江空桂花落，华阳道士云衣薄。",
            "石坛香散步虚声，杉露清泠滴栖鹤。"
        ],
        "notes": "",
        "id": "b9e6fe6262eb8f26c0607abc4fa2837a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马远画册五首  其五",
        "preface": "",
        "paragraphs": [
            "不祷自安缘寿骨，人间难得是清名。",
            "浅斟仙酒红生颊，永保长生道自成。"
        ],
        "notes": "",
        "id": "1e8ddcc6035052ea85f1f07bdf7ffcb1"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题画册花草四首 蜡梅",
        "preface": "",
        "paragraphs": [
            "香蜜裁葩分外工，疎枝几点缀雏蜂。",
            "娇黄染就宫粧样，香煖尤宜爱日烘。"
        ],
        "notes": "",
        "id": "c6705420c005bdb1f5d411241b3c04a5"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题画册花草四首 修竹芙蓉",
        "preface": "",
        "paragraphs": [
            "寒花婀娜露凝香，风叶摇秋凤尾凉。",
            "梦入画堂银烛下，翠屏深处隠红粧。"
        ],
        "notes": "",
        "id": "35b09f8972e1f1185a0cd5f4cbd0f003"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题画册花草四首 墨竹",
        "preface": "",
        "paragraphs": [
            "墨花垂兔颕，千古尚漓漓。",
            "翠羽风前叶，秋声雨一枝。",
            "诗题春粉节，䙀脱玉婴儿。",
            "湘浦人何在，空闻凤管吹。"
        ],
        "notes": "",
        "id": "97dd5e745c19706082e8f9732bf910af"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题画册花草四首 雪中山茶",
        "preface": "",
        "paragraphs": [
            "名出本南山，来依琼苑间。",
            "陈主歌前树，杨妃醉后颜。",
            "为嫌脂太赤，故著粉微斑。",
            "共言攀折处，已获宝枝还。"
        ],
        "notes": "",
        "id": "43a83016f8883dcb1ff9f55b81349e09"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题赵伯驹团扇月宫图册",
        "preface": "",
        "paragraphs": [
            "清凉境界火云藏，但觉仙家日更长。",
            "千岁寿松谁宴坐，星君午夜吐光芒。"
        ],
        "notes": "",
        "id": "29c8c03de5b0be6fefb03c993744bf81"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题马麟画册",
        "preface": "",
        "paragraphs": [
            "已过谷雨十六日，犹见牡丹开浅红。",
            "曾不争先及开早，能陪芍药倒薰风。"
        ],
        "notes": "",
        "id": "5e4400952692d60a2c4e6e5d550abf02"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题阎次平小景",
        "preface": "",
        "paragraphs": [
            "西来白水满南池，走马池边日暮时。",
            "桥底荷花无限思，清香乞与路人知。"
        ],
        "notes": "",
        "id": "7aea8200e2d73a89dfe4a2a8123aed2f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "白葛蒲联句",
        "preface": "",
        "paragraphs": [
            "惟不识泥土，堆根抱玉泉。",
            "虽离岩谷伴，也则翠千年。"
        ],
        "notes": "",
        "id": "e57e42e99a1159267364b5df8483b42d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "幸天长赐僧广宝",
        "preface": "",
        "paragraphs": [
            "大界宜春赏，禅门不掩关。",
            "宸游双阙外，僧引百花间。",
            "车马喧长路，烟云浄远山。",
            "观空复观俗，皇鉴此中闲。"
        ],
        "notes": "",
        "id": "5a1ae118eb14f599205c93b14b6db9db"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐僧守璋二首  其一",
        "preface": "",
        "paragraphs": [
            "古寺春山青更妍，长松修竹翠含烟。",
            "汲泉拟欲增茶兴，暂就僧房借榻眠。"
        ],
        "notes": "",
        "id": "4bc55ae0b47adb05b90140d1fe8a269d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐僧守璋二首  其二",
        "preface": "",
        "paragraphs": [
            "久坐方知春昼长，静中心地自清凉。",
            "人言圆觉何曾觉，但见尘劳尽日忙。"
        ],
        "notes": "",
        "id": "d900cd75a473ba3b47711a84e51dc289"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "随宜饮酒聊充腹，取次衣裘亦暖身。",
            "未必得年非瘦薄，无妨长福是单贫。",
            "老龟岂羡牺牲饱，蟠木宁争桃李春。",
            "随分自安心自断，是非何必问闲人。"
        ],
        "notes": "",
        "id": "e8c0ea2a3cbe30a7c4981166302bc61a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "地黄饲老马，可使光鉴人。",
            "吾闻乐天语，喻马施之身。",
            "我衰正伏枥，垂耳气不振。",
            "移栽附沃壤，蕃茂争新春。",
            "沈水得穉根，重汤养陈薪。",
            "投以东阿清，和以北海醇。",
            "崖蜜助甘泠，山姜发芳辛。",
            "融为寒食饧，咽作瑞露珍。",
            "丹田自宿火，渴肺还生津。",
            "愿饷内热子，一洗胸中尘。"
        ],
        "notes": "",
        "id": "859f8430352a3bc9cd5f851ed17a5455"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题唐郑虔山居说听图",
        "preface": "",
        "paragraphs": [
            "言者不知知者默，此语吾闻于老君。",
            "若道老君是知者，缘何自著五千文。"
        ],
        "notes": "",
        "id": "fc1fde7e40bd8f719dcb4d1ef4f12628"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题赵干北窗高卧图",
        "preface": "",
        "paragraphs": [
            "林间无事可装怀，昼睡功劳酒一杯。",
            "残梦不能全省记，半随风雨过东街。"
        ],
        "notes": "",
        "id": "5908e579ff2e7ea927b02e36adeaff6c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题燕文贵柳庄观荷图",
        "preface": "",
        "paragraphs": [
            "万片绿荷流水西，乱风飘雨湿人衣。",
            "前村竹树田家密，时见軥辀屋后飞。"
        ],
        "notes": "",
        "id": "dc58612ad160dc041135c4eb7c576cce"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题刘松年竹楼说听图",
        "preface": "",
        "paragraphs": [
            "小书楼下千竿竹，深火炉前一盏灯。",
            "此处与谁相伴宿，烧丹道士坐禅僧。"
        ],
        "notes": "",
        "id": "2e74b553dc96e3bfa36f6b99ef82e27e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题刘松年画团扇二首  其一",
        "preface": "",
        "paragraphs": [
            "南山晴翠入波光，一派溪声绕路长。",
            "最爱早春沙岸煖，东风轻浪拍鸳鸯。"
        ],
        "notes": "",
        "id": "cc413ec33f10ca0f0e23d99cd4066934"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题刘松年画团扇二首  其二",
        "preface": "",
        "paragraphs": [
            "荷叶如钱三月时，幅巾藜杖一追随。",
            "尔来胜事知多少，惟有风标公子知。"
        ],
        "notes": "",
        "id": "54ba3b0038a5d6e161853e36e276be00"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "题黄筌芙蓉图",
        "preface": "",
        "paragraphs": [
            "照水枝枝蜀锦囊，年年泽国为谁芳。",
            "朱颜自得西风意，不管千林一夜霜。"
        ],
        "notes": "",
        "id": "fbb8cec061627fa0080db7824a3ed867"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐刘能真三首  其一",
        "preface": "",
        "paragraphs": [
            "简易高人道，崇玄性自真。",
            "身常居太极，心已远凡尘。",
            "玉陛辞荣禄，瑶台役鬼神。",
            "辛勤三十载，羡尔道心淳。"
        ],
        "notes": "",
        "id": "da5f754dfcbbc75792e972af2f4d1218"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐刘能真三首  其二",
        "preface": "",
        "paragraphs": [
            "太白巃嵷东南驰，众岭环合青分披。",
            "烟云厚薄皆可爱，木石疎密自相宜。",
            "阳春已归鸟语乐，溪水不动鱼行迟。",
            "生民无不得处所，与兹鱼鸟皆熙熙。"
        ],
        "notes": "",
        "id": "e24d5b56ff6eab7e4484468bff425f06"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐刘能真三首  其三",
        "preface": "",
        "paragraphs": [
            "忆昔辰江阻飓风，于今神马又成龙。",
            "炎兴指日中原复，賸是茅君翊翼功。"
        ],
        "notes": "",
        "id": "a02dfadb8fd9e76e45005aff3d7badf8"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一",
        "preface": "",
        "paragraphs": [
            "大哉圣宣，斯文在兹。",
            "帝王之式，古今之师。",
            "志则春秋，道由忠恕。",
            "贤于尧舜，日月其誉。",
            "维时载雍，戢此武功。",
            "肃昭盛仪，海㝢聿崇。"
        ],
        "notes": "",
        "id": "727a5c7194b04b1be12cf7ff2fedadbd"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二",
        "preface": "",
        "paragraphs": [
            "德行首科，显冠学徒。",
            "不迁不贰，乐道以居。",
            "食埃甚忠，在陋自如。",
            "宜称贤哉，岂止不愚。"
        ],
        "notes": "",
        "id": "a87587aca01f68081096d8622997d60f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三",
        "preface": "",
        "paragraphs": [
            "天经地义，孝哉闵骞。",
            "父母昆弟，莫间其言。",
            "污君不仕，志气轩轩。",
            "复我汶上，出处休焉。"
        ],
        "notes": "",
        "id": "274adbe2fc1438db044454956a6d6259"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四",
        "preface": "",
        "paragraphs": [
            "懿德贤行，有一则尊。",
            "子也履之，成性存存。",
            "骍角有用，犁牛莫论。",
            "刑政之言，惠施元元。"
        ],
        "notes": "",
        "id": "f3ea1fe8061a61b3b44dd8adcd24208f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五",
        "preface": "",
        "paragraphs": [
            "德以充性，行以澡身。",
            "二事在躬，日跻而新。",
            "并驱贤科，得颜与隣。",
            "不幸斯疾，命也莫伸。"
        ],
        "notes": "",
        "id": "6e7c99e302e3a98438928150c8b8e6d4"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六",
        "preface": "",
        "paragraphs": [
            "循良之要，在于有政。",
            "可使为宰，千室百乘。",
            "师门育材，治心扶性。",
            "退则进之，琢磨之柄。"
        ],
        "notes": "",
        "id": "0fdb2768c0f654de500d01e2c9a21590"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其七",
        "preface": "",
        "paragraphs": [
            "道义正己，文学擅科。",
            "为宰武城，联以弦歌。",
            "割鸡之试，牛刀谓何。",
            "前言戏尔，博约则多。"
        ],
        "notes": "",
        "id": "53659313e2b003f6092bdc6312e3e484"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其八",
        "preface": "",
        "paragraphs": [
            "辩以饰诈，言以致文。",
            "苟弗执礼，宜奠释纷。",
            "朽木粪墙，置不足言。",
            "言语之科，粗然有闻。"
        ],
        "notes": "",
        "id": "30e4bd54150e4de6a3944ca347b96dfb"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其九",
        "preface": "",
        "paragraphs": [
            "升堂惟光，千乘惟权。",
            "陵暴知非，委质可贤。",
            "折狱言简，结缨礼全。",
            "恶言不耳，仲尼頼焉。"
        ],
        "notes": "",
        "id": "a68b6e2b2f54d9d462899d2eca7204bd"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一〇",
        "preface": "",
        "paragraphs": [
            "谦德知二，器实瑚琏。",
            "动必几先，孰并其辩。",
            "一使存鲁，五国有变。",
            "终相其主，誉处悠远。"
        ],
        "notes": "",
        "id": "168cff81dc764c802d85dbec00c09564"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一一",
        "preface": "",
        "paragraphs": [
            "文学之目，名重一时。",
            "为君子儒，作魏侯师。",
            "不可后礼，始可言诗。",
            "假盖小嫌，圣亦不疵。"
        ],
        "notes": "",
        "id": "e54db41d311779a7ee6bf86892ad3b83"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一二",
        "preface": "",
        "paragraphs": [
            "礼之有本，子能启问。",
            "大哉斯言，光昭明训。",
            "德辉泰山，诬祭莫奋。",
            "崇兹祀典，盍永令闻。"
        ],
        "notes": "",
        "id": "180c62cf676ec083aa24270ca877e649"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一三",
        "preface": "",
        "paragraphs": [
            "养才以道，圣人兼济。",
            "始谓不仁，问鲍良喜。",
            "寓志农圃，似睽仁义。",
            "学稼之辞，岂姑舍是。"
        ],
        "notes": "",
        "id": "89ac7692973902ba1189932ad0046923"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一四",
        "preface": "",
        "paragraphs": [
            "惟子有道，天与异容。",
            "状虽云恶，德则其丰。",
            "南止江沱，学者云从。",
            "取士自兹，貌或非公。"
        ],
        "notes": "",
        "id": "905b44b229c805772178f1af6ef224fd"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一五",
        "preface": "",
        "paragraphs": [
            "夫孝要道，周训群生。",
            "以纲百行，以通神明。",
            "因子侍师，答问成经。",
            "事亲之实，代为仪刑。"
        ],
        "notes": "",
        "id": "5ad2369edf5873f7f6e75e82d719239e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一六",
        "preface": "",
        "paragraphs": [
            "子长宏度，高出伦辈。",
            "虽在缧绁，知非其罪。",
            "纯德备行，夫子所采。",
            "以子妻之，尤知英概。"
        ],
        "notes": "",
        "id": "40d943c7a89e4d5ad5537c53417b133d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一七",
        "preface": "",
        "paragraphs": [
            "猗尔子上，鲁邦之望。",
            "以德则贵，惟道是唱。",
            "师聪师明，友直友谅。",
            "伯于祝阿，儒风斯畅。"
        ],
        "notes": "",
        "id": "78ffcefda4afa25021e1a9b802f97336"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一八",
        "preface": "",
        "paragraphs": [
            "轼彼穷阎，达士所宾。",
            "邦无道谷，进退孰伦。",
            "敝衣非病，无财乃贫。",
            "赐虽不怿，清节照人。"
        ],
        "notes": "",
        "id": "5f9d7851b0f36d44681b55fdd907347c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其一九",
        "preface": "",
        "paragraphs": [
            "人禀秀德，气貌或同。",
            "而子俨然，温温其容。",
            "两端发问，未答机锋。",
            "以礼节和，斯言可宗。"
        ],
        "notes": "",
        "id": "e35dc72f88cce06ae716ae932123fe5c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二〇",
        "preface": "",
        "paragraphs": [
            "伯夫荥阳，实惟令德。",
            "优入圣门，过不留迹。",
            "道以目传，妙则心识。",
            "倚欤伟欤，后代之则。"
        ],
        "notes": "",
        "id": "2282e0e2c6633b6bceca406c201d4800"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二一",
        "preface": "",
        "paragraphs": [
            "邈矣子季，睢阳是伯。",
            "屏息受业，延教登席。",
            "未践四科，困涉六籍。",
            "祀典载之，好是正直。"
        ],
        "notes": "",
        "id": "80d5b3880f7d1768fcf802c22214c109"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二二",
        "preface": "",
        "paragraphs": [
            "乐善哲士，伯于汧阳。",
            "传道克正，垂名久臧。",
            "执德以洪，用心必刚。",
            "袤广业履，式赞素王。"
        ],
        "notes": "",
        "id": "1e88d95c8f3e07e9f6ea7d57d5e0235f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二三",
        "preface": "",
        "paragraphs": [
            "惟时义方，有子诚孝。",
            "怡怡圣域，俱膺是道。",
            "暮春舞雩，咏歌至教。",
            "师故与之，和悦宜召。"
        ],
        "notes": "",
        "id": "d1471e3829b7775853c5b89e9e857c17"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二四",
        "preface": "",
        "paragraphs": [
            "天清日明，密雨曷有。",
            "师命持盖，子亦善扣。",
            "惟夫子博，三才允究。",
            "学者之乐，所得遂茂。"
        ],
        "notes": "",
        "id": "ee54738bd11b078fd4e02c87cf771d17"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二五",
        "preface": "",
        "paragraphs": [
            "周衰伪隆，政在群公。",
            "廉耻道微，家臣聿崇。",
            "不为屈节，㧑默自容。",
            "子于是时，凛然清风。"
        ],
        "notes": "",
        "id": "d6683c69e249b559a0b698a20042e45c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二六",
        "preface": "",
        "paragraphs": [
            "遐想子期，挟策圣帷。",
            "涉道是嗜，惟士可縻。",
            "在德既贤，在名廼垂。",
            "洋洋之风，逮今四驰。"
        ],
        "notes": "",
        "id": "d202cc5a7d37527f0ac4be55037712a6"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二七",
        "preface": "",
        "paragraphs": [
            "念昔颛孙，商德与隣。",
            "学以干禄，问以书绅。",
            "参前倚衡，忠信是遵。",
            "色取行违，作戒后人。"
        ],
        "notes": "",
        "id": "6f6c5e13fb63b6b4c9a57682ff33b92e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二八",
        "preface": "",
        "paragraphs": [
            "婉彼子羔，受业先圣。",
            "宗庙之问，一出乎正。",
            "克笃于孝，非愚乃令。",
            "师知其生，有辉贤行。"
        ],
        "notes": "",
        "id": "6c29377c91baf42dfcdf901de9e06d62"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其二九",
        "preface": "",
        "paragraphs": [
            "伯兹雩娄，务学实著。",
            "三千之位，七十是预。",
            "匪善莫行，惟德乃据。",
            "纪干前书，式彰厥誉。"
        ],
        "notes": "",
        "id": "f4cf2a17798f7ab38ac5a0b92934498d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三〇",
        "preface": "",
        "paragraphs": [
            "秦有子南，蜚声述作。",
            "守道之渊，成德之博。",
            "范若铸金，契犹发药。",
            "历世明祀，少梁宠爵。"
        ],
        "notes": "",
        "id": "52f52b65f5232f0888d81943e14ac7c9"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三一",
        "preface": "",
        "paragraphs": [
            "惟禽之问，从容其鲤。",
            "求以异闻，诗礼云尔。",
            "请一得三，诚退而喜。",
            "且知将圣，不私其子。"
        ],
        "notes": "",
        "id": "44be7504203fa4b8d6004f47dbc827e7"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三二",
        "preface": "",
        "paragraphs": [
            "室家壮年，无子则逐。",
            "见于信史，全齐之俗。",
            "原本厥初，师言可复。",
            "以学则知，揆之宜笃。"
        ],
        "notes": "",
        "id": "5b12d2ee93ce64ca454d8943a8568654"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三三",
        "preface": "",
        "paragraphs": [
            "纪伯子鲁，圣学是务。",
            "厉己斯的，好问乃裕。",
            "周旋中规，容止可度。",
            "允矣昔贤，后世所慕。"
        ],
        "notes": "",
        "id": "fc19b0c3e0018eaa78abaa9766972efd"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三四",
        "preface": "",
        "paragraphs": [
            "贤行颜叔，亲承尼父。",
            "志锐所期，道尊是辅。",
            "泥在钧陶，木就规矩。",
            "终縻好爵，扬名东武。"
        ],
        "notes": "",
        "id": "436246773e472863a90853017848d82e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三五",
        "preface": "",
        "paragraphs": [
            "在昔石邑，能知所尊。",
            "懋依有德，克述无言。",
            "鼓箧槐市，扬名里门。",
            "此道久视，彼美长存。"
        ],
        "notes": "",
        "id": "4d824d521d58cbc05f401e1d03cdb604"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三六",
        "preface": "",
        "paragraphs": [
            "琅邪之伯，其惟子骄。",
            "微言既彰，德音孔昭。",
            "已观雩舞，同听齐韶。",
            "历千百禩，跂想高标。"
        ],
        "notes": "",
        "id": "317461f6e08209d9856a53e142a46d49"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三七",
        "preface": "",
        "paragraphs": [
            "彼美邽子，先圣是承。",
            "墙仞已及，堂陛将升。",
            "良玉斯琢，寒水必氷。",
            "锡壤平陆，茂实骞腾。"
        ],
        "notes": "",
        "id": "761bc558119a1080fc36f12c29cc3048"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三八",
        "preface": "",
        "paragraphs": [
            "任城建伯，其表曰选。",
            "淑问雅驰，才华清远。",
            "竞辰力行，爱日黾勉。",
            "孔教崇崇，令绪显显。"
        ],
        "notes": "",
        "id": "ff28ed1a1e78a3f42b58ffbd39c7ab80"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其三九",
        "preface": "",
        "paragraphs": [
            "人谁无子，尔嗣标奇。",
            "行为世范，学为人师。",
            "请车诚非，顾匪其私。",
            "千载之下，足以示慈。"
        ],
        "notes": "",
        "id": "82d30c6eaf69e6d9e571474c7fa231ad"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四〇",
        "preface": "",
        "paragraphs": [
            "肃肃曹伯，王室之裔。",
            "积习乐道，切瑳明义。",
            "惟善则主，尔德是类。",
            "史笔有焕，令名永纪。"
        ],
        "notes": "",
        "id": "74c39eb81097bd66fcfe56433e6538b7"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四一",
        "preface": "",
        "paragraphs": [
            "至圣立教，子祺安雅。",
            "擅誉鲁邦，启祚巨野。",
            "炜矣风猷，时哉用舍。",
            "出伦离类，后学是假。"
        ],
        "notes": "",
        "id": "3c0a837bb31b6d6fd9549fa288c2e14d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四二",
        "preface": "",
        "paragraphs": [
            "褒锡朱虚，在器轮舆。",
            "儒室振领，圣门曳裾。",
            "贤业得蕴，美材以摅。",
            "百世不刊，载观成书。"
        ],
        "notes": "",
        "id": "56d524df950741308dc941c6fe25a217"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四三",
        "preface": "",
        "paragraphs": [
            "惟子挺生，道德之门。",
            "佩服至论，鲤则弟昆。",
            "三得三亡，所问殊温。",
            "君子归宓，义不掩恩。"
        ],
        "notes": "",
        "id": "7f62d4519fbd721ceb6f798652603567"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四四",
        "preface": "",
        "paragraphs": [
            "仰止狄皙，抱负渊通。",
            "游泳德化，扬厉素风。",
            "伟识既异，持教乃隆。",
            "厥志茂焉，毖祀无穷。"
        ],
        "notes": "",
        "id": "71cc765a04735cbeadaf164bc4ca6300"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四五",
        "preface": "",
        "paragraphs": [
            "子敛受封，爰居武城。",
            "亹亹其闻，翩翩其英。",
            "抠衣时习，愿学日明。",
            "诞敷孔教，爵里疏荣。"
        ],
        "notes": "",
        "id": "f7212a842b45e2522a490802a5ec267c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四六",
        "preface": "",
        "paragraphs": [
            "刚毅近仁，志操莫渝。",
            "性匪祝𬶍，面岂子都。",
            "有一于此，刚名可图。",
            "云欲则柔，盖生之徒。"
        ],
        "notes": "",
        "id": "3b228da301fa2d6416f28f685cac682e"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四七",
        "preface": "",
        "paragraphs": [
            "式是壤伯，昭乎圣徒。",
            "执经请益，载道若无。",
            "诗书规矩，学问楷模。",
            "得时而驾，领袖诸儒。"
        ],
        "notes": "",
        "id": "512362a4e457eeb3fd1dd113dc28dd63"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四八",
        "preface": "",
        "paragraphs": [
            "开国乘氏，有德斯彰。",
            "叅稽百行，赞理三纲。",
            "自拔行闲，荣名甚光。",
            "在史蔼蔼，历久弥芳。"
        ],
        "notes": "",
        "id": "8994cfba86ccd5b986fdffbf346e88da"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其四九",
        "preface": "",
        "paragraphs": [
            "惟彼子之，锡伯期思。",
            "与贤并进，得圣而师。",
            "彬彬雅道，翼翼令仪。",
            "上目至言，庙食不隳。"
        ],
        "notes": "",
        "id": "6415d651ef2c6ec2356a0ff70daf3309"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五〇",
        "preface": "",
        "paragraphs": [
            "有怀子折，全鲁之彦。",
            "儒行既名，聊伯乃建。",
            "兢兢受道，奕奕峩弁。",
            "懿选嘉访，世享馨荐。"
        ],
        "notes": "",
        "id": "9840bacdf09404dcb8b6e509bc8d273c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五一",
        "preface": "",
        "paragraphs": [
            "先觉既位，簪履并驰。",
            "尚德君子，尔乃兼之。",
            "羿奡可惭，禹稷可师。",
            "三复此道，载观白圭。"
        ],
        "notes": "",
        "id": "92b06270becc8f03ed4b3f1dac82d3f7"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五二",
        "preface": "",
        "paragraphs": [
            "黄伯著祀，公孙是云。",
            "弥缝中道，协辅斯文。",
            "藏修方异，渐渍其勤。",
            "史词不忘，播为清芬。"
        ],
        "notes": "",
        "id": "31487eb5068ef660cb2eeaad8d2f56a7"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五三",
        "preface": "",
        "paragraphs": [
            "兄弟之邦，士有廉庸。",
            "涵泳素教，表揭儒宗。",
            "杏坛探赜，洙泗从容。",
            "作兴一时，莒父其封。"
        ],
        "notes": "",
        "id": "546b4cbbac1946cfd811d3b5eb5547fb"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五四",
        "preface": "",
        "paragraphs": [
            "瑕丘祚邑，子期是为。",
            "亲训有日，广业于时。",
            "四教允隆，五常以持。",
            "比肩俊杰，闻望斯垂。"
        ],
        "notes": "",
        "id": "12909f86a51242b0e27f58cc0161d16f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五五",
        "preface": "",
        "paragraphs": [
            "易之为书，弥合天地。",
            "五十乃学，师则有是。",
            "子能受授，洗心传世。",
            "知机其神，宜被厥祀。"
        ],
        "notes": "",
        "id": "9101949ce54b7c0a2e0ee03ddb8824a5"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五六",
        "preface": "",
        "paragraphs": [
            "手足甚亲，志异出处。",
            "魋将为乱，子廼脱去。",
            "在污能絜，危而有虑。",
            "内省若斯，何忧何惧。"
        ],
        "notes": "",
        "id": "6601ba26178ac82e7137b00887a9a14c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五七",
        "preface": "",
        "paragraphs": [
            "有卫伯玉，夫子与居。",
            "寡过未能，荐赞使乎。",
            "以尸谏君，友则史鱼。",
            "果得进贤，烂然简书。"
        ],
        "notes": "",
        "id": "12b149626dc9663e37fdb93b96428442"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五八",
        "preface": "",
        "paragraphs": [
            "学者行道，敝缊亦称。",
            "使齐光华，偶为肥轻。",
            "周急之言，君子所令。",
            "答问允严，理皆先经。"
        ],
        "notes": "",
        "id": "d1aefafad1a34cd79897418562f5b4fd"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其五九",
        "preface": "",
        "paragraphs": [
            "人有贤否，道有废兴。",
            "子如命何，营营震惊。",
            "季孙虽惑，景伯莫平。",
            "师资一言，秩祀亦惩。"
        ],
        "notes": "",
        "id": "4d339459afd86810a712610bb5413c75"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六〇",
        "preface": "",
        "paragraphs": [
            "仕进之道，要在究习。",
            "具臣而居，咎欲谁执。",
            "斯未能信，谦以有立。",
            "阙里说之，多士莫及。"
        ],
        "notes": "",
        "id": "42897aaa268c40ce98bc74b5b039189b"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六一",
        "preface": "",
        "paragraphs": [
            "君子若人，单父之政。",
            "引肘寤君，放鱼禀令。",
            "傅郭勿获，遂能制命。",
            "百代理邑，用规观听。"
        ],
        "notes": "",
        "id": "5ac9f8a17ecae2fe9ac6166cb3c5cb73"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六二",
        "preface": "",
        "paragraphs": [
            "师席高振，大成是集。",
            "至道克传，贤达斯执。",
            "善道云袤，儒风可立。",
            "渔阳之士，得跂而及。"
        ],
        "notes": "",
        "id": "2750bf1ce9f2dc54f3666a1efda9af30"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六三",
        "preface": "",
        "paragraphs": [
            "侁侁申周，四科与俦。",
            "逸驾文圃，鼓枻儒流。",
            "冠珮既燕，言动允休。",
            "邵陵得封，可想清修。"
        ],
        "notes": "",
        "id": "97ee37f09960bda760caba05fc51ba9a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六四",
        "preface": "",
        "paragraphs": [
            "多能鄙事，圣人曲意。",
            "惟其知之，是以不试。",
            "宗鲁虽友，吊必以义。",
            "尚师嘉言，祀亦罔替。"
        ],
        "notes": "",
        "id": "9b43a9642453084048bdf3e594c2f1d4"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六五",
        "preface": "",
        "paragraphs": [
            "孔父秦父，相尚以力。",
            "俱生贤嗣，相与以德。",
            "是父是子，致诘畴克。",
            "会弁儒林，令名无极。"
        ],
        "notes": "",
        "id": "087ded0effdc19ede711cb234a3848ee"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六六",
        "preface": "",
        "paragraphs": [
            "勉勉子车，封邑淳于。",
            "亲炙避席，唯诺趋隅。",
            "发微既博，雅道是扶。",
            "抑可尚也，不亦美乎。"
        ],
        "notes": "",
        "id": "d93dcec9bc3c5ad740eff617e202fe2a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六七",
        "preface": "",
        "paragraphs": [
            "孰封于萧，实惟子柳。",
            "夙饫格言，克遵善诱。",
            "明德斯馨，贤业所就。",
            "以侑于儒，传芳逾茂。"
        ],
        "notes": "",
        "id": "22c18892130cba5568a921f19f21647a"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六八",
        "preface": "",
        "paragraphs": [
            "雍容子皙，已望堂室。",
            "幼则有造，成则祖述。",
            "文采日化，儒效力弼。",
            "永观厥成，德音秩秩。"
        ],
        "notes": "",
        "id": "af295cd4a5cff1afd728e7e819fdecd5"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其六九",
        "preface": "",
        "paragraphs": [
            "东平子产，性著盛时。",
            "奉师于塾，讲道之微。",
            "答问其敏，婉妙以思。",
            "升降陛廉，尚想英姿。"
        ],
        "notes": "",
        "id": "845c23bd9c9ea24a2213588bc84c90f0"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其七〇",
        "preface": "",
        "paragraphs": [
            "温温子里，入闻至圣。",
            "揽道之华，秉德之柄。",
            "深造阃域，不乖言行。",
            "全齐之封，竹素为盛。"
        ],
        "notes": "",
        "id": "ca75007fee937dd1640bf3e68792e580"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其七一",
        "preface": "",
        "paragraphs": [
            "伯彼临淄，左行称贤。",
            "睎踪十哲，秀颖三千。",
            "心悦诚服，家至户传。",
            "乐只君子，文声益宣。"
        ],
        "notes": "",
        "id": "0906df816dae4024e729293d1cb85c29"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其七二",
        "preface": "",
        "paragraphs": [
            "彭衙高士，经籍是亲。",
            "赞成德艺，协于彜伦。",
            "厎绩圣道，斯肖素臣。",
            "优哉游哉，学以致身。"
        ],
        "notes": "",
        "id": "f764f9ca722ed647395e066cf25983a1"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "文宣王及其弟子赞  其七三",
        "preface": "",
        "paragraphs": [
            "乐氏子声，锡爵昌平。",
            "信道之万，见善乃明。",
            "引领高节，载惟思诚。",
            "先贤聿集，出为时英。"
        ],
        "notes": "",
        "id": "d6efc40e8ea709583c7e9cb2ee113a8f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "赐枢密院楼炤",
        "preface": "",
        "paragraphs": [
            "朕念邦家历万几，幸卿相与久维持。",
            "孜孜广道诹询处，蹇蹇封章纳诲时。",
            "半世奇勋惟我重，一生忠节自天知。",
            "南归奚事将为赠，金石诗篇壮羽仪。"
        ],
        "notes": "",
        "id": "3fc991b7b7797211ae73ff31314eef5f"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天末归帆何处宿，钓船独在蓼花傍。"
        ],
        "notes": "",
        "id": "d4a9886320362db908783ff9c22c2b4d"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "秋江烟暝泊孤舟。"
        ],
        "notes": "",
        "id": "5389374a25292f9761e7f0131f9e8668"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "有美三宫德，无嫌并后心。"
        ],
        "notes": "",
        "id": "fbf0fb125d915b7246cb7f488f955135"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "趁此一轩风月好，橘香酒熟待君来。"
        ],
        "notes": "",
        "id": "39f634438613073a74a091fdc123bd67"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "气回俎豆群工泰，喜入貔貅万马秋。"
        ],
        "notes": "",
        "id": "aacbe6a2cfd15978cd14d739b5b9d534"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "白云断处斜阳转，几曲青山献画屏。"
        ],
        "notes": "",
        "id": "078ae7f8dad3f3ee15efbe4869253f00"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "池上疎烟笼翡翠，水边迟日戏蜻蜓。"
        ],
        "notes": "",
        "id": "34681e52b267fa755a46889b34c0767c"
    },
    {
        "author": "赵构",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "绕池曳杖携双鹤，架水浇花课小奴。"
        ],
        "notes": "",
        "id": "a5928cee3822846f845950671dae374b"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "清湾幽岛任盘纡。",
            "一舸横斜得自如。",
            "惟有此，更无居。",
            "从教红袖泣前鱼。"
        ],
        "notes": "",
        "id": "6f092006c37f798c0043df725a03d77b"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "春入渭阳花气多。",
            "春归时节自清和。",
            "冲晓雾，弄沧波。",
            "载与俱归又若何。"
        ],
        "notes": "",
        "id": "0fc7ad45044761ce7d86f0266adc4647"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "无数菰蒲间藕花。",
            "棹歌轻举酌流霞。",
            "随家好，转山斜。",
            "也有孤村三两家。"
        ],
        "notes": "",
        "id": "c542aa938a5deadcbf55959b7d193446"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "水涵微雨湛虚明。",
            "小笠轻蓑未要晴。",
            "明鉴里，縠纹生。",
            "白鹭飞来空外声。"
        ],
        "notes": "",
        "id": "e06c9877b7689dd741d11d61597d7e10"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "谁云渔父是愚翁。",
            "一叶浮家万虑空。",
            "轻破浪，细迎风。",
            "睡起篷窗日正中。"
        ],
        "notes": "",
        "id": "17bae5543850482ade7857d931c94de2"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "远水无涯山有邻。",
            "相看岁晚更情亲。",
            "笛里月，酒中身。",
            "举头无我一般人。"
        ],
        "notes": "",
        "id": "2d530f5abcad77c9f0114e99dc554ae5"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "暮暮朝朝冬复春。",
            "高车驷马趁朝身。",
            "金拄屋，粟盈囷。",
            "那知江汉独醒人。"
        ],
        "notes": "",
        "id": "33fd7946ba64edf00611206d7dd25e10"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "鱼信还催花信开。",
            "花风得得为谁来。",
            "舒柳眼，落梅腮。",
            "浪暖桃花夜转雷。"
        ],
        "notes": "",
        "id": "92a7bb2ad26f17f208f1f0cba131673e"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "骇浪吞舟脱巨鳞。",
            "结绳为网也难任。",
            "纶乍放，饵初沈。",
            "浅钓纤鳞味更深。"
        ],
        "notes": "",
        "id": "1f1061d28d37e4b803bea10d6b4b19e6"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "侬家活计岂能明。",
            "万顷波心月影清。",
            "倾绿酒，糁藜羹。",
            "保任衣中一物灵。"
        ],
        "notes": "",
        "id": "c1162b612f7727bc64d64bde8beec066"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "扁舟小缆荻花风。",
            "四合青山暮霭中。",
            "明细火，倚孤松。",
            "但愿尊中酒不空。"
        ],
        "notes": "",
        "id": "6ec05b7de15fa7ad609f687f4a352828"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "青草开时已过船。",
            "锦鳞跃处浪痕圆。",
            "竹叶酒，柳花毡。",
            "有意沙鸥伴我眠。"
        ],
        "notes": "",
        "id": "7114c20efe880215db68cc28b2ad1d82"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "云洒清江江上船。",
            "一钱何得买江天。",
            "催短棹，去长川。",
            "鱼蟹来倾酒舍烟。"
        ],
        "notes": "",
        "id": "56e8dc5d9fcaa138675ca715741a8155"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "薄晚烟林澹翠微。",
            "江边秋月已明晖。",
            "纵远舵，适天机。",
            "水底闲云片段飞。"
        ],
        "notes": "",
        "id": "2ddbfb06b306613c73124f1faf7d613f"
    },
    {
        "author": "赵构",
        "dynasty": "宋",
        "type": "词",
        "rhythmic": "渔父词・渔父",
        "title": "",
        "preface": "",
        "paragraphs": [
            "一湖春水夜来生。",
            "几叠春山远更横。",
            "烟艇小，钓丝轻。",
            "赢得闲中万古名。"
        ],
        "notes": "",
        "id": "3e27b9de7e62acf86baa6031302be936"
    }
]