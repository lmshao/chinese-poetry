[
    {
        "author": "曾隶",
        "dynasty": "宋",
        "type": "词",
        "rhythmic": "锁窗寒・琐寒窗",
        "title": "",
        "preface": "",
        "paragraphs": [
            "绣额云横，银钩月小，绿杨庭院。",
            "疏明满幅，永昼未忺高卷。",
            "爱空纹、巧匀曲波，弄晴日色花阴转。",
            "任筛金影碎，轻敲檐玉，碍双飞燕。",
            "凝见。",
            "窗留篆影，六曲雕阑，翠深绛浅。",
            "香风暗度，不隔娇松莺啭。",
            "似无情、重雾下垂，嫩桃想像添笑脸。",
            "望瑶阶、窣地双鸳，注盻金莲远。"
        ],
        "notes": "",
        "id": "7e0e1186fe1870f8c1faca5f0f933fdf"
    }
]