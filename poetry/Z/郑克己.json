[
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "过大浪滩",
        "preface": "",
        "paragraphs": [
            "急浪吹飞雪，鸣篙破晓滩。",
            "异乡人易老，行路古来难。",
            "玉露晨初湿，天河夜不干。",
            "飘流双鬓白，未有一枝安。"
        ],
        "notes": "",
        "id": "3f4a29f9d238c81d175ee7e61f0fe0c4"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "水阁",
        "preface": "",
        "paragraphs": [
            "水阁临堤晚，帘钩暖翠通。",
            "睡惊鶑去后，梦到蝶边空。",
            "春欲从人别，花消昨日红。",
            "多情湖上浪，拍拍恋东风。"
        ],
        "notes": "",
        "id": "f2235f63b4b01818b5be87b062f9bfa9"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "初月",
        "preface": "",
        "paragraphs": [
            "初月当楼动，风帘倚望斜。",
            "光亏微有晕，桂薄不成花。",
            "云淡明林叶，溪清印岸沙。",
            "去年寒露白，旅食在京华。"
        ],
        "notes": "",
        "id": "a5e238567a591a06835ae19d444fa67f"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "水国",
        "preface": "",
        "paragraphs": [
            "水国烟霞客，春来始定居。",
            "老逢人事懒，贫觉旧交疎。",
            "隙影窥蟾滴，芸香散箧书。",
            "西湖风月好，不到一年余。"
        ],
        "notes": "",
        "id": "d271a09efc0feba93b3f6741a6ed7532"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "送中书王舍人使北虏",
        "preface": "",
        "paragraphs": [
            "细马缕金鞍，文星使可汗。",
            "袖中天诏重，帐外节毛寒。",
            "烽火燕城急，尘沙朔野宽。",
            "安边在大体，何必斩楼兰。"
        ],
        "notes": "",
        "id": "771d1baecd13089bc785e4d8fd12409c"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "飘转",
        "preface": "",
        "paragraphs": [
            "飘转未归客，风帆不夜舟。",
            "断云依水定，薄月带沙流。",
            "香倚黄花岸，心清白露秋。",
            "林鸦栖未稳，飞乱北山头。"
        ],
        "notes": "",
        "id": "b42f633fbd96f106be55f1c438d1116b"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "浙江十六夜对月",
        "preface": "",
        "paragraphs": [
            "急桨浮天阔，长江得月迟。",
            "最怜新缺后，全胜未圆时。",
            "夜雪潮千尺，秋风桂一枝。",
            "潜蛟易翻动，怨笛莫惊吹。"
        ],
        "notes": "",
        "id": "ec1d7bbb24ab2e76291bcddc8307204b"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "架壁",
        "preface": "",
        "paragraphs": [
            "架壁珍藏万古书，世间清绝在吾庐。",
            "缘瓶香破分家酿，曲圃云开剪露蔬。",
            "白日渐随秋意短，故人尽向老来疎。",
            "今年种得回蜂菊，乱点东篱玉不如。"
        ],
        "notes": "",
        "id": "3f4fbac666cc27a266f8441b59118bd1"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "青衫",
        "preface": "",
        "paragraphs": [
            "青衫著破禁中罗，楚泽吴江几度过。",
            "仕宦宛如杯水澹，朝廷空有故人多。",
            "渔村疎竹明风旆，烟浦斜阳起暮歌。",
            "欲买田园归海上，此身无奈客愁何。"
        ],
        "notes": "",
        "id": "c4b2e1b1723db5470837ee56eef811d1"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "过李老隠居",
        "preface": "",
        "paragraphs": [
            "南渡中兴老，幽栖日月长。",
            "买山供杖履，引水到池塘。",
            "习懒今成癖，贪杯剩欲狂。",
            "相过旧宾客，不换野衣裳。"
        ],
        "notes": "",
        "id": "495d558b23a033b918247c78f44e2434"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "旅中遇故人",
        "preface": "",
        "paragraphs": [
            "云薄清溪水，天寒黄叶风。",
            "乡关三载别，客路一樽同。",
            "旧事如昨日，问年俱老翁。",
            "相看今古意，泪冷菊花丛。"
        ],
        "notes": "",
        "id": "d1385d08611b1b864a016068d10be8ec"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "别蒋世修",
        "preface": "",
        "paragraphs": [
            "传道贤关客，寻山向会稽。",
            "春风千里别，花路寸心迷。",
            "天倚吴江阔，云随禹穴低。",
            "兰亭得遗墨，为我好封题。"
        ],
        "notes": "",
        "id": "a1cda04e376860f7a126efe3d0e80719"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "系缆",
        "preface": "",
        "paragraphs": [
            "系缆萦回浪，昏林入暮鸦。",
            "水穷人有路，天尽客无家。",
            "蕉叶浮春蚁，鱼歌隔浦沙。",
            "醉眠星斗下，寻梦卜年华。"
        ],
        "notes": "",
        "id": "e071bbc5d7487edbace270c605bc3056"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "忆别",
        "preface": "",
        "paragraphs": [
            "忆别富公子，山桃两度花。",
            "人情皆念旧，客路不如家。",
            "野草连天阔，重山抱日斜。",
            "寄书无过鴈，愁眼眩飞鸦。"
        ],
        "notes": "",
        "id": "3bdfc8553a2131294c02f426e97c4866"
    },
    {
        "author": "郑克己",
        "dynasty": "宋",
        "type": "诗",
        "rhythmic": "",
        "title": "芦花",
        "preface": "",
        "paragraphs": [
            "眇眇临窗思美人，荻花枫叶带鸡声。",
            "夜深吹笛移船去，三十六湾秋月明。"
        ],
        "notes": "",
        "id": "df5cc5a65e6db9422fb7c4d876a5e895"
    }
]