[
    {
        "author": "章才邵",
        "dynasty": "宋",
        "type": "诗",
        "rhythmic": "",
        "title": "题严子陵钓台",
        "preface": "",
        "paragraphs": [
            "短櫂夷犹七里滩，人亡依旧水光寒。",
            "汉家名节君知否，尽在君家一钓竿。"
        ],
        "notes": "",
        "id": "aca83cc4f8e1779dfb3393cda9a0668a"
    },
    {
        "author": "章才邵",
        "dynasty": "宋",
        "type": "诗",
        "rhythmic": "",
        "title": "过清远大家峡",
        "preface": "",
        "paragraphs": [
            "岩头风急树欹斜，溪畔渔樵十数家。",
            "老尽往来名利客，年年秋水映芦花。"
        ],
        "notes": "",
        "id": "15e588a653a8dd671e0c132f06641aa1"
    },
    {
        "author": "章才邵",
        "dynasty": "宋",
        "type": "诗",
        "rhythmic": "",
        "title": "进月堂",
        "preface": "",
        "paragraphs": [
            "不将帘幕碍虚空，为爱清光入室中。",
            "满目尽成金色界，胜游宁羡水晶宫。",
            "世缘淡泊尤相称，心镜圆明总一同。",
            "长照金樽歌酒乐，争如此境乐无穷。"
        ],
        "notes": "",
        "id": "4cfe725b6a0c0cb49279f7911bbcadd8"
    }
]