[
    {
        "author": "赵灌园",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "看尽公卿，都输与、云山居士。",
            "肯掉了、龙章金印，归来闾里。",
            "云染笔头成五色，山来胸次堆空翠。",
            "更结庐、近在白鸥边，弄烟水。",
            "祗恐怕，明天子。",
            "黄纸唤，先生起。",
            "教依前插脚，孔鸾丛里。",
            "岩壑烟沙真作戏，貂蝉衮绣从兹始。",
            "酌凤凰、池沼九天浆，三千岁。"
        ],
        "notes": "",
        "id": "6eb69b51c1866257bbf4a54ae4917154"
    }
]