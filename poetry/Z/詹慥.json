[
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "桐江吊子陵",
        "preface": "",
        "paragraphs": [
            "光武亲从血战回，举朝谁识渭川才。",
            "罴熊果有周王卜，未必先生恋钓台。"
        ],
        "notes": "",
        "id": "616c9d24b6a670401daed13edac38765"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "平生最好月，况此秋夜阑。",
            "长风送荡漾，浩露况团团。",
            "仰头视虚空，光彩如可餐。",
            "星辰歛芒角，河汉收波澜。",
            "更无微云翳，挂此白玉盘。",
            "六合静皎皎，万木凉珊珊。",
            "为尔废昏卧，裴回更漏残。",
            "更登高处坐，历历见湖山。",
            "爽气集冰雪，清心生羽翰。",
            "便欲御泠然，因之游广寒。",
            "一临天池水，沐浴随飞仙。"
        ],
        "notes": "",
        "id": "f2973613e3521348de41176d3c349cc5"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "上巳后一日登快哉亭",
        "preface": "",
        "paragraphs": [
            "上巳信嘉辰，流觞传旧俗。",
            "良游怅不遂，吏局方有属。",
            "东风吹晓雨，万窍嗥林麓。",
            "疑有泊舟人，狂歌河女曲。",
            "逾朝始澄霁，物色如新沐。",
            "城角趋危亭，登临慰幽独。",
            "纷华埽不见，蝴蝶飞平绿。",
            "𥩟倚穷夕曛，悠哉此心目。"
        ],
        "notes": "",
        "id": "e05a1ebac0addbb9dd47352b02654e14"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "客谈荆渚武昌慨然有作",
        "preface": "",
        "paragraphs": [
            "去岁出蜀初东游，峨舸大艑下荆州。",
            "便风转头五百里，吟啸已在黄鹤楼。",
            "戏拈铁笛吹出塞，水涌月落鱼龙愁。",
            "明朝喧传古仙过，碧玉带来黄𫄟裘。",
            "岂知一官自桎梏，簿书期会无时休。",
            "丰城宝剑已化久，我自吐气冲斗牛。",
            "洞庭四万八千顷，蟹舍正对芦花洲。",
            "速脱衣冠挂神武，散发烂醉垂虹秋。"
        ],
        "notes": "",
        "id": "84da6aa9d0be584330b9113b505ce5f8"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "道中寒食",
        "preface": "",
        "paragraphs": [
            "斗粟淹吾驾，浮云笑此生。",
            "有诗酬岁月，无梦到功名。",
            "客里逢归雁，愁边有乱鶑。",
            "杨花不解事，更作倚风轻。"
        ],
        "notes": "",
        "id": "66a3658677b85490423da3f2e8bdcfca"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "舟行遣兴",
        "preface": "",
        "paragraphs": [
            "会稽尚隔三千里，临贺初盘一百滩。",
            "殊俗问津言语异，长年为客歧路难。",
            "背人山岭重重去，照鹢梅花树树残。",
            "酌酒柂楼今日意，题诗船壁后来看。"
        ],
        "notes": "",
        "id": "52898488c7a9c8ac66062519bc6311a4"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "春怀示邻里",
        "preface": "",
        "paragraphs": [
            "断墙著雨蜗成字，老屋无僧燕作家。",
            "剩欲出门追语笑，却嫌归髩著尘沙。",
            "风翻蛛网开三面，雷动蜂窠趁两衙。",
            "屡失南邻春事约，只今容有未开花。"
        ],
        "notes": "",
        "id": "4d02d030d7fec24b0ef3eeac6f4fd75d"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "南浦",
        "preface": "",
        "paragraphs": [
            "南浦随花去，回舟路已迷。",
            "暗香无处觅，日落板桥西。"
        ],
        "notes": "",
        "id": "d6e97490ca687eb139bbcf808ba452c8"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "村鸡已报晨，晓月渐无色。",
            "行人马上去，残灯照空驿。"
        ],
        "notes": "",
        "id": "e85cf8ec852f25ef0f6222198b4378b5"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "寄胡籍溪",
        "preface": "",
        "paragraphs": [
            "雨过溪头鸟篆沙，溪山深处野人家。",
            "门前桃李都飞尽，又见春光到楝花。"
        ],
        "notes": "",
        "id": "a45c715e3033323ff085319f9dc569d0"
    },
    {
        "author": "詹慥",
        "dynasty": "宋",
        "type": "诗",
        "rhythmic": "",
        "title": "渡湘江吊严子陵",
        "preface": "",
        "paragraphs": [
            "光武亲征血战回，举朝谁识渭川才。",
            "熊罴果有周王卜，未必先生恋钓台。"
        ],
        "notes": "",
        "id": "11cfaab62c17fa00f889813f9119bb4a"
    }
]