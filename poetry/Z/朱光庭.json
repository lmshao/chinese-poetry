[
    {
        "author": "朱光庭",
        "dynasty": "宋",
        "type": "诗",
        "rhythmic": "",
        "title": "题福昌寺南轩东壁",
        "preface": "",
        "paragraphs": [
            "节候偶当桐始华，遍寻萧寺喜烟霞。",
            "胜游今幸同三友，仁惠将推及万家。",
            "绿满田畴齐种麦，红藏村坞烂开花。",
            "爱民若副贤侯意，共入声诗与众夸。"
        ],
        "notes": "",
        "id": "92f06652d8185c546c3ae3ecf7c94563"
    },
    {
        "author": "朱光庭",
        "dynasty": "宋",
        "type": "诗",
        "rhythmic": "",
        "title": "华清偶成",
        "preface": "",
        "paragraphs": [
            "骊山秀色古今同，尽入诗人感慨中。",
            "只徇霓裳一曲乐，不知天下乐无穷。"
        ],
        "notes": "",
        "id": "c47f06630a872fbf0956bf535039b9f8"
    }
]