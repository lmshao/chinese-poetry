[
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其一",
        "preface": "",
        "paragraphs": [
            "骥不由穷巷，龙曾演瑞图。",
            "衣传袁道洁，梦接邵尧夫。",
            "四十年全未，三千行岂无。",
            "飘然何太速，愁杀奠生刍。"
        ],
        "notes": "",
        "id": "585d3cd3025c2d3ab7ffecd1110ac1d4"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其二",
        "preface": "",
        "paragraphs": [
            "赠别文章妙，分携六见秋。",
            "真书藏相府，循吏说湖州。",
            "不作三公入，同谁八极游。",
            "朔风吹壮泪，应满藕池头。"
        ],
        "notes": "",
        "id": "575b4d62196c622ced5371b3054a1806"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "挽薛艮斋  其三",
        "preface": "",
        "paragraphs": [
            "有子才而美，知君死不亡。",
            "刀圭徒有验，兵法岂无妨。",
            "玉树新埋没，金丹旧渺茫。",
            "魂兮来止些，极乐在西方。"
        ],
        "notes": "",
        "id": "1ba371c6a2fa858c8ff47f99eb64430a"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "薛氏镜山",
        "preface": "",
        "paragraphs": [
            "我生不是先，偶与前辈隔。",
            "古人犹爱水，况此千丈碧。",
            "孤圆本然明，万象纷如绎。",
            "行吟鬼破胆，坐钓风生腋。",
            "疏梅逞晨妆，漏月印金璧。",
            "奇峰列云影，平桥涨春泽。",
            "四时如劈剪，一照成虚射。",
            "缅想亭中人，屡憩泉上石。",
            "心空见了了，起觅已他适。",
            "吾诗复何言，镜镜如痕迹。"
        ],
        "notes": "",
        "id": "8a4f1b344a678326f681414921a0aa17"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "望君山",
        "preface": "",
        "paragraphs": [
            "大洞黄庭太乙家，君山一叶泛莲花。",
            "南征客认湘灵瑟，北上人疑汉使槎。",
            "尚想飞仙游白鹤，偶于怀袖落青蛇。",
            "玉皇香案真如此，我欲晨奔到广霞。"
        ],
        "notes": "",
        "id": "35727451481c14cde157b4004aa5b291"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "谢康侍郎送米",
        "preface": "",
        "paragraphs": [
            "折腰乡里愧陶潜，五斗黄陈饭莫嫌。",
            "一介古来难取与，先生伤惠我伤廉。"
        ],
        "notes": "",
        "id": "a0f074d11d0535bb043ca92edebf4aea"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "岳阳楼望洞庭",
        "preface": "",
        "paragraphs": [
            "风定空澄气浑然，恍如太极未分前。",
            "只因有浪知为水，若遇无云总是天。",
            "旧说君山张帝乐，新同老木识飞仙。",
            "而今大洞黄庭客，又著题诗记岁年。"
        ],
        "notes": "",
        "id": "620492342a963958f938d5eea1e821a8"
    },
    {
        "author": "甄龙友",
        "dynasty": "宋",
        "type": "诗",
        "rhythmic": "",
        "title": "临安北山大佛头颂",
        "preface": "",
        "paragraphs": [
            "色如黄金，面如满月。",
            "尽大地人，只见一橛。"
        ],
        "notes": "",
        "id": "644f3e3bc72faf46c7513e456086b1b9"
    },
    {
        "author": "甄龙友",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "十月小阳春。",
            "放榜梅花作状元。",
            "重庆礼成三日后，生贤。",
            "第一龙飞不偶然。",
            "劝酒自弹弦。",
            "更著班衣寿老仙。",
            "见说海坛沙涨也，明年。",
            "此夜休嗔我近前。"
        ],
        "notes": "",
        "id": "e08813164c2031fcb2ae14ff23666a19"
    },
    {
        "author": "甄龙友",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "西风新叶堕，南国九秋初。",
            "周天三百六十五度，片云无。",
            "上有迢迢河汉，下有滔滔江水，横载洞庭湖。",
            "一叶放流去，人在浑仪图。",
            "满虚空，张宝盖，缀明珠。",
            "玻璃为地，游戏乾象驾坤舆。",
            "烂醉蓬莱方丈，遍入华严法界，试问夜何如。",
            "北斗转魁柄，东海欲飞乌。"
        ],
        "notes": "",
        "id": "893df18342f796c3bb7e8e266733ef89"
    },
    {
        "author": "甄龙友",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "思远楼前路。",
            "望平堤、十里湖光，画船无数。",
            "绿盖盈盈红粉面，叶底荷花解语。",
            "斗巧结、同心双缕。",
            "尚有经年离别恨，一丝丝、总是相思处。",
            "相见也，又重午。",
            "清江旧事传荆楚。",
            "叹人情、千载如新，尚沈菰黍。",
            "且尽尊前今日醉，谁肯独醒吊古。",
            "泛几盏、菖蒲绿醑。",
            "两两龙舟争竞渡，奈珠帘、暮卷西山雨。",
            "看未足，怎归去。"
        ],
        "notes": "",
        "id": "114a94e9e6717bc4fc1f3ff96975bc52"
    },
    {
        "author": "甄龙友",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "峨眉仙客。",
            "四海文章伯。",
            "来向东坡游戏，人间世、著不得。",
            "去国谁爱惜。",
            "在天何处觅。",
            "但见尊前人唱，前赤壁、后赤壁。"
        ],
        "notes": "",
        "id": "4327ea432a8f79ed29caebdfc3204d68"
    }
]