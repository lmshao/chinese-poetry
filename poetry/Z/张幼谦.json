[
    {
        "author": "张幼谦",
        "dynasty": "宋",
        "type": "诗",
        "rhythmic": "",
        "title": "寄罗惜惜",
        "preface": "",
        "paragraphs": [
            "昔人一别恨悠悠，犹把梅花寄陇头。",
            "咫尺花开君不见，有人独自对花愁。"
        ],
        "notes": "",
        "id": "e9af54d275025aa1a2b96ba4ea92d423"
    },
    {
        "author": "张幼谦",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "同年同日又同窗。",
            "不似鸾凰。",
            "谁似鸾凰。",
            "石榴树下事匆忙。",
            "惊散鸳鸯。",
            "拆散鸳鸯。",
            "一年不到读书堂。",
            "教不思量。",
            "怎不思量。",
            "朝朝暮暮只烧香。",
            "有分成双。",
            "愿早成双。"
        ],
        "notes": "",
        "id": "d036a188cc60ecac5efed5aa4c9f555d"
    },
    {
        "author": "张幼谦",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "去时不由人，归怎由人也。",
            "罗带同心结到成，底事教┾舍。",
            "心是十分真，情没些儿假。",
            "若道归迟打棹篦，甘受三千下。"
        ],
        "notes": "",
        "id": "3eacdd17c717b727f14f7d8fa11f2be8"
    },
    {
        "author": "张幼谦",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "天有神。",
            "地有神。",
            "海誓山盟字字真。",
            "如今墨尚新。",
            "过一春。",
            "又一春。",
            "不解金钱变作银。",
            "如何忘却人。"
        ],
        "notes": "",
        "id": "d96c4f75149af427fd1bcaf98719e9a8"
    }
]