[
    {
        "author": "朱孙",
        "dynasty": "宋",
        "type": "词",
        "rhythmic": "真珠帘",
        "title": "",
        "preface": "",
        "paragraphs": [
            "春云做冷春知未。",
            "春愁在、碎雨敲花声里。",
            "海燕已寻踪，到画溪沙际。",
            "院落秋千杨柳外。",
            "待天气、十分晴霁。",
            "春市。",
            "又青帘巷陌，红芳歌吹。",
            "须这处处东风，又何妨对此，笼香觅醉。",
            "曲尽索馀情，奈夜航催离。",
            "梦满冰衾身似寄。",
            "算几度、吴乡烟水。",
            "无寐。",
            "试明朝说与，西园桃李。"
        ],
        "notes": "",
        "id": "60819d9b3c3a2431d5754d3d709b939a"
    }
]