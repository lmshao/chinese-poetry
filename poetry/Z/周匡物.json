[
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "古镜歌",
        "preface": "",
        "paragraphs": [
            "轩辕铸镜谁将去，曾被良工泻金取。",
            "明月心中桂不生，轻冰面上菱初吐。",
            "蛟龙久无雷雨声，鸾凤空踏莓苔舞。",
            "欲向高台对晓开，不知谁是孤光主。"
        ],
        "notes": "",
        "id": "3c7f038cfe66fd299de8ba687ccb89e5"
    },
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "及第谣",
        "preface": "",
        "paragraphs": [
            "水国寒消春日长，燕莺催促花枝忙。",
            "风吹金榜落凡世，三十三人名字香。",
            "遥望龙墀新得意，九天勅下多狂醉。",
            "骅骝一百三十蹄，踏破蓬莱五云地。",
            "物经千载出尘埃，从此便为天下瑞。"
        ],
        "notes": "",
        "id": "59867cddb8091d88cd74827e87529758"
    },
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "及第后谢座主",
        "preface": "",
        "paragraphs": [
            "一纵东越入西秦，十度闻莺不见春。",
            "试向昆山投瓦砾，便容灵沼濯埃尘。",
            "悲欢暗负风云力，感激潜生草木身。",
            "中夜自将形影语，古来吞炭是何人。"
        ],
        "notes": "",
        "id": "a288042137739c3a47b4be9c1da025cb"
    },
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "自题读书堂",
        "preface": "",
        "paragraphs": [
            "窗外卷帘侵碧落，槛前敲竹向青冥。",
            "黄昏不欲留人宿，云起风生龙虎醒。"
        ],
        "notes": "",
        "id": "b67afb3c6f4d30957c3c47be9d032acc"
    },
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "应举题钱塘公馆",
        "preface": "",
        "paragraphs": [
            "万里茫茫天堑遥，秦皇底事不安桥。",
            "钱塘江口无钱过，又阻西陵两信潮。"
        ],
        "notes": "",
        "id": "2c52fb812bd7e260bc7d077f597b4fa0"
    },
    {
        "author": "周匡物",
        "dynasty": "唐",
        "type": "诗",
        "rhythmic": "",
        "title": "三桥隐居歌",
        "preface": "",
        "paragraphs": [
            "谁家作桥溪水头，茅堂四月如清秋。",
            "白云已过暮山紫，黄鸟不鸣春自幽。",
            "掀髯背向孤舟立，犹记仙源旧曾入。",
            "（近人翁国梁《漳州史迹》亦引此诗「曾」作「会」。",
            "）雨打疎篷醉不知，桃花一夜新流急。",
            "（见《漳州府志》。",
            "末句《漳州史迹》作「桃花一夜急新流」，误。",
            "）。"
        ],
        "notes": "",
        "id": "558fd6138fdf1d5d2dbb2e2468504b56"
    }
]