[
    {
        "author": "郑还古",
        "dynasty": "唐",
        "type": "诗",
        "rhythmic": "",
        "title": "赠柳氏妓",
        "preface": "",
        "paragraphs": [
            "冶艳出神仙，歌声胜管弦。",
            "词轻白纻曲，歌遏碧云天。",
            "未拟生裴秀，如何乞郑玄。",
            "不堪金谷水，横过坠楼前。"
        ],
        "notes": "",
        "id": "c3759352d38f4c69fdd3eeae80cfefc1"
    },
    {
        "author": "郑还古",
        "dynasty": "唐",
        "type": "诗",
        "rhythmic": "",
        "title": "吉州道中",
        "preface": "",
        "paragraphs": [
            "吉州新置掾，驰驿到条山。",
            "薏苡殊非谤，羊肠未是艰。",
            "自惭多白发，争敢竞朱颜。",
            "若有前生债，今朝不懊还。"
        ],
        "notes": "",
        "id": "b8a0dd6229f9b3231acb281c97d2a162"
    },
    {
        "author": "郑还古",
        "dynasty": "唐",
        "type": "诗",
        "rhythmic": "",
        "title": "望思台",
        "preface": "",
        "paragraphs": [
            "谗语能令骨肉离，奸情难测事堪悲。",
            "何因掘得江充骨，捣作微尘祭望思。"
        ],
        "notes": "",
        "id": "88ada28f5a9fc676ddaea76b3822b50c"
    }
]