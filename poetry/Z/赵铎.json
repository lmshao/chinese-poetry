[
    {
        "author": "赵铎",
        "dynasty": "唐",
        "type": "诗",
        "rhythmic": "",
        "title": "玄元皇帝应见贺圣祚无疆",
        "preface": "",
        "paragraphs": [
            "圣主今司契，神功格上玄。",
            "岂唯求[傅]野，更有叶钧天。",
            "审梦西山下，焚香北阙前。",
            "道光尊圣日，福应集灵年。",
            "咫尺真容近，巍峩大象悬。",
            "觞从百寮献，形为万方传。",
            "声教唯皇矣，英威固邈然。",
            "惭无美周颂，徒上祝尧篇。"
        ],
        "notes": "",
        "id": "9dd31880d8e69665be5e610793376c6a"
    }
]