[
    {
        "author": "张琼英",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "太液芙蓉，浑不似、丹青颜色。",
            "常记得、春风雨露，玉楼金阙。",
            "名播兰簪妃后里，晕生莲脸君王侧。",
            "忽一声、颦鼓拍天来，繁华歇。",
            "龙虎散，风云灭。",
            "千古恨，凭谁说。",
            "对山河百二，泪痕沾血。",
            "客馆夜惊尘土梦，宫车晓转关山月。",
            "问嫦娥、垂顾肯相容，同圆缺。"
        ],
        "notes": "",
        "id": "ef6896ec0b1f903a40c38dd3ae4a78bd"
    }
]