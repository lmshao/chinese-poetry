[
    {
        "author": "张荐",
        "dynasty": "唐",
        "type": "诗",
        "rhythmic": "",
        "title": "奉酬礼部阁老转韵离合见赠",
        "preface": "",
        "paragraphs": [
            "移居既同里，多幸陪君子。",
            "弘雅重当朝，弓旌早见招。",
            "植根琼林圃，直夜金闺步。",
            "劝深子玉铭，力竞相如赋。",
            "间阔向春闱，日复想光仪。",
            "格言信难继，木石强为词。"
        ],
        "notes": "",
        "id": "8b8e78055838a6466b5d5f14f5554d48"
    },
    {
        "author": "张荐",
        "dynasty": "唐",
        "type": "诗",
        "rhythmic": "",
        "title": "和潘孟阳春日雪回文绝句",
        "preface": "",
        "paragraphs": [
            "迟迟日气暖，漫漫雪天春。",
            "知君欲醉饮，思见此交亲。"
        ],
        "notes": "",
        "id": "d2be7330d94b2caf8d7ae427ea6e6f1e"
    },
    {
        "author": "张荐",
        "dynasty": "唐",
        "type": "诗",
        "rhythmic": "",
        "title": "享文恭太子庙乐章",
        "preface": "",
        "paragraphs": [
            "三献具举，九旗将旋。",
            "追劳表德，罢享宾天。",
            "风引仙管，堂虚画筵。",
            "芳馨常在，瞻望悠然。"
        ],
        "notes": "",
        "id": "7f0a252ce1225edaf0eba7c384e494f4"
    }
]