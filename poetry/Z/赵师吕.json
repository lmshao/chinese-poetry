[
    {
        "author": "赵师吕",
        "dynasty": "宋",
        "type": "诗",
        "rhythmic": "",
        "title": "过山阴希瓐姪新居",
        "preface": "",
        "paragraphs": [
            "美哉轮奂构华堂，如鸟飞兮接大荒。",
            "广植门墙容驷马，洞开扃户透书香。",
            "满帘湿翠怡情远，入座清晖引兴长。",
            "会见祝言千万载，纷纷燕雀贺高堂。"
        ],
        "notes": "",
        "id": "4610645fbdac4d0e242acc3c538d0d6c"
    },
    {
        "author": "赵师吕",
        "dynasty": "宋",
        "type": "诗",
        "rhythmic": "",
        "title": "贺希瓐姪得男",
        "preface": "",
        "paragraphs": [
            "天潢一派福流长，旅邸重闻夹乌香。",
            "海上蟠桃千古秀，月中仙桂万年芳。",
            "象贤应拟家声振，缮德还期国运长。",
            "端是吾宗能厚积，故生麟凤兆祯祥。"
        ],
        "notes": "",
        "id": "5273d124088e2018f852496e10e35244"
    }
]