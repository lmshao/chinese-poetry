[
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "蛙声似吹雨初足，桑葚欲红风始和。",
            "少妇每忧蚕利薄，老夫惟喜秫苗多。",
            "旧栽花木山鶑识，新买陂塘野鹭过。",
            "此境东风元自好，当年金谷事如何。"
        ],
        "notes": "",
        "id": "d794ee222809f724710cc3949b389f96"
    },
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "送僧归蜀",
        "preface": "",
        "paragraphs": [
            "诗禅寄杖锡，不问道途难。",
            "到水浮杯渡，逢山卸笠看。",
            "悟空诸念寂，传佛一灯寒。",
            "蜀国又归去，令人忆道安。"
        ],
        "notes": "",
        "id": "75c5b3c84e78c4c648ae787052eda5ea"
    },
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "寄悦上人",
        "preface": "",
        "paragraphs": [
            "一锡千峰远，闻师住少林。",
            "云生坐处石，佛见定时心。",
            "清福人间少，红尘山外深。",
            "何当重问讯，来借朱堂吟。"
        ],
        "notes": "",
        "id": "e16aa6c10b9b2aa6fcdb47425d44a5f7"
    },
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "次秋山月上人韵",
        "preface": "",
        "paragraphs": [
            "十指曾弹月下琴，已知太古有遗音。",
            "三乘四谛无非道，万法千门只此心。",
            "得句何妨闻鼓□，□机不复有魔侵。",
            "近来□□□□□，无奈□□三尺深。"
        ],
        "notes": "",
        "id": "7158ac3b5ee8b6dc6b7cecfb1d891415"
    },
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "次僧韵",
        "preface": "",
        "paragraphs": [
            "曾对寒炉细画灰，几番回首重徘徊。",
            "山间已有幽人占，门外宁教俗子来。",
            "老杜句留修觉寺，东坡诗在妙高台。",
            "新凉拟办登山屐，莫待黄花逸兴催。"
        ],
        "notes": "",
        "id": "485b595aada151fecc542400b55cc1a7"
    },
    {
        "author": "周暕",
        "dynasty": "宋",
        "type": "诗",
        "rhythmic": "",
        "title": "闻平湖僧绍义自岭归又入浙",
        "preface": "",
        "paragraphs": [
            "曾写当年送别诗，小窗几度梦魂飞。",
            "句从薝卜林中得，人在梅花岭外归。",
            "礼罢祖师无有相，遍参老宿悟来机。",
            "归舟久驻西湖上，闻道新来景又非。"
        ],
        "notes": "",
        "id": "e3f309847e4a5547a7ad9bc6d128de7a"
    }
]