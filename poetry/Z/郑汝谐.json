[
    {
        "author": "郑汝谐",
        "dynasty": "宋",
        "type": "诗",
        "rhythmic": "",
        "title": "题盱眙第一山",
        "preface": "",
        "paragraphs": [
            "忍耻包羞事北庭，奚奴得意管逢迎。",
            "燕山有石无人勒，却向都梁记姓名。"
        ],
        "notes": "",
        "id": "8e7a422343a73ace5dab4d20a2fa706c"
    },
    {
        "author": "郑汝谐",
        "dynasty": "宋",
        "type": "诗",
        "rhythmic": "",
        "title": "水南寺",
        "preface": "",
        "paragraphs": [
            "徜徉水南寺，青山在指顾。",
            "山中八洞列，天巧于此觑。",
            "谁谓宝方小，方是洞天数。"
        ],
        "notes": "",
        "id": "9fa9c5c932c3646c1fec031cbcb7ca72"
    },
    {
        "author": "郑汝谐",
        "dynasty": "宋",
        "type": "诗",
        "rhythmic": "",
        "title": "题石门洞",
        "preface": "",
        "paragraphs": [
            "每移征棹并云根，便觉幽怀谢世喧。",
            "皓色飞来天际雪，红尘不到水边门。",
            "破荒康乐名犹在，纪胜元章字不存。",
            "但有好山容老子，何须更访武陵源。"
        ],
        "notes": "",
        "id": "8c99cae48d4d1c3524f663146338f47b"
    }
]