[
    {
        "author": "朱广汉",
        "dynasty": "宋",
        "type": "诗",
        "rhythmic": "",
        "title": "过东坡墓",
        "preface": "",
        "paragraphs": [
            "文星落处天地泣，此老已亡吾道穷。",
            "才力谩趋生仲达，功名犹忌死姚崇。",
            "人间便觉无清气，海外何人识古风。",
            "平日万篇谁爱惜，六丁收拾在瑶宫。"
        ],
        "notes": "",
        "id": "0475e8beeb6760276bc8c63ec0a8a768"
    },
    {
        "author": "朱广汉",
        "dynasty": "宋",
        "type": "诗",
        "rhythmic": "",
        "title": "自咏",
        "preface": "",
        "paragraphs": [
            "百万人中隐一身，深如勺水在沧溟。",
            "独醒自负贤人酒，天阔难寻处士星。",
            "照影自怜湖水碧，高吟赢得蜀山青。",
            "城南老树如相问，不枉翻空过洞庭。"
        ],
        "notes": "",
        "id": "4a35273e48dd59ac947c5b9ed6ab8339"
    }
]