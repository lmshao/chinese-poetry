[
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "爱杀潇湘境，山行知几重。",
            "风清秋思重，云淡晓阴浓。",
            "隔水时呼艇，经崖自策筇。",
            "岩扃聊问讯，把酒欠从容。"
        ],
        "notes": "",
        "id": "6541340fa61a1c0012c6c2030a1252ed"
    },
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "飞狐",
        "preface": "",
        "paragraphs": [
            "舞毒山中夸巨蟒，问经岩下化灵狐。",
            "不知昨夜飞鸣处，曾报溪翁到此无。"
        ],
        "notes": "",
        "id": "a60f5b994f9dbdba878887b505e8240e"
    },
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "山谷碑",
        "preface": "",
        "paragraphs": [
            "长记儿童膝下时，便闻山谷澹岩诗。",
            "江湖老矣潇湘过，始得摩挲石罅碑。"
        ],
        "notes": "",
        "id": "f69fd6e9d15c0849e5bd11415d4cfb84"
    },
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "雷神碑",
        "preface": "",
        "paragraphs": [
            "此洞当年本祀雷，栋梁见我忽倾摧。",
            "寺僧为报山灵说，不用惊疑俗客来。"
        ],
        "notes": "",
        "id": "ac598f33485f7d35c78a184aaaa82739"
    },
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "丹𬬻药臼",
        "preface": "",
        "paragraphs": [
            "岩中二子已飞仙，药臼丹𬬻尚俨然。",
            "无奈故乡心正切，末由此地结清缘。"
        ],
        "notes": "",
        "id": "a1fd07d199a7a28c0ab862f54b836fc4"
    },
    {
        "author": "赵立",
        "dynasty": "宋",
        "type": "诗",
        "rhythmic": "",
        "title": "石井",
        "preface": "",
        "paragraphs": [
            "酌泉石井喜无涯，喜与贪泉隔岭西。",
            "况有中秋明夜月，轻舟同载下浯溪。"
        ],
        "notes": "",
        "id": "f228830c6d514a122b95d6b442d3ef6c"
    }
]