[
    {
        "author": "赵伯溥",
        "dynasty": "宋",
        "type": "诗",
        "rhythmic": "",
        "title": "初夏遣闷三绝  其一",
        "preface": "",
        "paragraphs": [
            "何事东皇不暂延，祝融今日遽当权。",
            "匡床睡起浑无语，一握薰风入五弦。"
        ],
        "notes": "",
        "id": "37e69a0de3ffecb401120ba69c9b6ba4"
    },
    {
        "author": "赵伯溥",
        "dynasty": "宋",
        "type": "诗",
        "rhythmic": "",
        "title": "初夏遣闷三绝  其二",
        "preface": "",
        "paragraphs": [
            "日脚初长雨满川，杜鹃声老夕阳天。",
            "予心底愠难为解，故向南风奏管弦。"
        ],
        "notes": "",
        "id": "bf941707516e1aef1adea4f4beb6a566"
    },
    {
        "author": "赵伯溥",
        "dynasty": "宋",
        "type": "诗",
        "rhythmic": "",
        "title": "初夏遣闷三绝  其三",
        "preface": "",
        "paragraphs": [
            "运行南陆赤精然，阁外新篁箨未蠲。",
            "冉冉绿阴刚昼永，焦桐谩欲继薰弦。"
        ],
        "notes": "",
        "id": "5c27bd4f80222fec1969eb77697ba044"
    },
    {
        "author": "赵伯溥",
        "dynasty": "宋",
        "type": "诗",
        "rhythmic": "",
        "title": "读先大人伐金遗疏",
        "preface": "",
        "paragraphs": [
            "□□无情不可亲，年年遣使浪填津。",
            "武侯会有两篇表，读罢令人泪满巾。"
        ],
        "notes": "",
        "id": "db34ce9154ee86de05976697d8035d49"
    },
    {
        "author": "赵伯溥",
        "dynasty": "宋",
        "type": "诗",
        "rhythmic": "",
        "title": "宿斋堂",
        "preface": "",
        "paragraphs": [
            "灯前孤影吊焭焭，为忆亲恩未有穷。",
            "夜半子规啼血处，陡闻涧底鼓松风。"
        ],
        "notes": "",
        "id": "5ecd849f78bfcc3e8b594531ccc9d53a"
    }
]