[
    {
        "author": "张异",
        "dynasty": "宋",
        "type": "诗",
        "rhythmic": "",
        "title": "题梅坛  其一",
        "preface": "",
        "paragraphs": [
            "上疏归来日已西，山中旋制薜萝衣。",
            "谋身岂为金丹秘，去国应知火祚移。",
            "风露满林蝉几蜕，松杉遶屋鹤孤飞。",
            "瓣香仆仆非公愿，自有忠诚天地知。"
        ],
        "notes": "",
        "id": "6ccffe0872b13fb74c1fd35226fcd242"
    },
    {
        "author": "张异",
        "dynasty": "宋",
        "type": "诗",
        "rhythmic": "",
        "title": "题梅坛  其二",
        "preface": "",
        "paragraphs": [
            "古树枯藤知几年，衣冠来此岂徒然。",
            "波涛平地难回首，风雨深山且熟眠。",
            "吾道有灵终用世，此心无愧可通天。",
            "功名分定从吾好，未许驱驰效执鞭。"
        ],
        "notes": "",
        "id": "86d86aad91569becf6b463ef2d92f1f7"
    }
]