[
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "题洞霄",
        "preface": "",
        "paragraphs": [
            "巑屼列千峰，一柱屹翘楚。",
            "回复蕴奇秀，有此云霞所。",
            "岩封五里雾，松撼半天雨。",
            "深知境未穷，正欠惊人语。"
        ],
        "notes": "",
        "id": "d91d1ba4e5fca9438e4c454d78d6c3b6"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "洞府日月闲，风景自清楚。",
            "九关启天钥，容我朝帝所。",
            "清缘宿仙馆，梦碎石泉雨。",
            "明朝得羊珠，试向张华语。"
        ],
        "notes": "",
        "id": "0d7408a6f7083beffe2269db59ee0795"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 天关锁",
        "preface": "",
        "paragraphs": [
            "云墉高嵯峨，七蕤衔铜环。",
            "有象非有质，真俦得跻攀。",
            "九天著通籍，保我玉炼颜。",
            "英英青旄节，悠悠款灵关。"
        ],
        "notes": "",
        "id": "5aa6f2241b40cd2d54ceb0616f2869d1"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 藏云锁",
        "preface": "",
        "paragraphs": [
            "灵根鬰三素，一气同氤氲。",
            "冉冉霄上游，永离嚣尘熏。",
            "空体含五华，霞贯泥丸君。",
            "镮刚尔何神，摄身混祥云。"
        ],
        "notes": "",
        "id": "f12a859abac690e27d0047af1c175756"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 凌虚锁",
        "preface": "",
        "paragraphs": [
            "太空本无形，天衢迥萧疎。",
            "火炼身弥轻，意行神已如。",
            "飘飘跨倒景，棽丽舞云裾。",
            "无碍故逍遥，洒然翔清墟。"
        ],
        "notes": "",
        "id": "73fb1fcad65fea56d201ef466365f5b4"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 通真锁",
        "preface": "",
        "paragraphs": [
            "五岳皆积骨，千霜永难晨。",
            "胡为甘短景，不悟丹台春。",
            "至道岂在烦，录精练胎津。",
            "六六琴心文，一悟通玄真。"
        ],
        "notes": "",
        "id": "3537b6bf4cf6168fe72c75d7b24cc2ac"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 龙吟锁",
        "preface": "",
        "paragraphs": [
            "矫首东方宫，变化何由寻。",
            "神用妙难拟，飚电赫森森。",
            "雨施不为功，云从本无心。",
            "人间谩怀想，戛钵希雷吟。"
        ],
        "notes": "",
        "id": "9c6e65082757c4beb39574027eb98149"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 洞微锁",
        "preface": "",
        "paragraphs": [
            "大道不容言，有滞还有鞿。",
            "返本含元造，竟达无上机。",
            "希夷绝视听，得一众甫归。",
            "向来寝虚师，至诀殊精微。"
        ],
        "notes": "",
        "id": "d1b3ef26cc079855d47f636d8ceb8c0d"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 云璈锁",
        "preface": "",
        "paragraphs": [
            "悠悠劫为朝，万民恣遨游。",
            "三山眇如块，举步身弥高。",
            "绛宫近咫尺，天风度骚骚。",
            "至音非笙歌，泠然八琅璈。"
        ],
        "notes": "",
        "id": "20aa1227dfcbc9a691fa23c4ee1f1281"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 朝元锁",
        "preface": "",
        "paragraphs": [
            "煌煌玉京阙，瑞霭纷天垣。",
            "严扈森虎兵，金朱焕灵门。",
            "星弁集万真，龙旗间华旛。",
            "齐心洁形神，稽首朝混元。"
        ],
        "notes": "",
        "id": "4b7ec066f0a5237bf9672ec2d38b9e9f"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "敬和九锁步虚词 飞鸾锁",
        "preface": "",
        "paragraphs": [
            "渐入云霄径，清气逼人寒。",
            "欲学长生诀，先过此重坛。",
            "无屋堪𥩟足，有地可藏丹。",
            "遥瞻深锁处，时见遶飞鸾。"
        ],
        "notes": "",
        "id": "29d53f7dac4a2b81887fed2ef60b1886"
    },
    {
        "author": "赵汝湜",
        "dynasty": "宋",
        "type": "诗",
        "rhythmic": "",
        "title": "赠羽人何授",
        "preface": "",
        "paragraphs": [
            "秋水为神玉为骨，片云出洞游虚碧。",
            "𥩟看他年鹤驾归，显彼青天与白日。"
        ],
        "notes": "",
        "id": "5c1b73cdf4cae6ff562865521241c956"
    }
]