[
    {
        "author": "赵师恕",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "睠此岩壑胜，领客共登临。",
            "危栈临不测，巇涂历𡼭嵚。",
            "俯仰极高低，上下穷幽深。",
            "来登空明山，千崖正沉沉。",
            "下瞰清罗江，古木鬰萧森。",
            "清风万里来，层云荡孤襟。",
            "有客可共赋，有酒可自斟。",
            "此景岂易得，此乐岂易寻。",
            "吾生今老矣，遁迹归穷岑。",
            "一棹下潇湘，此别意难任。",
            "别后无相忘，诗成寄邮音。"
        ],
        "notes": "",
        "id": "8ae520cbebdaafd508323430b1b69557"
    }
]