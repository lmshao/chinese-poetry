[
    {
        "author": "张夫人",
        "dynasty": "宋",
        "type": "诗",
        "rhythmic": "",
        "title": "哭魏夫人",
        "preface": "",
        "paragraphs": [
            "香散帘帏寂，尘生翰墨闲。",
            "空传三壶誉，无复内朝班。"
        ],
        "notes": "",
        "id": "2ac190d46ec00dbfa32155d888cbd4a4"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "辘轳晓转素丝绠，桐声夜落苍苔塼。",
            "涓涓吹溜若时雨，濯濯佳蔬非用天。",
            "丈夫不解此中意，抱瓮当时徒自贤。"
        ],
        "notes": "",
        "id": "4c72d52e9bc2540d01b66c3a44c713af"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "拜新月",
        "preface": "",
        "paragraphs": [
            "拜新月，拜月出堂前。",
            "暗魄初笼桂，虚弓未引弦。",
            "拜新月，拜月妆楼上。",
            "鸾镜始安台，蛾眉已相向。",
            "拜新月，拜月不胜情，庭花风露清。",
            "月临人自老，人望月长明。",
            "东家阿母亦拜月，一拜一悲声断绝。",
            "昔年拜月逞容辉，如今拜月双泪垂。",
            "回看众女拜新月，却忆红闺年少时。"
        ],
        "notes": "",
        "id": "c051864ae6d81292e07eca473197e225"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "霭霭芳春朝，雪絮起青条。",
            "或值花同舞，不因风自飘。",
            "过尊浮绿醑，拂幌缀红绡。",
            "那用持愁玩，春怀不自聊。"
        ],
        "notes": "",
        "id": "31bf9cb9edbec030d8fae606cf1e9b30"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "拾得韦氏花钿以诗寄赠",
        "preface": "",
        "paragraphs": [
            "今朝妆阁前，拾得旧花钿。",
            "粉汚痕犹在，尘侵色尚鲜。",
            "曾经纤手里，拈向翠眉边。",
            "能助千金笑，如何忍弃捐。"
        ],
        "notes": "",
        "id": "0410b2a3913626dc2193e7cc32bba961"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "诮喜鹊",
        "preface": "",
        "paragraphs": [
            "畴昔鸳鸯侣，朱门贺客多。",
            "如今无此事，好去莫相过。"
        ],
        "notes": "",
        "id": "e5955a06511d18346e89bf1fade08234"
    },
    {
        "author": "张夫人",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "游蜂乍起惊落墀，黄鸟衔来却上枝。",
            "临风重回首，掩泪向庭花。",
            "镜中春色老，枕前秋夜长。"
        ],
        "notes": "",
        "id": "999fd5c6b6859c6125019e0b86dba352"
    }
]