[
    {
        "author": "赵良坦",
        "dynasty": "宋",
        "type": "诗",
        "rhythmic": "",
        "title": "与永嘉僚友饯别",
        "preface": "",
        "paragraphs": [
            "霏霏细雨湿溪桥，雨霁溪清野趣饶。",
            "把臂忽惊分袂早，登程不惮去途遥。",
            "马嘶烟树和愁惨，帆挂仙舟类羽飘。",
            "不尽尊间贤圣酒，何时重对此酕醄。"
        ],
        "notes": "",
        "id": "16c7fe0bfa859f308a16bbef4ddbbfe3"
    },
    {
        "author": "赵良坦",
        "dynasty": "宋",
        "type": "诗",
        "rhythmic": "",
        "title": "狱中附家二首  其一",
        "preface": "",
        "paragraphs": [
            "不才离别已多时，脉脉关河入梦思。",
            "万种闲情诗易遣，一腔愁绪酒难移。",
            "风迥过雁乡书断，月满圜扉夜漏迟。",
            "臣子立身忠与孝，此心期不愧丹墀。"
        ],
        "notes": "",
        "id": "397970f670d33c825c3e4ea2bb5176c9"
    },
    {
        "author": "赵良坦",
        "dynasty": "宋",
        "type": "诗",
        "rhythmic": "",
        "title": "狱中附家二首  其二",
        "preface": "",
        "paragraphs": [
            "一著南冠二载余，安危不必问何如。",
            "精金百炼钢还锐，劲竹三冬节不枯。",
            "对月欲同鹃带血，临风会有雁传书。",
            "瓦杯冷落孤灯里，几度吞声祇自吁。"
        ],
        "notes": "",
        "id": "fa3be25b6d7c1bfab799b0e06f2e446a"
    }
]