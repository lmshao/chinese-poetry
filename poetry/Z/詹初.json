[
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "有怀",
        "preface": "",
        "paragraphs": [
            "闲居忽有怀，怅然令心恫。",
            "世人尚浮沉，君子难苟同。",
            "是以盖世贤，飘然返山中。",
            "栖迟竹林下，明道善其躬。",
            "如何彼之子，居常起波风。",
            "屈原泣泽畔，仲尼悲道穷。",
            "贤圣尚如此，吾身那可容。"
        ],
        "notes": "",
        "id": "c6662835324a797a9e8fcb72ba218368"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "白云冉冉度南园，绿柳明花处处然。",
            "云物无心心自适，优游无我我忘年。"
        ],
        "notes": "",
        "id": "94db08c80921fcc5f692d23f44f930f1"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "新春",
        "preface": "",
        "paragraphs": [
            "岁月新更又一春，迎春还是旧年人。",
            "愿除旧妄生新意，端与新年日日新。"
        ],
        "notes": "",
        "id": "239caec26f161a506fa35d353adb24b2"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "秋至",
        "preface": "",
        "paragraphs": [
            "方趁夏日永，不知秋已清。",
            "秋清岁即晚，吾道终何成。"
        ],
        "notes": "",
        "id": "34ff368fcc619a9f50ad332936aa282e"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "训子",
        "preface": "",
        "paragraphs": [
            "呼尔群儿，示尔儿知。",
            "俭则本立，学则智资。",
            "时逐勿逐，古圣是规。",
            "守道安贫，我所慕思。",
            "竞势趋豪，我心实悲。",
            "毋谓放巧，毋谓谨痴。",
            "毋谓恶小，乃以自欺。",
            "毋谓善小，弃而不为。",
            "为善去恶，奋志乘时。",
            "少壮不力，老大何追。",
            "尔父虽昧，所言则宜。",
            "永以为训，无为我遗。"
        ],
        "notes": "",
        "id": "c8364fd6c16e451a9968a6c447d32855"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "求心斋",
        "preface": "",
        "paragraphs": [
            "生生天地心，吾人秉其真。",
            "虚灵无一物，纯然惟元仁。",
            "如何彼放失，物欲共沉沦。",
            "客感乃为主，本主翳埃尘。",
            "鉴此去物欲，而求我真纯。",
            "求之真即见，端然还在身。",
            "祗恐物与欲，乘间复来侵。",
            "念兹心益奋，日夜终惟寅。",
            "戒惧与谨独，式用存吾神。",
            "于焉生生意，始与天地伦。"
        ],
        "notes": "",
        "id": "fdc1d39cbc2828e5ce176cf575de0f4a"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "有感",
        "preface": "",
        "paragraphs": [
            "世道已趋末，人心觉更殊。",
            "逐逐在势利，权势竞吹嘘。",
            "忠言翻为怨，成风在谄谀。",
            "谄谀势立至，势去还踌躇。",
            "小人夸得志，君子思归欤。",
            "不忍同世浊，深山高结庐。",
            "闭门守吾拙，势利安可居。",
            "势利一时荣，时过祸反予。",
            "不如守贫贱，履道常坦如。",
            "所以介然志，三公不易诸。"
        ],
        "notes": "",
        "id": "aead5be882f8db1e8c6fb0e573835a29"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "闻杵",
        "preface": "",
        "paragraphs": [
            "静夜无人语，何处送杵声。",
            "米以杵而出，杵以多而精。",
            "小事尚如此，况于吾性成。",
            "所以古圣贤，寝食不遑宁。"
        ],
        "notes": "",
        "id": "ff203d0341acc4104b2f6189902b8631"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "读李敬业传",
        "preface": "",
        "paragraphs": [
            "闲笑唐明主，深怜李𪟝忠。",
            "如何一谄献，便使百年恫。",
            "武后兴唐乱，英公奋义戎。",
            "那知成祸者，祸惨亦归躬。"
        ],
        "notes": "",
        "id": "05b2594ba781a5ce47e53539a16f7094"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "惜日",
        "preface": "",
        "paragraphs": [
            "吾闻古君子，发愤竞分阴。",
            "漫以一朝逸，终辜百岁心。",
            "嫌秋昼短入，爱夏刻长临。",
            "三省吾身过，专诚学子参。"
        ],
        "notes": "",
        "id": "fd5cd40e701f89d4795d926cf59f615d"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "窗树",
        "preface": "",
        "paragraphs": [
            "雨过窗前树，天然生意新。",
            "枝条枯昨日，萌蘗长今晨。",
            "根本原无改，濡滋自有神。",
            "静看微物理，应识养心真。"
        ],
        "notes": "",
        "id": "290cbee9d057c104a33b2921e7e06651"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "书怀  其一",
        "preface": "",
        "paragraphs": [
            "小谿流水自悠悠，策杖南林入早秋。",
            "随地人生俱可乐，浮云富贵复何求。"
        ],
        "notes": "",
        "id": "b5554003d2d11d4b127553d8a15e522f"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "书怀  其二",
        "preface": "",
        "paragraphs": [
            "独坐终日闭寒庐，回首生年五十初。",
            "岁月不知垂老至，惟从愤乐自如如。"
        ],
        "notes": "",
        "id": "39036b67c97bd8b96eed2b4db5cc0d21"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "何须身外更求荣，荣在吾身尔自轻。",
            "但得仁荣真尊爵，荣华世上总虚名。"
        ],
        "notes": "",
        "id": "95e75011a5fe9d994d4f077a802b89af"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "桃花灼灼鬭春芳，一见如云满目光。",
            "不识冬来霜雪徧，芳意争似竹松长。"
        ],
        "notes": "",
        "id": "a5ad774409d40e44783d03e990badcad"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "万木枯岁晚，寒梅独不移。",
            "幽香对白雪，清景月明时。"
        ],
        "notes": "",
        "id": "4405a94380e92d599ceb21adda348893"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "心如谷种",
        "preface": "",
        "paragraphs": [
            "人心如谷种，生生本无时。",
            "虽然有生意，培养贵自知。",
            "不耘诚为昧，揠苗良可悲。",
            "戒病复有事，苗秀实可期。"
        ],
        "notes": "",
        "id": "81af3428b704b534f82f5c53b39343c9"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "凿流塘二首  其一",
        "preface": "",
        "paragraphs": [
            "门前凿三塘，流水常不息。",
            "逝者诚如斯，间断伊谁忒。"
        ],
        "notes": "",
        "id": "48711b5668c69f8ec0ef77404c637c67"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "凿流塘二首  其二",
        "preface": "",
        "paragraphs": [
            "旧为沙泥场，今为流水域。",
            "混混固有源，开导吾为德。",
            "人心凝物欲，已有犹当克。",
            "已去心源澄，活泼自无塞。",
            "万汇当其前，水鉴真明极。",
            "徘徊此塘滨，永为立心则。"
        ],
        "notes": "",
        "id": "573711f370628ccda1ba04a6038d52a8"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "田居",
        "preface": "",
        "paragraphs": [
            "南开数亩田，妻子共锄耕。",
            "比岁颇丰稔，仰天歌治弘。",
            "忧贫本匪念，忘物自怡情。",
            "遥忆执舆者，问津来上平。"
        ],
        "notes": "",
        "id": "e2d907e0e91ed996d587d146ff06946d"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "登圣山",
        "preface": "",
        "paragraphs": [
            "抠衣上圣山，徘徊四望通。",
            "下视小区邑，上视高苍穹。",
            "小者吾诚高，高者吾何从。",
            "浑浑道无极，求之不可穷。",
            "而欲穷其际，亦曰执一中。",
            "一中苟在斯，卑高大小同。"
        ],
        "notes": "",
        "id": "ad0c1bba9e97d95a48402d9372661e44"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "理气",
        "preface": "",
        "paragraphs": [
            "理本无象，气为有形。",
            "气为理载，理以气乘。",
            "匪理气粗，匪气理冥。",
            "气以理神，理以气弘。",
            "二者相须，其道分明。"
        ],
        "notes": "",
        "id": "579775574aba0d9b93cca160621884ed"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "月  其一",
        "preface": "",
        "paragraphs": [
            "天上一轮影万轮，一轮方是月明真。",
            "祗寻天上一轮月，水里万千何足论。"
        ],
        "notes": "",
        "id": "57bd7b5b8b5713b2dc06f2975c74258b"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "月  其二",
        "preface": "",
        "paragraphs": [
            "水中月影还是影，天上一真影万川。",
            "水里月影人共识，一真谁复见先天。"
        ],
        "notes": "",
        "id": "2d4e7bc72c9b0e91fa30697f14c3042a"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "新荷",
        "preface": "",
        "paragraphs": [
            "青荷小小初凌水，梗直中虚不著尘。",
            "为道人心本然处，直虚原与物为同。"
        ],
        "notes": "",
        "id": "077a4066bea524e811aac34f390f04be"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "寒松草阁",
        "preface": "",
        "paragraphs": [
            "数椽草阁构新成，四面苍松入户清。",
            "霜雪须教长不改，后凋端与尔为盟。"
        ],
        "notes": "",
        "id": "7e4cecfeff7342782da2626106b3907b"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "读易",
        "preface": "",
        "paragraphs": [
            "先天本无言，有言即后天。",
            "欲知先天易，须在无言前。"
        ],
        "notes": "",
        "id": "447fdb5b18629e7f39b02fbdf22c4544"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "闻胡人入寇",
        "preface": "",
        "paragraphs": [
            "老来不忍闻征战，征战偏从老岁闻。",
            "静里追思生乱者，令人无语对斜曛。"
        ],
        "notes": "",
        "id": "a56b70463a9598de465cd2c7b090963d"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "出心原",
        "preface": "",
        "paragraphs": [
            "行行涉南原，遥望北山岑。",
            "上有千尺崖，下有高树林。",
            "高林转幽隩，戛然啼双禽。",
            "流水自迅逝，白云澹无心。",
            "策杖者谁子，闲来坐春阴。",
            "相逢择林下，携手谿水滨。",
            "对之两无言，悠然鸣素琴。",
            "素琴清且越，畅以披冲襟。",
            "冲襟良自尔，那知春已深。"
        ],
        "notes": "",
        "id": "dc4f28ba503cba447065180bf07c67cb"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "中道",
        "preface": "",
        "paragraphs": [
            "圣贤自古执其中，允执此中万理通。",
            "万理由来心自得，心同方是理大同。"
        ],
        "notes": "",
        "id": "6b7f850ad822947cd998c2ae62839d02"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "闻鶑",
        "preface": "",
        "paragraphs": [
            "忽尔闻鶑语，语巧真如簧。",
            "呼童逐之去，不使鸣我傍。",
            "语巧是非乱，语拙道吾常。",
            "守道由拙得，不仁为巧亡。",
            "吾宁道吾拙，翻为巧者伤。"
        ],
        "notes": "",
        "id": "bebc2435f759256ec99d1447516386ae"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "题岱山水云幽居",
        "preface": "",
        "paragraphs": [
            "幽居避俗氛，世事那复闻。",
            "闲浴池塘水，静看山岭云。",
            "云自无心出，水从有本分。",
            "水云真自得，吾与尔为群。"
        ],
        "notes": "",
        "id": "40ad8bf4bfe6d0bd463664c189171797"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "寄柳塘汪叔畊三首  其一",
        "preface": "",
        "paragraphs": [
            "不闻尔言久，因觉我言非。",
            "欲得尔之善，真期尔指归。"
        ],
        "notes": "",
        "id": "accc77ad2b7ff0c8c6befccace5b07a8"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "寄柳塘汪叔畊三首  其二",
        "preface": "",
        "paragraphs": [
            "久未从君行，出门无可去。",
            "思尔行之善，秉烛坐至曙。"
        ],
        "notes": "",
        "id": "932f2480e1148d879aff2e1de401d129"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "寄柳塘汪叔畊三首  其三",
        "preface": "",
        "paragraphs": [
            "数月未论心，此心觉还真。",
            "矢以惺惺法，始终奉此身。"
        ],
        "notes": "",
        "id": "8a0527abc8fdd8d7687ab8a309ad85a9"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "归田",
        "preface": "",
        "paragraphs": [
            "归田漫云苦，田野乐有余。",
            "忙去一犂黍，闲来万卷书。",
            "食赡忘帝力，理见识心虚。",
            "随地平生意，从今可自如。"
        ],
        "notes": "",
        "id": "d4aecfc46e572b3548239ccc390fe373"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "奉寄体仁宗叔一首",
        "preface": "",
        "paragraphs": [
            "一从示至教，日觉旧行非。",
            "但恨范模远，终为物欲欺。",
            "有知无取正，积惑总成疑。",
            "独有依归念，端然未改移。"
        ],
        "notes": "",
        "id": "2e2a90e46570995ae8c41316e9672100"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "漫兴",
        "preface": "",
        "paragraphs": [
            "秋风独坐野塘前，水上游鱼自有天。",
            "真意更须何处觅，知音从古在无弦。"
        ],
        "notes": "",
        "id": "baffeab7e281e25319488a7d9cc976b3"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "生意无端绿满枝，闭门高卧日迟迟。",
            "一编周易年年把，门外春归总不知。"
        ],
        "notes": "",
        "id": "2e94a72a6abf0c05ea9afdbb42325350"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "题程栖竹居士卷",
        "preface": "",
        "paragraphs": [
            "此翁日日对修竹，竹上风清心亦清。",
            "高节有常原自劲，中虚无物本来成。",
            "美淇君子诗为咏，贯岁圣人礼作盟。",
            "林里七贤真浪迹，怜君不慕七贤名。"
        ],
        "notes": "",
        "id": "805efdba8376f1cdf2875f093adff7fe"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "云掩月  其一",
        "preface": "",
        "paragraphs": [
            "游云纷扰混太清，苍茫万里晦月明。",
            "岂是贞明能为改，却缘外面纵且横。",
            "纵横云霭尽能拨，一轮即见当天发。",
            "当天皎皎月照人，今古何曾人照月。",
            "千江万江月尽圆，千人万人谁知焉。",
            "李白江头捉月死，尽笑李白醉而颠。",
            "江中那有月可捉，举首独立空茫然。",
            "空茫然，月在天，古来祗有一心传。",
            "休教心外便便言，当时岂啻李白醉江边。"
        ],
        "notes": "",
        "id": "87a2ebb7cf61d3f80cd69376081821fa"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "云掩月  其二",
        "preface": "",
        "paragraphs": [
            "心如明月物如云，心放应为物所分。",
            "欲反此心须去物，原来还自在天君。"
        ],
        "notes": "",
        "id": "3d0731ab07d8fd84f094dd18705764f5"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "沐浴  其一",
        "preface": "",
        "paragraphs": [
            "暮春河水暖春晖，浴罢悠悠自坐矶。",
            "弄柳乘风兴未尽，高歌一曲日西归。"
        ],
        "notes": "",
        "id": "1b32669cac2558ae3b3becb0b2939bd6"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "沐浴  其二",
        "preface": "",
        "paragraphs": [
            "闲浴谿头静自居，此身已濯心何如。",
            "此心欲濯静中去，静定由来物自除。"
        ],
        "notes": "",
        "id": "5d130b9d4662977c5c68a86fca820ab4"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "感叹",
        "preface": "",
        "paragraphs": [
            "岁月蹉跎六十乘，嗟予德业竟何能。",
            "善无一得过恒有，力尽千般志尚弘。",
            "学易一编终法孔，反身三省死如曾。",
            "漫嘲吾老成衰朽，定举全仁重任胜。"
        ],
        "notes": "",
        "id": "5fe5efc31d6a171c6482f0b2939869df"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "寄黄直卿",
        "preface": "",
        "paragraphs": [
            "忆昔年犹壮，庐山侍读书。",
            "叨为三友末，相隔廿年余。",
            "君道多朋合，余非独索居。",
            "缘兹君日益，余昧愈成愚。"
        ],
        "notes": "",
        "id": "1559ab782a22b81c33c4afce31115fb1"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "观春",
        "preface": "",
        "paragraphs": [
            "万木春来花满枝，忽来忽去迭无时。",
            "此中还有此中意，说向傍人人不知。"
        ],
        "notes": "",
        "id": "4151fa23661a0040bb13df65347c4e48"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "书白乐天琵琶行后",
        "preface": "",
        "paragraphs": [
            "浔阳夜泊送客船，船上谁人白乐天。",
            "坐闻一曲琵琶奏，青衫何用涕泗涟。",
            "岂知通穷良有命，君子当之无怨焉，虚使歌行世上传。"
        ],
        "notes": "",
        "id": "c3448e989c29404f2827606fee259a3c"
    },
    {
        "author": "詹初",
        "dynasty": "宋",
        "type": "诗",
        "rhythmic": "",
        "title": "松竹",
        "preface": "",
        "paragraphs": [
            "青翠春来未见奇，丽红正是夭夭时。",
            "霜寒十月花开尽，祗有松筠秀旧枝。"
        ],
        "notes": "",
        "id": "c5e0d163fcbd651d7c5c89f4ba615e0c"
    }
]