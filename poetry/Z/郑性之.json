[
    {
        "author": "郑性之",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "夜来几阵隔窗风，便恐明朝已扫空。",
            "点在青苔真可惜，不如吹入酒杯中。"
        ],
        "notes": "",
        "id": "0108627b49f1cdd862322844a14d66bd"
    },
    {
        "author": "郑性之",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "先生多在山中宿，为爱横斜影上窗。",
            "茁发僧从深涧徙，赪肩奴过别峰扛。",
            "和羹宰相调金鼎，止渴将军拥碧幢。",
            "空谷不知如许艳，沽来村酒且开缸。"
        ],
        "notes": "",
        "id": "e4e44c205087418c3b5fe38e48d146ff"
    },
    {
        "author": "郑性之",
        "dynasty": "宋",
        "type": "诗",
        "rhythmic": "",
        "title": "南枝开北枝未开",
        "preface": "",
        "paragraphs": [
            "山北云衣裹萼红，山南莫恨雪乘风。",
            "眼前开谢人心别，醉里吟哦我辈同。",
            "春意收香归鼎实，月梢留影印阶空。",
            "诸君行试调羹手，来岁花边独钓翁。"
        ],
        "notes": "",
        "id": "9fada9c3da387ac598552ee72c6c1534"
    }
]