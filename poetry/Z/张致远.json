[
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "明月楼",
        "preface": "",
        "paragraphs": [
            "明月楼前可万家，凤山庵下日初斜。",
            "风流耆旧消沉尽，空睇寒江耿暮霞。"
        ],
        "notes": "",
        "id": "8ec3a17238bddc6d0713f3b9b0a28702"
    },
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "祭梅州守",
        "preface": "",
        "paragraphs": [
            "四百余年鳄不归，七十二滩险莫支。",
            "千艘上下无倾欹，波间小艇理筩丝。"
        ],
        "notes": "",
        "id": "f9d3cce93d1bed3a3fc1a47630eff566"
    },
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "观陈谏议祠有感",
        "preface": "",
        "paragraphs": [
            "权门车马日𬴂𬴂，独犯天颜咫尺威。",
            "愿借君王斩马剑，何惭妻子泣牛衣。",
            "丹书到死成罗织，青史平生赖发挥。",
            "遥望湘滨成楚些，英魂应逐屈原归。"
        ],
        "notes": "",
        "id": "3e4f4d694e16c5d782306016287d6744"
    },
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "百丈寺",
        "preface": "",
        "paragraphs": [
            "微官驱我走尘埃，每到林泉眼豁开。",
            "莲社未容书姓字，又随流水出山来。"
        ],
        "notes": "",
        "id": "b14a3bca2ee7711abe7920bbf2f9824a"
    },
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "曾井有泉消毒瘴，程江无屋祠高贤。"
        ],
        "notes": "",
        "id": "8f4679f3787c26de8086adb00c87de4c"
    },
    {
        "author": "张致远",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "三寺楼台烟雾里，一川芦苇画图中。"
        ],
        "notes": "",
        "id": "601b7005e526673151125d33c123bc32"
    }
]