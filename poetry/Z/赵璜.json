[
    {
        "author": "赵璜",
        "dynasty": "唐",
        "type": "诗",
        "rhythmic": "",
        "title": "正月",
        "preface": "",
        "paragraphs": [
            "正月今朝半，阳台信未回。",
            "水芹寒不食，山杏雨应开。",
            "世网留三宿，真源寄一杯。",
            "因声谢猨鸟，岁[晏]会归来。"
        ],
        "notes": "",
        "id": "7c447c05dec6d4ebfcab039d45055d33"
    },
    {
        "author": "赵璜",
        "dynasty": "唐",
        "type": "诗",
        "rhythmic": "",
        "title": "七夕诗",
        "preface": "",
        "paragraphs": [
            "乌鹊桥头双扇开，年年一度过河来。",
            "莫嫌天上稀相见，犹胜人间去不回。",
            "欲减烟花饶俗世，暂烦云月掩楼台。",
            "别时旧路长清浅，岂肯离情似死灰。"
        ],
        "notes": "",
        "id": "0f27aa5e193d091c5c7b552152b626d5"
    },
    {
        "author": "赵璜",
        "dynasty": "唐",
        "type": "诗",
        "rhythmic": "",
        "title": "曲江上巳",
        "preface": "",
        "paragraphs": [
            "长隄十里转香车，两岸烟花锦不如。",
            "欲问神仙在何处，紫云楼阁向空虚。"
        ],
        "notes": "",
        "id": "c326a8795f58842067c9c81fd050b838"
    },
    {
        "author": "赵璜",
        "dynasty": "唐",
        "type": "诗",
        "rhythmic": "",
        "title": "题七夕图",
        "preface": "",
        "paragraphs": [
            "帝子吹箫上翠微，秋风一曲凤皇归。",
            "明年七月重相见，依旧高悬织女机。"
        ],
        "notes": "",
        "id": "ad208b139a71e1444e77f21912ae3647"
    },
    {
        "author": "赵璜",
        "dynasty": "唐",
        "type": "诗",
        "rhythmic": "",
        "title": "六月",
        "preface": "",
        "paragraphs": [
            "六月火云散，蝉声鸣树梢。",
            "秋风岂便借，客思已萧条。",
            "倾国三年别，烟霞一路遥。",
            "行人断消息，更上灞陵桥。"
        ],
        "notes": "",
        "id": "aba5fec06e8ac6a4801c632a2cba6831"
    }
]