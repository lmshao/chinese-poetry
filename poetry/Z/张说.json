[
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 一",
        "preface": "",
        "paragraphs": [
            "花蕚楼前雨露新，长安城里太平人。",
            "龙衔火树千灯艳，鸡踏莲花万岁春。"
        ],
        "notes": "",
        "id": "0bbfda19ab618a7a5976d2f59d729629"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 踏歌词 二",
        "preface": "",
        "paragraphs": [
            "帝宫三五戏春台，行雨流风莫妒来。",
            "西域灯轮千影合，东华金阙万重开。"
        ],
        "notes": "",
        "id": "b8b73ef6d214c013012429beeadf619a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 苏摩遮 一",
        "preface": "",
        "paragraphs": [
            "摩遮本出海西胡，琉璃宝服紫髯胡。",
            "闻道皇恩遍宇宙，来时歌舞助欢娱。"
        ],
        "notes": "",
        "id": "e6ec67efc44ca6d44c44cc28b0d314e5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 苏摩遮 二",
        "preface": "",
        "paragraphs": [
            "绣装帕额宝花冠，夷歌骑舞借人看。",
            "自能激水成阴气，不虑今年寒不寒。"
        ],
        "notes": "",
        "id": "812a6e5b2ff780a061885fe81da1a740"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 苏摩遮 三",
        "preface": "",
        "paragraphs": [
            "腊月凝阴积帝台，豪歌击鼓送寒来。",
            "油囊取得天河水，将添上寿万年杯。"
        ],
        "notes": "",
        "id": "3263f3f7302138ffed4c3cdc6aebef22"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 苏摩遮 四",
        "preface": "",
        "paragraphs": [
            "寒气宜人最可怜，故将寒水散庭前。",
            "惟愿圣君无限寿，长取新年续旧年。"
        ],
        "notes": "",
        "id": "d5c6a4e6a3fbbfab5dbcff2c4fffff7b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 苏摩遮 五",
        "preface": "",
        "paragraphs": [
            "昭成皇后帝家亲，荣乐诸人不比伦。",
            "往日霜前花委地，今年雪后树逢春。"
        ],
        "notes": "",
        "id": "da97139b2e56a5f732c443966fc8118f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 一",
        "preface": "",
        "paragraphs": [
            "万玉朝宗凤扆，千金率领龙媒。",
            "眄鼓凝骄躞蹀，听歌弄影徘徊。"
        ],
        "notes": "",
        "id": "15515e97e4ee17e82ee536de749e8481"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 二",
        "preface": "",
        "paragraphs": [
            "天禄遥征卫叔，日龙上借羲和。",
            "将共两骖争舞，来随八骏齐歌。"
        ],
        "notes": "",
        "id": "020b0e068f14ddb5392fa77dfaacf880"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 三",
        "preface": "",
        "paragraphs": [
            "彩旄八佾成行，时龙五色因方。",
            "屈膝衔杯赴节，倾心献寿无疆。"
        ],
        "notes": "",
        "id": "578e0e6ae0a4dbcb122684025449e240"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 四",
        "preface": "",
        "paragraphs": [
            "帝皂龙驹沛艾，星兰骥子权奇。",
            "腾倚骧洋应节，繁骄接迹不移。"
        ],
        "notes": "",
        "id": "6acd036e26f88c07653183a2b250c0d0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 五",
        "preface": "",
        "paragraphs": [
            "二圣先天合德，群灵率土可封。",
            "击石骖驔紫燕，𪭢金顾步苍龙。"
        ],
        "notes": "",
        "id": "4444326dfdefc912d7212a35fa2d7f6a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马词 六",
        "preface": "",
        "paragraphs": [
            "圣君出震应箓，神马浮河献图。",
            "足踏天庭鼓舞，心将帝乐蜘踌。"
        ],
        "notes": "",
        "id": "5cae6ce60918c172e1821d2a5c32c501"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马千秋万岁乐府词 一",
        "preface": "",
        "paragraphs": [
            "金天诞圣千秋节，玉醴还分万寿觞。",
            "试听紫骝歌乐府，何如𫘧骥舞华冈。",
            "连骞势出鱼龙变，蹀躞骄生鸟兽行。",
            "岁岁相传指树日，翩翩来伴庆云翔。"
        ],
        "notes": "",
        "id": "25c76deceab4599ed893e7212cfbbb53"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马千秋万岁乐府词 二",
        "preface": "",
        "paragraphs": [
            "圣王至德与天齐，天马来仪自海西。",
            "腕足齐行拜两膝，繁骄不进蹈千蹄。",
            "䯱髵奋鬣时蹲踏，鼓怒骧身忽上跻。",
            "更有衔杯终宴曲，垂头掉尾醉如泥。"
        ],
        "notes": "",
        "id": "1d1d362027f739cc61bf53c63a18d81b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂曲歌辞 舞马千秋万岁乐府词 三",
        "preface": "",
        "paragraphs": [
            "远听明君爱逸才，玉鞭金翅引龙媒。",
            "不因兹白人间有，定是飞黄天上来。",
            "影弄日华相照耀，喷含云色且徘徊。",
            "莫言阙下桃花舞，别有河中兰叶开。"
        ],
        "notes": "",
        "id": "4ed55a0a9ac042bd85964c4f6aba8b7f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 一",
        "preface": "",
        "paragraphs": [
            "挹泰坛，紫泰清。",
            "受天命，报天成。",
            "竦皇心，荐乐声。",
            "志上达，歌下迎。"
        ],
        "notes": "",
        "id": "4d47a8404a7708619e91f4af0df3445a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 二",
        "preface": "",
        "paragraphs": [
            "亿上帝，临下庭。",
            "骑日月，陪列星。",
            "嘉视信，大糦声。",
            "澹神心，醉皇灵。"
        ],
        "notes": "",
        "id": "d55744317782c5c13b9b35ecb68ce513"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 三",
        "preface": "",
        "paragraphs": [
            "相百辟，贡八荒。",
            "九歌叙，万舞翔。",
            "肃振振，铿皇皇。",
            "帝欣欣，福穰穰。"
        ],
        "notes": "",
        "id": "a840ee131a518c95ec1ce849ee3602a4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 四",
        "preface": "",
        "paragraphs": [
            "高在上，道光明。",
            "物资始，德难名。",
            "承眷命，牧苍生。",
            "寰宇谧，泰阶平。"
        ],
        "notes": "",
        "id": "76bd2c42e4e6aea4132edffb224fff0e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 五",
        "preface": "",
        "paragraphs": [
            "天道无亲，至诚与邻。",
            "山川遍礼，宫征惟新。",
            "玉帛非盛，聪明会真。",
            "正斯一德，通乎百神。"
        ],
        "notes": "",
        "id": "4006093d361311e20463fcd3f5042afc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和六首 六",
        "preface": "",
        "paragraphs": [
            "享帝享亲，维孝维圣。",
            "缉熙懿德，敷扬成命。",
            "华夷志同，笙镛礼盛。",
            "明灵降止，感此诚敬。"
        ],
        "notes": "",
        "id": "a737649e51be4e1074739d3cf1f8b690"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 太和",
        "preface": "",
        "paragraphs": [
            "孝敬中发，和容外彰。",
            "腾华照宇，如升太阳。",
            "贞璧就奠，玄灵垂光。",
            "礼乐具举，济济洋洋。"
        ],
        "notes": "",
        "id": "d07a4936dad53116c3dd4f07c8a38b57"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 肃和",
        "preface": "",
        "paragraphs": [
            "奠祖配天，承天享帝。",
            "百灵咸秩，四海来祭。",
            "植我苍璧，布我玄制。",
            "华日裴回，神烟容裔。"
        ],
        "notes": "",
        "id": "e0a7f908a59e1e32a48ab1f5185fd08c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 雍和",
        "preface": "",
        "paragraphs": [
            "俎豆有馥，粢盛絜丰。",
            "亦有和羹，既戒既平。",
            "鼓钟管磬，肃唱和鸣。",
            "皇皇我祖，来我思成。"
        ],
        "notes": "",
        "id": "841fef7d5b33d49d2b3e807f77f5fdeb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 寿和",
        "preface": "",
        "paragraphs": [
            "烝烝我后，享献惟寅。",
            "躬酌郁鬯，跪奠明神。",
            "孝莫孝乎，配上帝亲。",
            "敬莫敬乎，教天下臣。"
        ],
        "notes": "",
        "id": "b4a62d5703b9f4a4cbef7630351f5ff8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 寿和",
        "preface": "",
        "paragraphs": [
            "皇祖严配，配享皇天。",
            "皇皇降嘏，天子万年。"
        ],
        "notes": "",
        "id": "386768f813d4167b61fa0d8a83c650d1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 舒和",
        "preface": "",
        "paragraphs": [
            "六钟翕协六变成，八佾徜徉八风生。",
            "乐九[韶]兮[人神]感，美七德兮天地清。"
        ],
        "notes": "",
        "id": "353d6ed864fd7ec83a196387af1178c4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 凯和",
        "preface": "",
        "paragraphs": [
            "烈祖顺三灵，文宗威四海。",
            "黄钺诛群盗，朱旗扫多罪。",
            "戢兵天下安，约法人心改。",
            "大哉干羽意，常见风云在。"
        ],
        "notes": "",
        "id": "aff47ba624ff10871956cb6cc59910d5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐封泰山乐章 豫和",
        "preface": "",
        "paragraphs": [
            "礼乐终，[烟]燎上。",
            "怀灵惠，结皇想。",
            "归风疾，回风爽。",
            "百[福]来，众神往。"
        ],
        "notes": "",
        "id": "b69654025581cc0239c0cd3261765f1d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 永和三首 一",
        "preface": "",
        "paragraphs": [
            "肃九室，谐八音。",
            "歌皇慕，动神心。",
            "礼宿设，乐妙寻。",
            "声明备，祼奠临。"
        ],
        "notes": "",
        "id": "69a203a9c4a9eb1fa5f4dd9411aa7f89"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 永和三首 二",
        "preface": "",
        "paragraphs": [
            "律迓气，音入玄。",
            "依玉几，御黼筵。",
            "聆忾息，僾周旋。",
            "九韶徧，百福传。"
        ],
        "notes": "",
        "id": "4c2e4107a8e4b5c958f79394beab10c6"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 永和三首 三",
        "preface": "",
        "paragraphs": [
            "信工祝，永颂声。",
            "来祖考，听和平。",
            "相百辟，贡九瀛。",
            "神休委，帝孝成。"
        ],
        "notes": "",
        "id": "560eb9029e8a15234afff9341b693208"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 太和",
        "preface": "",
        "paragraphs": [
            "时文圣后，清庙肃邕。",
            "致诚勤荐，在貌思恭。",
            "玉节肆夏，金锵五钟。",
            "绳绳云步，穆穆天容。"
        ],
        "notes": "",
        "id": "e3bdf0bc62e424ffb3d5ea53aec26f1e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 肃和",
        "preface": "",
        "paragraphs": [
            "天子享孝，工歌溥将。",
            "射祼郁鬯，乃焚膋芗。",
            "臭以达旨，声以求阳。",
            "奉时烝尝，永代不忘。"
        ],
        "notes": "",
        "id": "15d59156dc15d8c35d9517a9d7a1957f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 雍和二首 一",
        "preface": "",
        "paragraphs": [
            "在涤嘉豢，丽碑敬牲。",
            "角握之牝，色纯之骍。",
            "火传阳燧，水溉阴精。",
            "太公胖俎，傅说和羹。"
        ],
        "notes": "",
        "id": "fd7dd046fe9d3004af761e8c7453e1d3"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 雍和二首 二",
        "preface": "",
        "paragraphs": [
            "俎豆有馥，齐盛絜丰。",
            "亦有和羹，既戒既平。",
            "鼓钟管磬，肃唱和鸣。",
            "皇皇后祖，来我思成。"
        ],
        "notes": "",
        "id": "af1a3a64b4aa70c1dd78760acc8c0555"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 文舞",
        "preface": "",
        "paragraphs": [
            "圣谟九德，真言五千。",
            "庆集昌胄，符开帝先。",
            "高文杖钺，克配彼天。",
            "三宗握镜，六合涣燃。",
            "帝其承祀，率礼罔愆。",
            "图书雾出，日月清悬。",
            "舞形德类，咏谂功传。",
            "黄龙蜿蟺，彩云蹁跹。",
            "五行气顺，八佾风宣。",
            "介此百禄，于皇万年。"
        ],
        "notes": "",
        "id": "594d6398f205b29cb5869f88ea8c32d6"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 光大舞",
        "preface": "",
        "paragraphs": [
            "肃肃艺祖，滔滔濬源。",
            "有雄玉劒，作镇金门。",
            "玄王贻绪，后稷谋孙。",
            "肇禋九庙，四海来尊。"
        ],
        "notes": "",
        "id": "ee064f95137f0466ccdc32bed319be1b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 长发舞",
        "preface": "",
        "paragraphs": [
            "具礼崇德，备乐承风。",
            "魏推幢主，周赠司空。",
            "不行而至，无成有终。",
            "神兴王业，天归帝功。"
        ],
        "notes": "",
        "id": "7e264b6bc4f16b0ac76fb2a4622ffab8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 大政舞",
        "preface": "",
        "paragraphs": [
            "于赫元命，权舆帝文。",
            "天齐八柱，地半三分。",
            "宗庙观德，笙镛乐勋。",
            "封唐之兆，成天下君。"
        ],
        "notes": "",
        "id": "11e1a470f0f77a3c90899ab1a15b9899"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 大成舞",
        "preface": "",
        "paragraphs": [
            "帝舞季历，龙圣生昌。",
            "后歌有𫊸，胎炎孕黄。",
            "天地合德，日月齐光。",
            "肃雍孝享，祚我万方。"
        ],
        "notes": "",
        "id": "2ed248345de5232a34e5e455adbd79c9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 大明舞",
        "preface": "",
        "paragraphs": [
            "赤精乱德，四海困穷。",
            "黄旗举义，三灵会同。",
            "早望春雨，云披大风。",
            "溥天来祭，高祖之功。"
        ],
        "notes": "",
        "id": "afb9de545b33fe05a11d5f6df084e4bb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 崇德舞",
        "preface": "",
        "paragraphs": [
            "皇合一德，朝宗百神。",
            "削平天地，大拯生人。",
            "上帝配食，单于入臣。",
            "戎歌陈武，晔晔震震。"
        ],
        "notes": "",
        "id": "4724bed11b6b699c9f93c559932944b1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 钧天舞",
        "preface": "",
        "paragraphs": [
            "高皇迈道，端拱无为。",
            "化怀獯鬻，兵[戢]句骊。",
            "礼尊封禅，乐盘来仪。",
            "合位娲后，同称伏羲。"
        ],
        "notes": "",
        "id": "61227481b9c8cf2da1104d25538e2d48"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 大和舞",
        "preface": "",
        "paragraphs": [
            "退居江水，郁起丹陵。",
            "礼物还旧，朝章中兴。",
            "龙图友及，骏命恭膺。",
            "鸣球香瓒，大糦是承。"
        ],
        "notes": "",
        "id": "6211766ca01ab1c3711db7e6e620e4c5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 景云舞",
        "preface": "",
        "paragraphs": [
            "景云霏烂，告我帝符。",
            "噫帝冲德，与天为徒。",
            "笙镛遥远，俎豆虚无。",
            "春秋孝献，回复此都。"
        ],
        "notes": "",
        "id": "50803e5ffaa1a4b412434e5c39d1a346"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 福和",
        "preface": "",
        "paragraphs": [
            "备礼用乐，崇亲致尊。",
            "诚通慈降，敬彻爱存。",
            "献怀称寿，啐感承恩。",
            "皇帝孝德，子孙千亿。",
            "大包天域，长亘不极。"
        ],
        "notes": "",
        "id": "d8d74ac1cb8128b7fb1a79ef85ceff9c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 舒和",
        "preface": "",
        "paragraphs": [
            "六钟翕协六变成，八佾徜徉八风生。",
            "乐九韶兮人神感，美七德兮天地清。"
        ],
        "notes": "",
        "id": "353d6ed864fd7ec83a196387af1178c4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 凯安三首 一",
        "preface": "",
        "paragraphs": [
            "瑟彼瑶爵，亚维上公。",
            "室如屏气，门不容躬。",
            "礼殷其本，乐执其中。",
            "圣皇永慕，天地幽通。"
        ],
        "notes": "",
        "id": "70277256a599cf6c2e0270b822c6cec7"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 凯安三首 二",
        "preface": "",
        "paragraphs": [
            "礼匝三献，乐徧九成。",
            "降循轩陛，仰欷皇情。",
            "福与仁合，德因孝明。",
            "百年神畏，四海风行。"
        ],
        "notes": "",
        "id": "de93953fc85050f8a73ad01aa562e317"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 凯安三首 三",
        "preface": "",
        "paragraphs": [
            "总总干戚，填填鼓钟。",
            "奋扬增气，坐作为容。",
            "离若鸷鸟，合如战龙。",
            "万方观德，肃肃邕邕。"
        ],
        "notes": "",
        "id": "1bdec13c71d6641d4ecede4fc2ef035d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 登歌",
        "preface": "",
        "paragraphs": [
            "止笙磬，撤豆笾。",
            "廓无响，窅入玄。",
            "主在室，神在天。",
            "情余慕，礼罔愆。",
            "喜黍稷，屡丰年。"
        ],
        "notes": "",
        "id": "be0da0caef08072d42290cbaf845587c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "唐享太庙乐章 永和",
        "preface": "",
        "paragraphs": [
            "眇嘉乐，授灵爽。",
            "感若来，思如往。",
            "休气散，回风上。",
            "返寂寞，还惚恍。",
            "怀灵驾，结空想。"
        ],
        "notes": "",
        "id": "89bc784742b33cf7b4bffb8c6b2a7281"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制赐诸州刺史应制以题坐右",
        "preface": "",
        "paragraphs": [
            "文明遍禹迹，鳏寡达尧心。",
            "正在亲人守，能令王泽深。",
            "朝廷多秀士，镕炼比精金。",
            "犀节同分命，熊轩各外临。",
            "圣主赋新诗，穆若听薰琴。",
            "先言教为本，次言则是钦。",
            "三时农不夺，午夜犬无侵。",
            "愿使天宇内，品物遂浮沈。",
            "寄情群飞鹤，千里一扬音。",
            "共蹑华胥梦，龚黄安足寻。"
        ],
        "notes": "",
        "id": "572d6bb57edb4afc6df8de2ca246e2af"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制送宇文融安辑户口应制",
        "preface": "",
        "paragraphs": [
            "至德临天下，劳情遍九围。",
            "念兹人去本，蓬转将何依。",
            "外避征戍数，内伤亲党稀。",
            "嗟不逢明盛，胡能照隐微。",
            "柏台简行李，兰殿锡朝衣。",
            "别曲动秋风，恩令生春辉。",
            "使出四海安，诏下万心归。",
            "怍非夔龙佐，徒歌鸿雁飞。"
        ],
        "notes": "",
        "id": "18d84c7f9c9a543f9d107fac6e8b7e1d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制过晋阳宫应制",
        "preface": "",
        "paragraphs": [
            "太原俗尚武，高皇初奋庸。",
            "星轩三晋躔，土乐二尧封。",
            "北风遂举鹏，西河亦上龙。",
            "至德起王业，继明赖人雍。",
            "六合启昌期，再兴广圣踪。",
            "传呼大驾来，文物如云从。",
            "连营火百里，纵观人千重。",
            "翠华渡汾水，白日临崒峰。",
            "枌榆恩赏洽，桑梓旧情恭。",
            "往运感不追，清时惜难逢。",
            "诗发尊祖心，颂刊盛德容。",
            "愿君及春事，廻舆绥万邦。"
        ],
        "notes": "",
        "id": "ad6dd0459f5a5333cbcb68cd57e71404"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制行次成臯应制",
        "preface": "",
        "paragraphs": [
            "夏氏阶隋乱，自言河朔雄。",
            "王师进谷水，兵气临山东。",
            "前扫成臯阵，却下洛阳宫。",
            "义合帝图起，威加天宇同。",
            "轩台百年外，虞典一巡中。",
            "战龙思王业，倚马赋神功。"
        ],
        "notes": "",
        "id": "9a90b57c622ee6d978349c6e30c5bd0e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制温汤对雪应制",
        "preface": "",
        "paragraphs": [
            "瑞雪带寒风，寒风入阴琯。",
            "阴琯方凝闭，寒风复凄断。",
            "宫似瑶林匝，庭如月华满。",
            "正赓挟纩词，非近温汤暖。"
        ],
        "notes": "",
        "id": "3915cfaeafda967ccb04fedd1d0c6e94"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制义成校猎喜雪应制",
        "preface": "",
        "paragraphs": [
            "文教资武功，郊畋阅邦政。",
            "不知仁育久，徒看禽兽盛。",
            "夜霰氛埃灭，朝日山川净。",
            "绰仗飞走繁，抨弦筋角劲。",
            "帝射参神道，龙驰合人性。",
            "五豝连一发，百中皆先命。",
            "勇爵均万夫，雄图罗七圣。",
            "星为吉符老，雪作丰年庆。",
            "喜听行猎诗，威神入军令。"
        ],
        "notes": "",
        "id": "cba7e088307d3a7b8f0b0f6a941509f9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "清明日诏宴宁王山池赋得飞字",
        "preface": "",
        "paragraphs": [
            "今日清明宴，佳境惜芳菲。",
            "摇扬花杂下，娇啭鸎乱飞。",
            "绿渚传歌榜，红桥度舞旗。",
            "和风偏应律，细雨不沾衣。",
            "承恩如改火，春去春来归。"
        ],
        "notes": "",
        "id": "c4f28e9ed0053a26d860fa1c275ba0d0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "四月十三日诏宴宁王亭子赋得好字",
        "preface": "",
        "paragraphs": [
            "何许承恩宴，山亭风日好。",
            "绿嫩鸣鹤洲，阴秾鬬鸡道。",
            "果思夏来茂，花嫌春去早。",
            "行乐无限时，皇情及芳草。"
        ],
        "notes": "",
        "id": "52276caf0b7db5a38153bc62a4bccb53"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "药园宴武辂沙将军赋得洛字",
        "preface": "",
        "paragraphs": [
            "东第乘余兴，南园宴清洛。",
            "文学引邹枚，歌钟陈衞霍。",
            "风高大夫树，露下将军药。",
            "待闻出塞还，丹青上麟阁。"
        ],
        "notes": "",
        "id": "9b11b5784348ca6967c25aa5d05d3c0b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "修书院学士奉敕宴梁王宅赋得树字",
        "preface": "",
        "paragraphs": [
            "虎殿成鸿业，猿岩题凤赋。",
            "既荷大君恩，还蒙小山遇。",
            "秋吹迎弦管，凉云生竹树。",
            "共惜朱邸欢，无辞洛城暮。"
        ],
        "notes": "",
        "id": "4978b88e2534d40d81c2047430bd2b14"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "夕宴房主簿舍",
        "preface": "",
        "paragraphs": [
            "岁晏关雍空，风急河谓冰。",
            "薄游羁物役，微尚惬远凭。",
            "旅馆月宿永，闭扃云思兴。",
            "伊人美修夜，朋酒惠来称。",
            "交谈既清雅，琴吹亦凄凝。",
            "不逢君蹇涸，幽意长郁蒸。"
        ],
        "notes": "",
        "id": "15a26a19357b24853ac9229310364868"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "行从方秀川与刘评事文同宿",
        "preface": "",
        "paragraphs": [
            "方秀美盘游，频年降天罕。",
            "水共伊川接，山将阙门断。",
            "捧日照恩华，攀云引疲散。",
            "野宿霜入帐，孤衾寒不暖。",
            "静闻宫漏疎，卧视庭月满。",
            "开炉命温酎，中夜发清管。",
            "风送关山长，气遒星岁短。",
            "寓言情思惬，适兴真意坦。",
            "寰中病羁挂，方外嫌纵诞。",
            "愿君乐盛时，无嗟带𬙋缓。"
        ],
        "notes": "",
        "id": "5042d89bc82c3dcb200a859e9845140f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送郭大夫元振再使吐蕃",
        "preface": "",
        "paragraphs": [
            "犬戎废东献，汉使驰西极。",
            "长策问酋渠，猜阻自夷殛。",
            "容髪徂边岁，旌裘敝海色。",
            "五年一见家，妻子不相识。",
            "武库兵犹动，金方事未息。",
            "远图待才智，苦节输筋力。",
            "脱刀赠分手，书带加餐食。",
            "知君万里侯，立功在异域。"
        ],
        "notes": "",
        "id": "d00ec0bfc8c8626883594ea3cfd32430"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送李侍郎逈秀薛长史季昶同赋得水字",
        "preface": "",
        "paragraphs": [
            "汉郡接胡庭，幽幷对烽垒。",
            "旌旗按部曲，文武惟卿士。",
            "薛公善筹划，李相威边鄙。",
            "中冀分两河，长城各万里。",
            "藉马黄花塞，搜兵白狼水。",
            "胜敌在安人，为君汗青史。"
        ],
        "notes": "",
        "id": "273478c14af63e38489ded553fb57317"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "别平一师",
        "preface": "",
        "paragraphs": [
            "王子不事俗，高驾眇难追。",
            "茅土非屑盼，倾城无乐资。",
            "宴坐深林中，三世同一时。",
            "皎皎独往心，不为尘网欺。",
            "朅来已复去，今去何来思。",
            "廻首谢同行，勤会安请期。"
        ],
        "notes": "",
        "id": "b14a55fd174abcde07704fcdf3203400"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送王光庭",
        "preface": "",
        "paragraphs": [
            "同居洛阳陌，经日懒相求。",
            "及尔江湖去，言别怅悠悠。",
            "楚云眇羁翼，海月倦行舟。",
            "爱而不可见，徒嗟芳岁流。"
        ],
        "notes": "",
        "id": "0e66d677fc7087567e91b3e7b267cfca"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "新都南亭送郭元振卢崇道",
        "preface": "",
        "paragraphs": [
            "竹径女萝蹊，莲洲文石隄。",
            "静深人俗断，寻玩往还迷。",
            "碧潭秀初月，素林惊夕栖。",
            "褰幌纳蟾影，理琴听猿啼。",
            "佳辰改宿昔，胜寄坐暌携。",
            "长怀赏心爱，如玉复如珪。"
        ],
        "notes": "",
        "id": "62ace6cdf718e15f7f42d07df628b65d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠崔公",
        "preface": "",
        "paragraphs": [
            "我闻西汉日，四老南山幽。",
            "长歌紫芝秀，高卧白云浮。",
            "朝野光尘绝，榛芜年貌秋。",
            "一朝驱驷马，连辔入龙楼。",
            "昔遯高皇去，今从太子游。",
            "行藏惟圣节，福祸在人谋。",
            "卒能匡惠帝，岂不赖留侯。",
            "事随年代远，名与图籍留。",
            "平生钦淳德，慷慨景前修。",
            "蜯蛤伺阴兔，蛟龙望斗牛。",
            "无嗟异飞伏，同气幸相求。"
        ],
        "notes": "",
        "id": "48cd6c4bf496066082c5806f4854bd08"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠赵公",
        "preface": "",
        "paragraphs": [
            "湘东股肱守，心与帝乡期。",
            "舟楫中途蹇，风波复来思。",
            "嘉我常联翼，金貂侍玉墀。",
            "迹参前马圣，名缀鬻熊师。",
            "寒暑一何速，山川远间之。",
            "宁知洞庭上，独得平生时。",
            "精意微绝简，从权讨妙棋。",
            "林壑为予请，纷霭发华滋。",
            "流赏忽已散，惊帆杳难追。",
            "送君在南浦，侘傺投此词。"
        ],
        "notes": "",
        "id": "60279d69b183e86bbda1309700a6ab4e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠赵侍御",
        "preface": "",
        "paragraphs": [
            "禄放迹异端，偏荒事同蹇。",
            "苟忘风波累，俱会云壑践。",
            "险式压西湖，侨庐对南岘。",
            "夜楼江月入，朝幌山云卷。",
            "山势远涛连，江途斜汉转。",
            "坐啸予多暇，行吟子独善。",
            "并辔躧郊郭，方舟玩游演。",
            "虚声万籁分，水色千里辨。",
            "不知岸阴谢，再见春露泫。",
            "绿壤发欣颜，华年助虫篆。",
            "上世时难接，古人情可选。",
            "泊渚烦为媒，多才怨成褊。",
            "长沙𫛳作赋，任道可知浅。",
            "请从三已心，荣辱两都遣。"
        ],
        "notes": "",
        "id": "97b4cf189961478b0c1aa57e6a4f0277"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "答李伯鱼桐竹",
        "preface": "",
        "paragraphs": [
            "结庐桐竹下，室迩人相深。",
            "接垣分竹径，隔户共桐阴。",
            "落花朝满岸，明月夜披林。",
            "竹有龙鸣管，桐留凤舞琴。",
            "奇声与高节，非吾谁赏心。"
        ],
        "notes": "",
        "id": "8e839bd83737a497f2feff33cb52c801"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "寄姚司马",
        "preface": "",
        "paragraphs": [
            "共君春种瓜，本期清夏暑。",
            "瓜成人已去，失望将谁语。",
            "裛露摘香园，感味怀心许。",
            "偶逢西风便，因之寄鄂渚。"
        ],
        "notes": "",
        "id": "c77ab22d0ed32a3f8f8240eb31c1993a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "代书答姜七崔九",
        "preface": "",
        "paragraphs": [
            "婀娜金闺树，离披野田草。",
            "虽殊两地荣，幸共三春好。",
            "花殊鸟飞处，叶镂虫行道。",
            "真心独感人，惆怅令人老。"
        ],
        "notes": "",
        "id": "f19f9b1d1b369a4cfb1347e23db28b62"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "代书寄吉十一",
        "preface": "",
        "paragraphs": [
            "一雁雪上飞，值我衡阳道。",
            "口衔离别字，远寄当归草。",
            "目想春来迟，心惊寒去早。",
            "忆乡乘羽翮，慕侣盈怀抱。",
            "零落答故人，将随江树老。"
        ],
        "notes": "",
        "id": "6d2cc3ddac2ec8881f2e0f0ba51bcea7"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "代书寄薛四",
        "preface": "",
        "paragraphs": [
            "孤雁东飞来，寄我纹与素。",
            "纹足经三象，素当综群务。",
            "远见故人心，一言重千金。",
            "答之彩毛翰，继以瑶华音。",
            "岁寒众木改，松柏心常在。"
        ],
        "notes": "",
        "id": "6dba083c394aabab7ddf29a073b6b454"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "过蜀道山",
        "preface": "",
        "paragraphs": [
            "我行春三月，山中百花开。",
            "披林入峭蒨，攀磴陟崔嵬。",
            "白云半峰起，清江出峡来。",
            "谁知高深意，缅邈心幽哉。"
        ],
        "notes": "",
        "id": "9959e61cbabf61473b9d944911c86da1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "蜀路二首 一",
        "preface": "",
        "paragraphs": [
            "云埃夜澄廓，山日晓晴鲜。",
            "叶落苍江岸，鸿飞白露天。",
            "磷磷含水石，幂幂覆林烟。",
            "客心久无绪，秋风殊未然。"
        ],
        "notes": "",
        "id": "23a117870fe110067c1a211dc8307226"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "蜀路二首 二",
        "preface": "",
        "paragraphs": [
            "徭蜀时未改，别家乡念盈。",
            "忆昨出门日，春风发鲜荣。",
            "及兹旋辕地，秋风满路生。",
            "昏晓思魏阙，梦寐还秦京。",
            "秦京开朱第，魏阙垂紫缨。",
            "幽独玄虚阁，不闻人马声。",
            "艺业为君重，名位为君轻。",
            "玉琴知调苦，宝镜对胆清。",
            "鹰饥常啄腥，凤饥亦待琼。",
            "于君自有属，物外岂能轻。"
        ],
        "notes": "",
        "id": "de5c553cbea10d5663ac6c64b0a6942e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "再使蜀道",
        "preface": "",
        "paragraphs": [
            "眇眇葭萌道，苍苍褒斜谷。",
            "烟壑争晦深，云山共重复。",
            "古来风尘子，同眩望乡目。",
            "芸阁有儒生，轺车倦驰逐。",
            "青春客岷岭，白露摇江服。",
            "岁月镇羁孤，山川俄反复。",
            "鱼游恋深水，鸟迁恋乔木。",
            "如何别亲爱，坐去文章国。",
            "蟋蟀鸣户庭，蟏蛸网琴筑。"
        ],
        "notes": "",
        "id": "b30aab9e97dd18ecb716ce77ebbda615"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "江路忆郡",
        "preface": "",
        "paragraphs": [
            "雾敛江早明，星翻汉将没。",
            "卧闻峡猿响，起视榜人发。",
            "倚棹攀岸筿，凭船弄波月。",
            "水宿厌洲渚，晨光屡挥忽。",
            "林泽来不穷，烟波去无歇。",
            "结思笙竽里，摇情游侠窟。",
            "年貌不暂留，欢愉及玄髪。",
            "云涓恋山海，禽马怀燕越。",
            "自非行役人，安知慕城阙。"
        ],
        "notes": "",
        "id": "af16ef6bf4204e190246669724bad560"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "过汉南城叹古坟",
        "preface": "",
        "paragraphs": [
            "旧国多陵墓，荒凉无岁年。",
            "汹涌蔽平冈，汩若波涛连。",
            "上世千金子，潜卧九重泉。",
            "松柏剪无余，碑记灭罔传。",
            "葬于不毛地，咸谓楚先贤。",
            "事尽情可识，使人心怅然。"
        ],
        "notes": "",
        "id": "f283160f91c6eb9b007ba8ffa177152d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "至尉氏",
        "preface": "",
        "paragraphs": [
            "夕次阮公台，啸歌临爽垲。",
            "高名安足赖，故物今皆改。",
            "吾兄昔兹邑，遗爱称贤宰。",
            "桑中雉未飞，屋上乌犹在。",
            "途逢旧甿吏，城有同僚采。",
            "望尘远见迎，拂馆来欣待。",
            "慈惠留千室，友于存四海。",
            "始知鲁衞间，优劣相悬倍。"
        ],
        "notes": "",
        "id": "3127547f6a36c072cb87185f16678dbc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "襄州景空寺题融上人兰若",
        "preface": "",
        "paragraphs": [
            "高名出汉阴，禅阁跨香岑。",
            "众山既围绕，长川复回临。",
            "云峰晓灵变，风木夜虚吟。",
            "碧湫龙池满，苍松虎径深。",
            "旧知青岩意，偏入杳冥心。",
            "何由侣飞锡，从此脱朝簪。"
        ],
        "notes": "",
        "id": "6017f3ca32b374a07fa4bbbbbb5ee32b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "巡边在河北作",
        "preface": "",
        "paragraphs": [
            "抚劒空余勇，弯弧遂无力。",
            "老去事如何，据鞍长叹息。",
            "故交索将尽，后进稀相识。",
            "独怜半死心，尚有寒松直。"
        ],
        "notes": "",
        "id": "765482432a3a51df51bd086674d4f2a9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "入海二首 一",
        "preface": "",
        "paragraphs": [
            "乘桴入南海，海旷不可临。",
            "茫茫失方面，混混如凝阴。",
            "云山相出没，天地互浮沈。",
            "万里无涯际，云何测广深。",
            "潮波自盈缩，安得会虚心。"
        ],
        "notes": "",
        "id": "cf699d433348396f64c35e320d47fc58"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "入海二首 二",
        "preface": "",
        "paragraphs": [
            "海上三神山，逍遥集众仙。",
            "灵心岂不同，变化无常全。",
            "龙伯如人类，一钓两鳌连。",
            "金台此沦没，玉真时播迁。",
            "问子劳何事，江上泣经年。",
            "隰中生红草，所美非美然。"
        ],
        "notes": "",
        "id": "5a56feb01e7a4975bcc0aa0f28ec1c92"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "相州山池作",
        "preface": "",
        "paragraphs": [
            "尝怀谢公咏，山水陶嘉月。",
            "及此年事衰，徒看众花发。",
            "观鱼乐何在，听鸟情都歇。",
            "星汉流不停，蓬莱去难越。",
            "邺中秋麦秀，淇上春云没。",
            "日见尘物空，如何静心阙。"
        ],
        "notes": "",
        "id": "c6956b1732843a8c65ec6c38df207892"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州作",
        "preface": "",
        "paragraphs": [
            "夜梦云阙间，从容簪履列。",
            "朝游洞庭上，缅望京华绝。",
            "潦收江未清，火退山更热。",
            "重欷视欲醉，懵满气如噎。",
            "器留鱼鼈腥，衣点蚊虻血。",
            "髪白思益壮，心玄用弥拙。",
            "冠劒日苔藓，琴书坐废撤。",
            "唯有报恩字，刻意长不灭。"
        ],
        "notes": "",
        "id": "57d6219343313166a8ba3578ef0c8ad6"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州行郡竹篱",
        "preface": "",
        "paragraphs": [
            "山郡不沟郭，荒居无翳壅。",
            "爱人忠主利，善守闭为勇。",
            "苟非小勤瘁，安得期逸宠。",
            "版筑恐土疎，襄城嫌役重。",
            "藩栅聊可固，筠篁近易奉。",
            "差池截浦沙，缭绕缘隈垅。",
            "矗似长云亘，森如高戟耸。",
            "预绝豺狼忧，知免牛羊恐。",
            "闾里宽矫步，榛丛恣踏踵。",
            "始果游处心，终日成闲拱。"
        ],
        "notes": "",
        "id": "4ae887081ac7de4bacf4cd1b478b3528"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "游洞庭湖湘",
        "preface": "",
        "paragraphs": [
            "缅邈洞庭岫，葱蒙水雾色。",
            "宛在太湖中，可望不可即。",
            "剖竹守穷渚，开门对奇域。",
            "城池自絷笼，缨绶为徽𬙊。",
            "靡日不思往，经时始愿克。",
            "飞棹越溟波，维舟恣攀陟。",
            "䆗窱入云步，崎岖倚松息。",
            "岩坛有鹤过，壁字无人识。",
            "滴石香乳溜，垂崖灵草植。",
            "玩幽轻雾阻，讨异忘曛逼。",
            "寒沙际水平，霜树笼烟直。",
            "空宫闻莫覩，地道窥难测。",
            "此处学金丹，何人生羽翼。",
            "谁传九光要，几拜三仙职。",
            "紫气徒想像，清潭长眇默。",
            "霓裳若有来，觏我云峰侧。"
        ],
        "notes": "",
        "id": "6049444a52355fd6e2cd98f74f6e9de9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "㴩湖山寺",
        "preface": "",
        "paragraphs": [
            "楚老游山寺，提携观画壁。",
            "扬袂指辟支，睩眄相鬬阋。",
            "险哉透撞儿，千金赌一掷。",
            "成败身自受，傍人那叹息。"
        ],
        "notes": "",
        "id": "88cd9461562401e3296543cdaee3e1bc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "出湖寄赵冬曦",
        "preface": "",
        "paragraphs": [
            "西泛平湖尽，参差入乱山。",
            "东瞻岳阳郡，汗漫太虚间。",
            "窘步同行乐，遒文互屡看。",
            "山戍上云桂，江亭临水关。",
            "川途倏忽间，风景依如昨。",
            "湘浦未赐环，荆门犹主诺。"
        ],
        "notes": "",
        "id": "ae701d88bcc0cf5d8e9f9b440bf049b0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳阳早霁南楼",
        "preface": "",
        "paragraphs": [
            "山水佳新霁，南楼玩初旭。",
            "夜来枝半红，雨后洲全绿。",
            "四运相终始，万形纷代续。",
            "适临青草湖，再变黄鸎曲。",
            "地穴穿东武，江流下西蜀。",
            "歌闻枉渚邅，舞见长沙促。",
            "心阻意徒驰，神和生自足。",
            "白髪悲上春，知常谢先欲。"
        ],
        "notes": "",
        "id": "9064fbb43013b4b485a9fe8bdc8f1462"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳阳石门墨山二山相连有禅堂观天下绝境",
        "preface": "",
        "paragraphs": [
            "囷轮江上山，近在华容县。",
            "常涉巴丘首，天晴遥可见。",
            "佳游屡前诺，芳月愆幽眷。",
            "及此符守移，欢言临道便。",
            "既携赏心客，复有送行掾。",
            "竹径入阴窅，松萝上空蒨。",
            "草共林一色，云与峰万变。",
            "探窥石门断，缘越沙涧转。",
            "两山势争雄，峰𪩘相顾眄。",
            "药妙灵仙宝，境华岩壑选。",
            "清都西渊绝，金地东敞宴。",
            "池果接园畦，风烟迩台殿。",
            "高寻去石顶，旷览天宇遍。",
            "千山纷满目，百川豁对面。",
            "骑来云气迎，人去鸟声恋。",
            "长揖桃源士，举世同企羡。"
        ],
        "notes": "",
        "id": "a16cd07c46c94f69948f817669000a99"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖",
        "preface": "",
        "paragraphs": [
            "坐啸人事闲，佳游野情发。",
            "山门送落照，湖口升微月。",
            "林寻猿狖居，水戏鼋鼍穴。",
            "朔风吹飞雁，芳草亦云歇。"
        ],
        "notes": "",
        "id": "35376ccd0b0ac933a9dc3ecff5c19e99"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "五君咏五首 魏齐公元忠",
        "preface": "",
        "paragraphs": [
            "齐公生人表，逈天闻鹤唳。",
            "清论早揣摩，玄心晚超诣。",
            "入相廊庙静，出军沙漠霁。",
            "见深吕禄忧，举后陈平计。",
            "甘心除君恶，足以报先帝。"
        ],
        "notes": "",
        "id": "6da86bb015d6e5a7a080fa2642a26f87"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "五君咏五首 苏许公瓌",
        "preface": "",
        "paragraphs": [
            "许公信国桢，克美具瞻情。",
            "百事资朝问，三章广世程。",
            "处高心不有，临节自为名。",
            "朱户传新戟，青松拱旧茔。",
            "凄凉丞相府，余庆在玄成。"
        ],
        "notes": "",
        "id": "5e5720c0d80139a1c6844be08c253ee8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "五君咏五首 李赵公峤",
        "preface": "",
        "paragraphs": [
            "李公实神敏，才华乃天授。",
            "睦亲何用心，处贵不忘旧。",
            "故事遵台阁，新诗冠宇宙。",
            "在人忠所奉，恶我诚将宥。",
            "南浦去莫归，嗟嗟蔑孙秀。"
        ],
        "notes": "",
        "id": "c0cdfbbb564ee8463f76e98627bfbd5f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "五君咏五首 郭代公元振",
        "preface": "",
        "paragraphs": [
            "代公举鹏翼，悬飞摩海雾。",
            "志康天地屯，适与云雷遇。",
            "兴丧一言决，安危万心注。",
            "大勋书王府，舛命沦江路。",
            "势倾北夏门，哀靡东平树。"
        ],
        "notes": "",
        "id": "e5afa590b615e6a7ec18f59ec09792e1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "五君咏五首 赵耿公彦昭",
        "preface": "",
        "paragraphs": [
            "耿公山岳秀，才杰心亦妙。",
            "鸷鸟峻标立，哀玉扣清调。",
            "协赞休明启，恩华日月照。",
            "何意瑶台云，风吹落江徼。",
            "湘流下浔阳，洒泪一投吊。"
        ],
        "notes": "",
        "id": "28a7e73154b6aff9bcd58f82b66b2963"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "游龙山静胜寺",
        "preface": "",
        "paragraphs": [
            "每上襄阳楼，遥望龙山树。",
            "郁茀吐冈岭，微蒙在烟雾。",
            "下车岁已成，饰马闲余步。",
            "苦霜裛野草，爱日扬江煦。",
            "云对石上塔，风吹松下路。",
            "禅室宴三空，神祠同六趣。",
            "儿童共戏谑，猿鸟相惊顾。",
            "南识桓公台，北望先贤墓。",
            "世上人何在，时闻心不住。",
            "但传无尽灯，可使有情悟。"
        ],
        "notes": "",
        "id": "fccd9e79d470b8b4ba642a10e5348011"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "一柱观",
        "preface": "",
        "paragraphs": [
            "旧说江陵观，初疑神化来。",
            "空山结云阁，绮靡随风回。",
            "奈何任一柱，斯焉容众材。",
            "奇功非长世，今余草露台。"
        ],
        "notes": "",
        "id": "91ffd03f55c0d545a7656b9701dc63cc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "登九里台是樊姬墓",
        "preface": "",
        "paragraphs": [
            "楚国所以霸，樊姬有力焉。",
            "不怀沈尹禄，谁谙叔敖贤。",
            "万化茫无在，孤坟独岿然。",
            "北分阳台陌，南识郢城阡。",
            "漠漠渚宫树，苍苍云梦田。",
            "登高形胜出，访古令名传。",
            "自我来符守，因君树蕙荃。",
            "诗书将变俗，𫄨纩忽弥年。",
            "志阐三折后，愁值二毛前。",
            "伫立帝京路，遥心寄此篇。"
        ],
        "notes": "",
        "id": "d44e461365cf554a9b83582ddb4853d1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "过怀王墓",
        "preface": "",
        "paragraphs": [
            "咿嚘不可信，以此败怀王。",
            "客死峣关路，返葬岐江阳。",
            "啼狖抱山月，饥狐猎野霜。",
            "一闻怀沙事，千载尽悲凉。"
        ],
        "notes": "",
        "id": "42bf16a50dc826a914d34b6ee69a50ec"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "闻雨",
        "preface": "",
        "paragraphs": [
            "多雨绝尘事，寥寥入太玄。",
            "城阴疎复合，簷滴断还连。",
            "念我劳造化，从来五十年。",
            "误将心徇物，近得还自然。",
            "闲居草木侍，虚室鬼神怜。",
            "有时进美酒，有时泛清弦。",
            "声真不世识，心醉岂言诠。"
        ],
        "notes": "",
        "id": "caab00dcb40bcf8bfe1c91a56ed65cea"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "怀哉四壁时，未有五都价。",
            "百金谁见许，斗酒难为贳。",
            "落花生芳春，孤月皎清夜。",
            "复逢利交客，题户遥相谢。"
        ],
        "notes": "",
        "id": "567cbfc14623076eedaa8ef1742f4e5d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "山夜闻钟",
        "preface": "",
        "paragraphs": [
            "夜卧闻夜钟，夜静山更响。",
            "霜风吹寒月，䆗窱虚中上。",
            "前声既舂容，后声复晃荡。",
            "听之如可见，寻之定无像。",
            "信知本际空，徒挂生灭想。"
        ],
        "notes": "",
        "id": "a625d6c695f8a21b7c1bd6ab68a2989f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "冬日见牧牛人担青草归",
        "preface": "",
        "paragraphs": [
            "塞上绵应折，江南草可结。",
            "欲持梅岭花，远竞榆关雪。",
            "日月无他照，山川何顿别。",
            "苟齐两地心，天问将安说。"
        ],
        "notes": "",
        "id": "17d26a637cced5dee8a7f12535056b8b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "咏镜",
        "preface": "",
        "paragraphs": [
            "宝镜如明月，出自秦宫样。",
            "隐起双蟠龙，衔珠俨相向。",
            "常恐君不察，匣中委清量。",
            "积翳掩菱花，虚心蔽尘状。",
            "倘蒙罗袖拂，光生玉台上。"
        ],
        "notes": "",
        "id": "3354b2dd73c2f9a151710d0b20f136fa"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "咏瓢",
        "preface": "",
        "paragraphs": [
            "美酒酌悬瓢，真淳好相映。",
            "蜗房卷堕首，鹤颈抽长柄。",
            "雅色素而黄，虚心轻且劲。",
            "岂无雕刻者，贵此成天性。"
        ],
        "notes": "",
        "id": "f389a1eaa4589de099b48163aef09694"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂诗四首 一",
        "preface": "",
        "paragraphs": [
            "抱薰心常焦，举斾心常摇。",
            "天长地自久，欢乐能几朝。",
            "君看西陵树，歌舞为谁娇。"
        ],
        "notes": "",
        "id": "7eb6a65f83246c0699fd66e640e0d1ea"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂诗四首 二",
        "preface": "",
        "paragraphs": [
            "山闲苦积雨，木落悲时遽。",
            "赏心凡几人，良辰在何处？",
            "触石满堂侈，洒我终夕虑。",
            "客鸟怀主人，衔花未能去。",
            "剖珠贵分明，琢玉思坚贞。",
            "要君意如此，终始莫相轻。"
        ],
        "notes": "",
        "id": "7604ff6aaccd31e749a1290ad9e80482"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂诗四首 三",
        "preface": "",
        "paragraphs": [
            "问子青霞意，何事留朱轩。",
            "自言心远俗，未始迹辞喧。",
            "过蒙良时幸，侧息吏途烦。",
            "簪缨非宿好，文史弃前言。",
            "夕卧北窗下，梦归南山园。",
            "白云慙幽谷，清风愧泉源。",
            "十年兹赏废，佳期今复存。",
            "挂冠谢朝侣，星驾别君门。"
        ],
        "notes": "",
        "id": "14c48b819c58f2e985821cacd7d7333d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "杂诗四首 四",
        "preface": "",
        "paragraphs": [
            "默念群疑起，玄通百虑清。",
            "初心灭阳艳，复见湛虚明。",
            "悟灭心非尽，求虚见后生。",
            "应将无住法，修到不成名。"
        ],
        "notes": "",
        "id": "563c4950487a76106701cc5d1617cf76"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和张监游终南",
        "preface": "",
        "paragraphs": [
            "宿怀终南意，及此语云峰。",
            "夜闻竹涧静，晓望林岭重。",
            "春烟生古石，时鸟戏幽松。",
            "岂无山中赏，但畏心莫从。"
        ],
        "notes": "",
        "id": "fc153bed0c1813daa1c44f3779e67f53"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "古泉驿",
        "preface": "",
        "paragraphs": [
            "昔闻陈仲子，守义辞三公。",
            "身赁妻织屦，乐亦在其中。",
            "岂无穷贱苦，羞与倾巧同。",
            "长白临河上，于陵入济东。",
            "我行吊遗迹，感叹古泉空。"
        ],
        "notes": "",
        "id": "9b16843a43502063a025d8bd6b872544"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "河上公",
        "preface": "",
        "paragraphs": [
            "尊师厌尘去，精魄知何明。",
            "形气不复生，弟子空伤情。",
            "济北神如在，淮南药未成。",
            "共期终莫遂，寥落两无成。"
        ],
        "notes": "",
        "id": "01e7b4a91440ebcbed7d6691e45af2a8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制初入秦川路寒食应制",
        "preface": "",
        "paragraphs": [
            "上阳柳色唤春归，临渭桃花拂水飞。",
            "总为朝廷巡幸去，顿教京洛少光辉。",
            "昨从分陕山南口，驰道依依渐花柳。",
            "入关正投寒食前，还京遂落清明后。",
            "路上天心重豫游，御前恩赐特风流。",
            "便幕那能镂鸡子，行宫善巧帖毛毬。",
            "渭桥南渡花如扑，麦陇青青断人目。",
            "汉家行树直新丰，秦地骊山抱温谷。",
            "香池春溜水初平，预欢浴日照京城。",
            "今岁随宜过寒食，明年陪宴作清明。"
        ],
        "notes": "",
        "id": "30a500c0acd912a4aa3ac7f7df93992b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "时乐鸟篇",
        "preface": "",
        "paragraphs": [
            "旧传南海出灵禽，时乐名闻不可寻。",
            "形貌乍同鹦鹉类，精神别禀凤皇心。",
            "千年待圣方轻举，万里呈才无伴侣。",
            "红茸糅绣好毛衣，清泠讴鵶好言语。",
            "内人试取御衣牵，啄手暝声不许前。",
            "心愿阳乌恒保日，志嫌阴鹤欲凌天。",
            "天情玩讶良无已，察图果见祥经里。",
            "本持符瑞验明王，还用文章比君子。",
            "自怜弱羽讵堪珍，喜共华篇来示人。",
            "人见嘤嘤报恩鸟，多慙碌碌具官臣。"
        ],
        "notes": "",
        "id": "a903287b9a7854078ae576dc30546ea1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "安乐郡主花烛行",
        "preface": "",
        "paragraphs": [
            "青宫朱邸翊皇闱，玉叶琼蕤发紫微。",
            "姬姜本来舅甥国，卜筮俱道凤皇飞。",
            "星昴殷冬献吉日，夭桃秾李遥相匹。",
            "鸾车凤传王子来，龙楼月殿天孙出。",
            "平台火树连上阳，紫炬红轮十二行。",
            "丹炉飞铁驰炎焰，炎霞烁电吐明光。",
            "绿𫐌绀幰纷如雾，节鼓清笳前启路。",
            "城隅靡靡稍东还，桥上鳞鳞转南渡。",
            "五方观者聚中京，四合尘烟涨洛城。",
            "商女香车珠结网，天人宝马玉繁缨。",
            "百壶渌酒千斤肉，大道连延障锦轴。",
            "先祝圣人寿万年，复祷宜家承百禄。",
            "珊瑚刻盘青玉尊，因之假道入梁园。",
            "梁园山竹凝云汉，仰望高楼在天半。",
            "翠幕兰堂苏合薰，珠帘挂户水波纹。",
            "别起芙蓉织成帐，金镂鸳鸯两相向。",
            "罽茵饰地承雕履，花烛分阶移锦帐。",
            "织女西垂隐烛台，双童连缕合欢杯。",
            "蔼蔼绮庭嫔从列，娥娥红粉扇中开。",
            "黄金两印双花绶，富贵婚姻古无有。",
            "清歌棠棣美王姬，流化邦人正夫妇。"
        ],
        "notes": "",
        "id": "2fa5e6c79a33caea39dc35c7b10de796"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "离会曲",
        "preface": "",
        "paragraphs": [
            "何处送客洛桥头，洛水泛泛中行舟。",
            "可怜河树叶萎蕤，关关河鸟声相思。",
            "街鼓喧喧日将夕，去棹归轩两相迫。"
        ],
        "notes": "",
        "id": "d35c3c32ae473a39ff9206f1279f2872"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "邺都引",
        "preface": "",
        "paragraphs": [
            "君不见魏武草创争天禄，群雄睚眦相驰逐。",
            "昼携壮士破坚阵，夜接词人赋华屋。",
            "都邑缭绕西山阳，桑榆汗漫漳河曲。",
            "城郭为虚人代改，但有西园明月在。",
            "邺傍高冢多贵臣，娥眉𥊑睩共灰尘。",
            "试上铜台歌舞处，唯有秋风愁杀人。"
        ],
        "notes": "",
        "id": "cac6e563af8ea0d2dba6e818b091a42e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "城南亭作",
        "preface": "",
        "paragraphs": [
            "珂马朝归连万石，矟门洞启亲迎客。",
            "北堂珍重琥珀酒，庭前列肆茱萸席。",
            "长袖迟回意绪多，清商缓转[目]腾波。",
            "旧传比翼侯家舞，新出将雏主第歌。",
            "汉家绛灌余兵气，晋代浮虚安足贵。",
            "正逢天下金镜清，偏加日饮醇醪意。",
            "谁复遨游不复归，闲庭莫畏不芳菲。",
            "会待城南春色至，竟将花柳拂罗衣。"
        ],
        "notes": "",
        "id": "faa3f93a24b6f5b76ed461cd87e83259"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同赵侍御干湖作",
        "preface": "",
        "paragraphs": [
            "江南湖水咽山川，春江溢入共湖连。",
            "气色纷沦横罩海，波涛鼓怒上漫天。",
            "鳞宗壳族嬉为府，弋叟罛师利焉聚。",
            "欹帆侧柁弄风口，赴险临深绕湾浦。",
            "一湾一浦怅邅回，千曲千溠怳迷哉。",
            "乍见灵妃含笑往，复闻游女怨歌来。",
            "暑来寒往运洄洑，潭生水落移陵谷。",
            "云间坠翮散泥沙，波上浮查栖树木。",
            "昨暮飞霜下北津，今朝行雁度南滨。",
            "处处沟洚清源竭，年年旧苇白头新。",
            "天地盈虚尚难保，人间倚伏何须道。",
            "秋月皛皛泛澄澜，冬景青青步纤草。",
            "念君宿昔观物变，安得踌蹰不衰老。"
        ],
        "notes": "",
        "id": "e6e41f9e699f4aa172c8de210521ab22"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "巡边在河北作",
        "preface": "",
        "paragraphs": [
            "去年六月西河西，今年六月北河北。",
            "沙场碛路何为尔，重气轻生知许国。",
            "人生在世能几时，壮年征战髪如丝。",
            "会待安边报明主，作颂封山也未迟。"
        ],
        "notes": "",
        "id": "118a0c29745c3a2b22ac75805a0b8004"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠崔二安平公乐世词",
        "preface": "",
        "paragraphs": [
            "十五红粧侍绮楼，朝承握槊夜藏钩。",
            "君臣一意金门宠，兄弟双飞玉殿游。",
            "宁知宿昔恩华乐，变作潇湘离别愁。",
            "地湿莓苔生舞袖，江声怨叹入箜篌。",
            "自怜京兆双眉妩，会待南来五马留。"
        ],
        "notes": "",
        "id": "904b10020246b692de1a8fb13b95c709"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送尹补阙元凯琴歌",
        "preface": "",
        "paragraphs": [
            "凤哉凤哉！啄琅玕。",
            "饮瑶池，栖昆仑之山哉。",
            "中国有圣人，感和气。",
            "飞来飞来，自歌自舞。",
            "先王册府，麒鳞之台。",
            "羇雌众雏故山曲，其鸣喈喈。",
            "其鸣喈喈，欲往衔之歘去来。",
            "去别鸾凤心徘徊，明年阿阁梧桐花叶开。",
            "群飞凤归来，群飞凤归来。"
        ],
        "notes": "",
        "id": "b6a393f479fe30f262e4590cf6b0d49c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送考功武员外学士使嵩山署舍利塔",
        "preface": "",
        "paragraphs": [
            "怀玉泉，恋仁者，寂灭真心不可见。",
            "空留影塔嵩岩下，宝王四海转千轮。",
            "金昙百粒送分身，山中二月娑罗会。",
            "虚呗遥遥愁思人，我念过去微尘劫。",
            "与子禅门同正法，虽在神仙兰省间。",
            "常持清净莲花叶，来亦好，去亦好。",
            "了观车行马不移，当见菩提离烦恼。"
        ],
        "notes": "",
        "id": "3bac1a2814969ebe38991525e486bbd5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "遥同蔡起居偃松篇",
        "preface": "",
        "paragraphs": [
            "清都众木总荣芬，传道孤松最出群。",
            "名接天庭长景色，气连宫阙借氛氲。",
            "悬池的的停华露，偃盖重重拂瑞云。",
            "不借流膏助仙鼎，愿将桢干捧明君。",
            "莫比冥灵楚南树，朽老江边代不闻。"
        ],
        "notes": "",
        "id": "8613e460784617897f08b708387a454d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制登骊山瞩眺应制",
        "preface": "",
        "paragraphs": [
            "寒山上半空，临眺尽寰中。",
            "是日巡游处，晴光远近同。",
            "川明分渭水，树暗辨新丰。",
            "岩壑清音暮，天歌起大风。"
        ],
        "notes": "",
        "id": "faa41de002f596c1e2c6e0c6c691a00b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制幸白鹿观应制",
        "preface": "",
        "paragraphs": [
            "洞府寒山曲，天游日旰回。",
            "披云看石镜，拂雪上金台。",
            "竹径龙骖下，松庭鹤辔来。",
            "双童还献药，五色耀仙材。"
        ],
        "notes": "",
        "id": "1f4f664a26578a2b74b5f35af265ea9b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制送金城公主适西蕃应制",
        "preface": "",
        "paragraphs": [
            "青海和亲日，潢星出降时。",
            "戎王子壻宠，汉国舅家慈。",
            "春野开离䜩，云天起别词。",
            "空弹马上曲，讵减凤楼思。"
        ],
        "notes": "",
        "id": "70e09b0c52e688e38ad85af4c8c9b5ac"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和同皇太子过慈恩寺应制二首 一",
        "preface": "",
        "paragraphs": [
            "翼翼宸恩永，煌煌福地开。",
            "离光升宝殿，震气绕香台。",
            "上界幡花合，中天伎乐来。",
            "愿君无量寿，仙乐屡徘徊。"
        ],
        "notes": "",
        "id": "3863fb7c37346371420088c76e1ebb3f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和同皇太子过慈恩寺应制二首 二",
        "preface": "",
        "paragraphs": [
            "朗朗神居峻，轩轩瑞象威。",
            "圣君成愿果，太子拂天衣。",
            "至乐三灵会，深仁四皓归。",
            "还闻涡水曲，更绕白云飞。"
        ],
        "notes": "",
        "id": "1281e5374a01d95eefe97e5c53deb369"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "侍宴武三思山第应制赋得风字",
        "preface": "",
        "paragraphs": [
            "梁王池馆好，晓日凤楼通。",
            "竹町罗千衞，兰筵降两宫。",
            "清歌芳树下，妙舞落花中。",
            "臣觉筵中听，还如大国风。"
        ],
        "notes": "",
        "id": "2bea9bc70754444b6a5741b9f14b6e78"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制过宁王宅应制",
        "preface": "",
        "paragraphs": [
            "进酒忘忧观，箫韶喜降临。",
            "帝尧敦族礼，王季友兄心。",
            "竹院龙鸣笛，梧宫凤遶林。",
            "大风将小雅，一字尽千金。"
        ],
        "notes": "",
        "id": "69ace094e376d69e2abb6bea0b12e618"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制同玉真公主过大哥山池题石壁应制",
        "preface": "",
        "paragraphs": [
            "绿竹初成苑，丹砂欲化金。",
            "乘龙与骖凤，歌吹满山林。",
            "爽气凝情逈，寒光映浦深。",
            "忘忧题此观，为乐赏同心。"
        ],
        "notes": "",
        "id": "0e1ced976eba20b1d1bb0c1ea35091cc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制赐王公千秋镜应制",
        "preface": "",
        "paragraphs": [
            "宝镜颁神节，凝规写圣情。",
            "千秋题作字，长寿带为名。",
            "月向天边下，花从日里生。",
            "不承悬象意，谁辨照心明。"
        ],
        "notes": "",
        "id": "46387e44796bfc36e57c500f6f6a0504"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制经邹鲁祭孔子应制",
        "preface": "",
        "paragraphs": [
            "孔圣家邹鲁，儒风蔼典坟。",
            "龙骖廻旧宅，凤德咏余芬。",
            "入室神如在，升堂乐似闻。",
            "悬知一王法，今日待明君。"
        ],
        "notes": "",
        "id": "e7cad3056a6a01e65d68a6c203472935"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "侍宴蘘荷亭应制",
        "preface": "",
        "paragraphs": [
            "回銮青岳观，帐殿紫烟峰。",
            "仙路迎三鸟，云衢驻两龙。",
            "园林看化塔，坛𫮃识余封。",
            "山外闻箫管，还如天上逢。"
        ],
        "notes": "",
        "id": "27058cd5b88f6e4971037daa78540300"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "侍宴浐水赋得浓字",
        "preface": "",
        "paragraphs": [
            "千行发御柳，一叶下仙筇。",
            "青浦宸游至，朱城佳气浓。",
            "云霞交暮色，草树喜春容。",
            "蔼蔼天旗转，清笳入九重。"
        ],
        "notes": "",
        "id": "b7c04a844ed94666e0ecc85acd28cf51"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制同刘晃喜雨应制",
        "preface": "",
        "paragraphs": [
            "青气含春雨，知从岱岳来。",
            "行云避师出，洒雨待车廻。",
            "厌浥尘清道，空蒙柳映台。",
            "最宜三五夜，晴月九重开。"
        ],
        "notes": "",
        "id": "707bc3d77ae729573d27be010d95370d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制观拔河俗戏应制",
        "preface": "",
        "paragraphs": [
            "今岁好拖钩，横衔敞御楼。",
            "长绳系日住，贯索挽河流。",
            "鬬力频催鼓，争都更上筹。",
            "春来百种戏，天意在宜秋。"
        ],
        "notes": "",
        "id": "e5c7118c13e42042ed8b91cd6dbead08"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制途次陕州应制",
        "preface": "",
        "paragraphs": [
            "周召尝分陕，诗书空复传。",
            "何如万乘睠，追赏二南篇。",
            "郡带洪河侧，宫临大道边。",
            "洛城将日近，佳气满山川。"
        ],
        "notes": "",
        "id": "267c21e2dcc53186f390ecd03cc9d6e2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制野次喜雪应制",
        "preface": "",
        "paragraphs": [
            "寒更玉漏催，晓色御前开。",
            "泱漭云阴积，氤氲风雪廻。",
            "山知银作瓮，宫见璧成台。",
            "欲验丰年象，飘摇仙藻来。"
        ],
        "notes": "",
        "id": "da651ac222d34a5f3afbf4e471a387ae"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制温泉言志应制",
        "preface": "",
        "paragraphs": [
            "温谷媚新丰，骊山横半空。",
            "汤池薰水殿，翠木暖烟宫。",
            "起疾逾仙药，无私合圣功。",
            "始知尧舜德，心与万人同。"
        ],
        "notes": "",
        "id": "baf050425e32a4a5fbe2d04464347896"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "皇帝降诞日集贤殿赐宴",
        "preface": "",
        "paragraphs": [
            "仲秋金帝起，五日土行昭。",
            "瑞表壬寅露，光传甲子宵。",
            "阴风吹大泽，梦日照昌朝。",
            "不独华封老，千年喜祝尧。"
        ],
        "notes": "",
        "id": "77466c6cb02fdc10623bff947c27cc3d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "晦日诏宴永穆公主亭子赋得流字",
        "preface": "",
        "paragraphs": [
            "堂邑山林美，朝恩晦日游。",
            "园亭含淑气，竹树遶春流。",
            "舞席千花妓，歌船五彩楼。",
            "群欢与王泽，岁岁满皇州。"
        ],
        "notes": "",
        "id": "3766aa41d112e1cdc2908a7511167a3d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "恩制赐食于丽正殿书院宴赋得林字",
        "preface": "",
        "paragraphs": [
            "东壁图书府，西园翰墨林。",
            "诵诗闻国政，讲易见天心。",
            "位窃和羹重，恩叨醉酒深。",
            "缓歌春兴曲，情竭为知音。"
        ],
        "notes": "",
        "id": "7a5a8494aaa216cd9603f31e7546b9a5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "羽林恩召观御书王太尉碑",
        "preface": "",
        "paragraphs": [
            "陇首名公石，来承圣札归。",
            "鱼龙生意态，钩劒动铓辉。",
            "字得神明保，词慙少女徽。",
            "谁家羽林将，又逐凤书飞。"
        ],
        "notes": "",
        "id": "72c53ddd8f8754e6f1396fafc6fcc1d3"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "东都酺宴四首 一",
        "preface": "",
        "paragraphs": [
            "重华升宝历，轩帝眇闲居。",
            "政成天子孝，俗返上皇初。",
            "忘味因观乐，欢心寄合酺。",
            "自怜疲马意，恋恋主恩余。"
        ],
        "notes": "",
        "id": "74d08d5c463f82131cc2861b6ce51c76"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "东都酺宴四首 二",
        "preface": "",
        "paragraphs": [
            "朱城尘曀灭，翠幕景情开。",
            "震震灵鼍起，翔翔舞凤来。",
            "雕盘装草树，绮乘结楼台。",
            "共喜光华日，酣歌捧玉杯。"
        ],
        "notes": "",
        "id": "10b73ccdc54c30fc5ebc8f84bc60036b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "东都酺宴四首 三",
        "preface": "",
        "paragraphs": [
            "晓月调金阙，朝暾对玉盘。",
            "争驰群鸟散，鬬伎百花团。",
            "遇圣人知幸，承恩物自欢。",
            "洛桥将举烛，醉舞拂归鞍。"
        ],
        "notes": "",
        "id": "13be35a8fe9583f5e9d990458fc0fff3"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "东都酺宴四首 四",
        "preface": "",
        "paragraphs": [
            "恺宴惟今席，余欢殊未穷。",
            "入云歌袅袅，向日伎丛丛。",
            "驶管催酣兴，留关待曲终。",
            "长安若为乐，应与万方同。"
        ],
        "notes": "",
        "id": "b3e75146da6cb36bbe6a6b7abcb2cd71"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "道家四首奉敕撰 一",
        "preface": "",
        "paragraphs": [
            "金坛启曙闱，真气肃微微。",
            "落月衔仙窦，初霞拂羽衣。",
            "香随龙节下，云逐凤箫飞。",
            "暂住蓬莱戏，千年始一归。"
        ],
        "notes": "",
        "id": "73e50093209998fe0ac998f04ae5a834"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "道家四首奉敕撰 二",
        "preface": "",
        "paragraphs": [
            "窈窕流精观，深沈紫翠庭。",
            "金匳调上药，宝案读仙经。",
            "作赋看神雨，乘槎辨客星。",
            "秪应谢人俗，轻举托云𫐌。"
        ],
        "notes": "",
        "id": "683ae3f681d7317aed4a27523d74fefb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "道家四首奉敕撰 三",
        "preface": "",
        "paragraphs": [
            "金炉承道诀，玉牒启玄机。",
            "云逐笙歌度，星流宫殿飞。",
            "乘风嬉浩荡，窥月弄光辉。",
            "唯有三山鹤，应同千载归。"
        ],
        "notes": "",
        "id": "f2577d3fda7370ed0fcc1ed3d09219bb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "道家四首奉敕撰 四",
        "preface": "",
        "paragraphs": [
            "道记开中箓，真官表上清。",
            "焚香三鸟至，炼药九仙成。",
            "天上灵书下，空中妙伎迎。",
            "迎来出烟雾，渺渺戏蓬瀛。"
        ],
        "notes": "",
        "id": "e94ebbdcaaa1f4e8fb7ee0cd952ec483"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "凤楼寻胜地",
        "preface": "",
        "paragraphs": [
            "西掖持醇酒，东山就白云。",
            "开轩绿池映，命席紫兰芬。",
            "舞度花为伴，莺来管作群。",
            "太平多乐事，春物共氛氲。"
        ],
        "notes": "",
        "id": "c8261d430723068f3916820d8da2cd30"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "幽州夜饮",
        "preface": "",
        "paragraphs": [
            "凉风吹夜雨，萧瑟动寒林。",
            "正有高堂宴，能忘迟暮心。",
            "军中宜劒舞，塞上重笳音。",
            "不作边城将，谁知恩遇深。"
        ],
        "notes": "",
        "id": "c9364ba7f79819313068e490e124f00d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "崔礼部园亭得深字",
        "preface": "",
        "paragraphs": [
            "窈窕留清馆，虚徐步晚阴。",
            "水连伊阙近，树接夏阳深。",
            "柳蔓怜垂拂，藤梢爱上寻。",
            "讶君轩盖侣，非复俗人心。"
        ],
        "notes": "",
        "id": "38bf6bf8379ee283b4834256b451284f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送郑大夫惟忠从公主入蕃",
        "preface": "",
        "paragraphs": [
            "凤吹遥将断，龙旗送欲还。",
            "倾都邀节使，传酌缓离颜。",
            "春碛沙连海，秋城月对关。",
            "和戎因赏魏，定远莫辞班。"
        ],
        "notes": "",
        "id": "f51575685231739ad0774c2426d3a935"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送崔二长史日知赴潞州",
        "preface": "",
        "paragraphs": [
            "东山怀卧理，南省怅悲翁。",
            "共见前途促，何知后会同。",
            "莫轻一筵宴，明日半成空。",
            "况尔新离阙，思归迷梦中。"
        ],
        "notes": "",
        "id": "9e14e5c77dc4f16bd29a26c97608cb10"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同贺八送兖公赴荆州",
        "preface": "",
        "paragraphs": [
            "畴昔同声友，骞飞出凤池。",
            "风云一荡薄，日月屡参差。",
            "此别黄叶下，前期安可知。",
            "谁怜楚南树，不为岁寒移。"
        ],
        "notes": "",
        "id": "ebf567a1bd6bcdffe0c29c11f844bca4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "饯唐州高使君",
        "preface": "",
        "paragraphs": [
            "常时好闲独，朋旧少相过。",
            "及尔宣风去，方嗟别日多。",
            "淮流春晼晚，江海路蹉跎。",
            "百岁屡分散，欢言复几何。"
        ],
        "notes": "",
        "id": "f5a67c61b7b7310548bdcfd2e93f7505"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送王晙自羽林赴永昌令",
        "preface": "",
        "paragraphs": [
            "将星移北洛，神雨避东京。",
            "为负刚肠誉，还追强项名。",
            "白云向伊阙，黄叶散昆明。",
            "多谢弦歌宰，稀闻桴鼓声。"
        ],
        "notes": "",
        "id": "d06ce254c1a503798edf87a54e657a60"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同王仆射山亭饯岑广武羲得言字",
        "preface": "",
        "paragraphs": [
            "闻道长岑令，奋翼宰旅门。",
            "长安东陌上，送客满朱轩。",
            "琴爵留佳境，山池借好园。",
            "兹游恨不见，别后缀离言。"
        ],
        "notes": "",
        "id": "f6cf3f9d70c3ee4df9af28863dbe5f71"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送任御史江南发粮以赈河北百姓",
        "preface": "",
        "paragraphs": [
            "河朔人无岁，荆南义廪开。",
            "将兴泛舟役，必仗济川才。",
            "夜月临江浦，春云历楚台。",
            "调饥坐相望，绣服几时回。"
        ],
        "notes": "",
        "id": "65c032a8cbfc804aa9d0f9b6df7915cb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送王尚一严嶷二侍御赴司马都督军",
        "preface": "",
        "paragraphs": [
            "汉掖通沙塞，边兵护草腓。",
            "将行司马令，助以铁冠威。",
            "白露鹰初下，黄尘骑欲飞。",
            "明年春酒熟，留酌二星归。"
        ],
        "notes": "",
        "id": "0ab53f2c56123166b0189c9e925928d7"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送李问政河北简兵",
        "preface": "",
        "paragraphs": [
            "斗酒贻朋爱，踌蹰出御沟。",
            "依然四牡别，更想八龙游。",
            "密亲仕燕冀，连年迩寇讐。",
            "因君阅河朔，垂泪语幽州。"
        ],
        "notes": "",
        "id": "dd1262434416d3d7001bd4d98b6f0f32"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送薛植入京",
        "preface": "",
        "paragraphs": [
            "青组言从史，鸿都忽见求。",
            "款言人向老，饮别岁方秋。",
            "髣髴长安陌，平生是旧游。",
            "何时复相遇，宛在水中流。"
        ],
        "notes": "",
        "id": "0416774c54012cf05d420dcf15ed04ef"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "相州前池别许郑二判官景先神力",
        "preface": "",
        "paragraphs": [
            "数步圆塘水，双鸿戢羽仪。",
            "一飞乔木上，一返故林垂。",
            "澹泊含秋景，虚明抱夜规。",
            "无因留绝翰，云海意差池。"
        ],
        "notes": "",
        "id": "ca06ce4d40a441d8757fbe93a74e6cda"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州宴别潭州王熊二首 一",
        "preface": "",
        "paragraphs": [
            "丝管清且哀，一曲倾一杯。",
            "气将然诺重，心向友朋开。",
            "古木无生意，寒云若死灰。",
            "赠君芳杜草，为植建章台。"
        ],
        "notes": "",
        "id": "88f3f397584ba4d47b301e693c17f0a2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州宴别潭州王熊二首 二",
        "preface": "",
        "paragraphs": [
            "缙云连省阁，沟水遽西东。",
            "然诺心犹在，荣华岁不同。",
            "孤城临楚塞，远树入秦宫。",
            "谁念三千里，江潭一老翁。"
        ],
        "notes": "",
        "id": "f1264b619585f7edb4b51b4f88e0cefb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "广州萧都督入朝过岳州宴饯得冬字",
        "preface": "",
        "paragraphs": [
            "孤城抱大江，节使往朝宗。",
            "果是台中旧，依然水上逢。",
            "京华遥比日，疲老飒如冬。",
            "窃羡能言鸟，衔恩向九重。"
        ],
        "notes": "",
        "id": "599dfee6297530563b00114f84cf7588"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州别姚司马绍之制许归侍",
        "preface": "",
        "paragraphs": [
            "和玉悲无已，长沙宦不成。",
            "天从扇枕愿，人遂倚门情。",
            "方外怀司马，江东忆步兵。",
            "问君栖泊处，空岭夜猿惊。"
        ],
        "notes": "",
        "id": "df453ef06625c3c85244d4666de49296"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送岳州李十从军桂州",
        "preface": "",
        "paragraphs": [
            "送客之江上，其人美且才。",
            "风波万里阔，故旧十年来。",
            "劒拔蛟随断，弓张鸟自摧。",
            "阳桥书落落，驿马定先回。"
        ],
        "notes": "",
        "id": "c7bc922a80e356a19627c9c81d1c14cc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州别赵国公王十一琚入朝",
        "preface": "",
        "paragraphs": [
            "昔滥貂蝉长，同承雨露霏。",
            "今参鱼鳖守，望美洞庭归。",
            "浦树悬秋影，江云烧落辉。",
            "离魂似征帆，恒往帝乡飞。"
        ],
        "notes": "",
        "id": "59e543f628625541db074ac3e934fd37"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州别子均",
        "preface": "",
        "paragraphs": [
            "离筵非燕喜，别酒正销魂。",
            "念汝犹童孺，嗟予隔远藩。",
            "津亭拔心草，江路断肠猿。",
            "他日将何见，愁来独倚门。"
        ],
        "notes": "",
        "id": "fdbf7d87ab23124f44e6071fa05431b1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "端州别高六戬",
        "preface": "",
        "paragraphs": [
            "异壤同羁窜，途中喜共过。",
            "愁多时举酒，劳罢或长歌。",
            "南海风潮壮，西江瘴疠多。",
            "于焉复分手，此别伤如何。"
        ],
        "notes": "",
        "id": "993e64a0b95421b1c92d8e3b86f33fb2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中别蒋五岑向青州",
        "preface": "",
        "paragraphs": [
            "老亲依北海，贱子弃南荒。",
            "有泪皆成血，无声不断肠。",
            "此中逢故友，彼地送还乡。",
            "愿作枫林叶，随君度洛阳。"
        ],
        "notes": "",
        "id": "9a41ecc9164dde8036eeabe73cbb72bf"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中别陈七李十",
        "preface": "",
        "paragraphs": [
            "二年共游处，一旦各西东。",
            "请君聊驻马，看我转征蓬。",
            "画鹢愁南海，离驹思北风。",
            "何时似春雁，双入上林中。"
        ],
        "notes": "",
        "id": "a69abf41a784b471bbff9d48af768ebb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中别王陵成崇",
        "preface": "",
        "paragraphs": [
            "握手与君别，歧路赠一言。",
            "曹卿礼公子，楚媪馈王孙。",
            "倏尔生六翮，翻飞戾九门。",
            "常怀客鸟意，会答主人恩。"
        ],
        "notes": "",
        "id": "5a914af52ba7363fbccc1d77a7a25bf8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岭南送使",
        "preface": "",
        "paragraphs": [
            "秋雁逢春返，流人何日归？",
            "将余去国泪，洒子入乡衣。",
            "饥狖啼相聚，愁猿喘更飞。",
            "南中不可问，书此示京畿。"
        ],
        "notes": "",
        "id": "a1064c6aa7f90591e455492c2914ceb3"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "幽州别阴长河行先",
        "preface": "",
        "paragraphs": [
            "惠好交情重，辛勤世事多。",
            "荆南久为别，蓟北远来过。",
            "寄目云中鸟，留欢酒上歌。",
            "影移春复间，迟暮两如何。"
        ],
        "notes": "",
        "id": "d076c1efa762b2320d0d91f975d85444"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和朱使欣道峡似巫山之作",
        "preface": "",
        "paragraphs": [
            "江如晓天净，石似暮霞张。",
            "征帆一流览，宛若巫山阳。",
            "楚客思归路，秦人谪异乡。",
            "猿鸣孤月夜，再使泪沾裳。"
        ],
        "notes": "",
        "id": "5758c3d806f915c3a3084dea6022c86c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和朱使欣二首 一",
        "preface": "",
        "paragraphs": [
            "南土多为寇，西江尽畏途。",
            "山行阻篁竹，水宿碍萑蒲。",
            "使越才应有，征蛮力岂无。",
            "空传人赠劒，不见虎衔珠。"
        ],
        "notes": "",
        "id": "8341ea721891ad030f1a867a3f6017df"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和朱使欣二首 二",
        "preface": "",
        "paragraphs": [
            "江势连山远，天涯此夜愁。",
            "霜空极天静，寒月带江流。",
            "思起南征棹，文高北望楼。",
            "自怜如坠叶，泛泛侣仙舟。"
        ],
        "notes": "",
        "id": "5ad2c1f7d9750fc1afc10876a0a69e57"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "过庾信宅",
        "preface": "",
        "paragraphs": [
            "兰成追宋玉，旧宅偶词人。",
            "笔涌江山气，文骄云雨神。",
            "包胥非救楚，随会反留秦。",
            "独有东阳守，来嗟古树春。"
        ],
        "notes": "",
        "id": "d1f830d12f47cc9994dc16c0432cd9f0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "卢巴驿闻张御史张判官欲到不得待留赠之",
        "preface": "",
        "paragraphs": [
            "旅窜南方远，传闻北使来。",
            "旧庭知玉树，合浦识珠胎。",
            "白发因愁改，丹心托梦廻。",
            "皇恩若再造，为忆不然灰。"
        ],
        "notes": "",
        "id": "14a3feffca24709756ddf0b23bb145a0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中赠高六戬",
        "preface": "",
        "paragraphs": [
            "北极辞明代，南溟宅放臣。",
            "丹诚由义尽，白发带愁新。",
            "鸟坠炎洲气，花飞洛水春。",
            "平生歌舞席，谁忆不归人。"
        ],
        "notes": "",
        "id": "ab953170aacb6b6ccd91fc974f650b6d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州山城",
        "preface": "",
        "paragraphs": [
            "山城丰日暇，闭户见天心。",
            "东旷迎朝色，西楼引夕阴。",
            "书观千载近，学静二毛深。",
            "忽有南风至，吹君堂上琴。"
        ],
        "notes": "",
        "id": "97f5821308bb07c0409f75a46ef682c3"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和尹懋秋夜游㴩湖",
        "preface": "",
        "paragraphs": [
            "㴩湖佳可游，既近复能幽。",
            "林里栖精舍，山间转去舟。",
            "雁飞江月冷，猿啸野风秋。",
            "不是迷乡客，寻奇处处留。"
        ],
        "notes": "",
        "id": "05ad80781ffeeb876de625731f1eb145"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "与赵冬曦尹懋子均登南楼",
        "preface": "",
        "paragraphs": [
            "危楼泻洞湖，积水照城隅。",
            "命驾邀渔火，通家引凤雏。",
            "山晴红蘂匝，洲晓绿苗铺。",
            "举目思乡县，春光定不殊。"
        ],
        "notes": "",
        "id": "a1467c542ab6ecf33b7c6854b55b8e64"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "游㴩湖上寺",
        "preface": "",
        "paragraphs": [
            "湖上奇峰积，山中芳树春。",
            "何知绝世境，来遇赏心人。",
            "清旧岩前乐，呦嘤鸟兽驯。",
            "静言观听里，万法自成轮。"
        ],
        "notes": "",
        "id": "f9598d3908a692a1ec3a37780a10408a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "晦日",
        "preface": "",
        "paragraphs": [
            "晦日嫌春浅，江浦看湔衣。",
            "道傍花欲合，枝上鸟犹稀。",
            "共忆浮桥晚，无人不醉归。",
            "寄书题此日，雁过洛阳飞。"
        ],
        "notes": "",
        "id": "be5ee58ffca7c8e80050c4ccf6a9800d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "湘州九日城北亭子",
        "preface": "",
        "paragraphs": [
            "西楚茱萸节，南淮戏马台。",
            "宁知沅水上，复有菊花杯。",
            "亭帐凭高出，亲朋自远来。",
            "短歌将急景，同使兴情催。"
        ],
        "notes": "",
        "id": "b395ed132e5f61088fa6d3773a318ce0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "翻著葛巾呈赵尹",
        "preface": "",
        "paragraphs": [
            "昔日接㒿倒，今我葛巾翻。",
            "宿酒何时醒，形骸不复存。",
            "忽闻有嘉客，躧步出闲门。",
            "桃花春径满，误识武陵源。"
        ],
        "notes": "",
        "id": "4878806a3223b3a17ebbd62d3899a76a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "戏题草树",
        "preface": "",
        "paragraphs": [
            "忽惊石榴树，远出渡江来。",
            "戏问芭蕉叶，何愁心不开。",
            "微霜拂宫桂，凄吹扫庭槐。",
            "荣盛更如此，慙君独见哀。"
        ],
        "notes": "",
        "id": "f5001aa452f218fd536eb6dc23ad927d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州赠广平公宋大夫",
        "preface": "",
        "paragraphs": [
            "亚相本时英，归来复国桢。",
            "朝推长孺直，野慕隐之清。",
            "传节还闽嶂，皇华入汉京。",
            "宁思江上老，岁[晏]独无成。"
        ],
        "notes": "",
        "id": "cfa535952fceb65f229d7ce597c7696a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和魏仆射还乡",
        "preface": "",
        "paragraphs": [
            "富贵还乡国，光华满旧林。",
            "秋风树不静，君子叹何深。",
            "故老空悬劒，邻交日散金。",
            "众芳摇落尽，独有岁寒心。"
        ],
        "notes": "",
        "id": "55ee30eaa84379af8d43e9a20ff0880c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和张监观赦",
        "preface": "",
        "paragraphs": [
            "日御临双阙，天街俨百神。",
            "雷兹作解气，岁复建寅春。",
            "喜候开星驿，欢声发市人。",
            "金环能作赋，来入管弦声。"
        ],
        "notes": "",
        "id": "2c76aa601edb3ff9c5338fdcf197bccf"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "寄天台司马道士",
        "preface": "",
        "paragraphs": [
            "世上求真客，天台去不还。",
            "传闻有仙要，梦寐在兹山。",
            "朱阙青霞断，瑶堂紫月闲。",
            "何时枉飞鹤，笙吹接人间。"
        ],
        "notes": "",
        "id": "1a0feaca1bf8b58166e3dd529ee5e0b0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "下江南向夔州",
        "preface": "",
        "paragraphs": [
            "天明江雾歇，洲浦棹歌来。",
            "绿水逶迤去，青山相向开。",
            "城临蜀帝祀，云接楚王台。",
            "旧知巫山上，游子共徘徊。"
        ],
        "notes": "",
        "id": "93cbbd27987698733e1850ce1e59528f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "还至端州驿前与高六别处",
        "preface": "",
        "paragraphs": [
            "旧馆分江日，凄然望落晖。",
            "相逢传旅食，临别换征衣。",
            "昔记山川是，今伤人代非。",
            "往来皆此路，生死不同归。"
        ],
        "notes": "",
        "id": "0e5437a5532b5327139dac722315622a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "四月一日过江赴荆州",
        "preface": "",
        "paragraphs": [
            "春色沅湘尽，三年客始回。",
            "夏云随北帆，同日过江来。",
            "水漫荆门出，山平郢路开。",
            "比肩羊叔子，千载岂无才。"
        ],
        "notes": "",
        "id": "31fc4ce2f78cdc5b2370a4a2aba6b14c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "湘州北亭",
        "preface": "",
        "paragraphs": [
            "人务南亭少，风烟北院多。",
            "山花迷径路，池水拂藤萝。",
            "萍散鱼时跃，林幽鸟任歌。",
            "悠然白云意，乘兴抱琴过。"
        ],
        "notes": "",
        "id": "c26095c4e8251ef4144a37de3d0e92dd"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "荆州亭入朝",
        "preface": "",
        "paragraphs": [
            "巫山云雨峡，湘水洞庭波。",
            "九辨人犹摈，三秋鴈始过。",
            "旃裘吴地尽，髫荐楚言多。",
            "不果朝宗愿，其如江汉何。"
        ],
        "notes": "",
        "id": "8ef092e190c874a27a0abf6e52f5067d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州守岁",
        "preface": "",
        "paragraphs": [
            "除夜清樽满，寒庭燎火多。",
            "舞衣连臂拂，醉坐合声歌。",
            "至乐都忘我，冥心自委和。",
            "今年只如此，来岁知如何。"
        ],
        "notes": "",
        "id": "2ad949a36bc0858d622902a89ea4e99d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "咏尘",
        "preface": "",
        "paragraphs": [
            "仙浦生罗袜，神京染素衣。",
            "裨山期益峻，照日幸增辉。",
            "夕伴龙媒合，朝游凤辇归。",
            "独怜范甑下，思绕画梁飞。"
        ],
        "notes": "",
        "id": "7a0122f3fd41704757a5d0173ec7456f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "婚礼知无贺，承家叹有辉。",
            "亲迎骥子跃，吉兆凤雏飞。",
            "温席开华扇，梁门换褧衣。",
            "遥思桃李日，应赋采苹归。"
        ],
        "notes": "",
        "id": "2b24558bacfd2b7094ba9d2b81e7ccc9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "深渡驿",
        "preface": "",
        "paragraphs": [
            "旅泊青山夜，荒庭白露秋。",
            "洞房悬月影，高枕听江流。",
            "猿响寒岩树，萤飞古驿楼。",
            "他乡对摇落，倂觉起离忧。"
        ],
        "notes": "",
        "id": "449ae1a29bb0b7e802091a9f029c3674"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "惠文太子挽歌二首 一",
        "preface": "",
        "paragraphs": [
            "碣馆英灵在，瑶山美谥尊。",
            "剪桐悲曩戏，攻玉怆新恩。",
            "宫仗传驰道，朝衣送国门。",
            "千秋谷门外，明月照西园。"
        ],
        "notes": "",
        "id": "e83067d384e1b75421ae52b60e53d2f4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "惠文太子挽歌二首 二",
        "preface": "",
        "paragraphs": [
            "梁国深文雅，淮王爱道仙。",
            "帝欢同宴日，神夺上宾年。",
            "旒旐飞行树，帷宫宿野烟。",
            "指言君爱弟，挥泪满山川。"
        ],
        "notes": "",
        "id": "40593107b9cd775c326f171b60516085"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "节义太子杨妃挽歌二首 一",
        "preface": "",
        "paragraphs": [
            "西华三公族，东闱五可才。",
            "玉环初受庆，金玦反逢灾。",
            "桂殿花空落，桐园月自开。",
            "朝云将暮雨，长绕望思台。"
        ],
        "notes": "",
        "id": "aa548d21979467be5cbbdba924b00084"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "节义太子杨妃挽歌二首 二",
        "preface": "",
        "paragraphs": [
            "昔日三朝路，逶迤四望车。",
            "绣腰长命绮，隐髻连枝花。",
            "今春戾园树，索然无岁华。",
            "共伤千载后，惟号一王家。"
        ],
        "notes": "",
        "id": "7a0455ff463738613cd57965ef093e0f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "韦谯公挽歌二首 一",
        "preface": "",
        "paragraphs": [
            "五瑞分王国，双珠映后家。",
            "文飞书上凤，武结笥中蛇。",
            "出豫荣前马，回鸾丧后车。",
            "衮衣将锡命，泉路有光华。"
        ],
        "notes": "",
        "id": "3875fdeb57da5b14f02a18f109ec4ad5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "韦谯公挽歌二首 二",
        "preface": "",
        "paragraphs": [
            "国骋双骐骥，庭仪两凤皇。",
            "将星连相位，玉树伴金乡。",
            "歌舞侯家艳，轩裘戚里光。",
            "安知杜陵下，碑版已相望。"
        ],
        "notes": "",
        "id": "dbfe419f78e79547ee79d269d281a24c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "右丞相苏公挽歌二首 一",
        "preface": "",
        "paragraphs": [
            "王宰丹青化，春卿礼乐才。",
            "缁衣传旧职，华衮赠新哀。",
            "路泣群官送，山嘶驷马廻。",
            "佳辰无白日，宾阁有青苔。"
        ],
        "notes": "",
        "id": "654d7e4e69ec693a4fb93707d89ea2ce"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "右丞相苏公挽歌二首 二",
        "preface": "",
        "paragraphs": [
            "门歌出野田，冠带寝穷泉。",
            "万事皆身外，平生尚目前。",
            "西垣紫泥綍，东岳白云篇。",
            "自惜同声处，从今遂绝弦。"
        ],
        "notes": "",
        "id": "c4e1714efed4d1be14afe54daa169d5a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "崔尚书挽词",
        "preface": "",
        "paragraphs": [
            "相宅隆坤宝，承家占海封。",
            "庭中男执雁，门外女乘龙。",
            "鸣玉游三省，𪭢金侍九重。",
            "一朝宾客散，留劒在青松。"
        ],
        "notes": "",
        "id": "48b08bb2a7f53ea761a97f4597474656"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "右侍郎集贤院学士徐公挽词二首 一",
        "preface": "",
        "paragraphs": [
            "才美临淄北，名高淮海东。",
            "羽仪三省遍，渔猎五车通。",
            "玉殿孤新榜，珠英落旧丛。"
        ],
        "notes": "",
        "id": "42bac09c66f6ee248dadd256e9d66d58"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "右侍郎集贤院学士徐公挽词二首 二",
        "preface": "",
        "paragraphs": [
            "叹息书林友，才华天下选。",
            "并赋三阳宫，集诗集贤殿。",
            "具物衣如在，咄嗟长不见。",
            "既哀薤露词，岂忘平生眷。"
        ],
        "notes": "",
        "id": "91f4ef4b11433a61c077b626fe771d99"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "崔司业挽歌二首 一",
        "preface": "",
        "paragraphs": [
            "海岱英灵气，胶庠礼乐资。",
            "风流满天下，人物擅京师。",
            "疾起扬雄赋，魂游谢客诗。",
            "从今好文主，遗恨不同时。"
        ],
        "notes": "",
        "id": "a2f405af588ecd5e8f1177e6c29fa1cc"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "崔司业挽歌二首 二",
        "preface": "",
        "paragraphs": [
            "象设存华馆，威仪下墓田。",
            "凤池伤旧草，麟史泣遗编。",
            "帷盖墟烟没，干旌陇日悬。",
            "古来埋玉树，流恨满山川。"
        ],
        "notes": "",
        "id": "f2dce06412aefba5ef565920a32cef95"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "李工部挽歌三首 一",
        "preface": "",
        "paragraphs": [
            "锦帐为郎日，金门待诏时。",
            "杨宫先上赋，柏殿几连诗。",
            "瞬息琴歌断，凄凉箫挽悲。",
            "那堪霸陵岸，回首望京师。"
        ],
        "notes": "",
        "id": "c82e7f40d7a36e029b12c17c2c45e7cd"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "李工部挽歌三首 二",
        "preface": "",
        "paragraphs": [
            "宅兆西陵上，平生雅志从。",
            "城临丹阙近，山望白云重。",
            "会葬知元伯，看碑识蔡邕。",
            "无由接神理，挥涕向青松。"
        ],
        "notes": "",
        "id": "060d6d035b182b2a2a13424b4ae00b40"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "李工部挽歌三首 三",
        "preface": "",
        "paragraphs": [
            "常时好宾客，永日对弦歌。",
            "是日归泉下，伤心无奈何。",
            "墓庭人已散，祭处鸟来过。",
            "碑石生苔藓，荣名岂复多。"
        ],
        "notes": "",
        "id": "d2db9f0d3d05511e67d2b0656c8b9d15"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠工部尚书冯公挽歌三首 一",
        "preface": "",
        "paragraphs": [
            "忠鲠难为事，平生尽畏途。",
            "如弦心自直，秀木势恒孤。",
            "诏葬南陵道，神游北斗枢。",
            "贵门传万石，余庆在双珠。"
        ],
        "notes": "",
        "id": "4bfaed729a80085f46f98a18fcd5688a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠工部尚书冯公挽歌三首 二",
        "preface": "",
        "paragraphs": [
            "爵位题龙旐，威仪出凤城。",
            "路傍人泣送，门外马嘶迎。",
            "万事非吾有，千悲是世情。",
            "昔焉称夏日，今也谥冬卿。"
        ],
        "notes": "",
        "id": "3083a1a9323f3ee400aa7e3b0e4d3194"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赠工部尚书冯公挽歌三首 三",
        "preface": "",
        "paragraphs": [
            "窅然长夜台，举世可哀哉。",
            "泉户一朝闭，松风四面来。",
            "石碑填駮藓，珠服聚尘埃。",
            "谁言辽东鹤，千年往复廻。"
        ],
        "notes": "",
        "id": "b62bdb30c6eb76ebd4569a5860c1f64e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "徐高御挽歌",
        "preface": "",
        "paragraphs": [
            "蒲密遥千载，鸣琴始一追。",
            "公卿传世范，仁义续灵基。",
            "不待南游禄，何先北帝期。",
            "玉棺从此闭，金鼎代相欺。"
        ],
        "notes": "",
        "id": "d078f57f23a15d8924a3428776d34e13"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制春日幸望春宫应制",
        "preface": "",
        "paragraphs": [
            "别馆芳菲上苑东，飞花澹荡御筵红。",
            "城临渭水天河静，阙对南山雨露通。",
            "绕殿流莺凡几树，当蹊乱蝶许多丛。",
            "春园既醉心和乐，共识皇恩造化同。"
        ],
        "notes": "",
        "id": "34ff14f8d3c53690787a979f0bbe5d17"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "侍宴隆庆池应制",
        "preface": "",
        "paragraphs": [
            "灵池月满直城隈，黻帐天临御路开。",
            "东沼初阳疑吐出，南山晓翠若浮来。",
            "鱼龙百戏纷容与，凫鹢双舟较溯洄。",
            "愿似金隄青草馥，长承瑶水白云杯。"
        ],
        "notes": "",
        "id": "1efa6eaac6b527819d8575064785cfef"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制春日出苑应制",
        "preface": "",
        "paragraphs": [
            "禁林艳裔发青阳，春望逍遥出画堂。",
            "雨洗亭臯千亩绿，风吹梅李一园香。",
            "鹤飞不去随青管，鱼跃翻来入彩航。",
            "睿赏欢承天保定，遒文更覩日重光。"
        ],
        "notes": "",
        "id": "0bd17d263930fdef1a83736c68102363"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "扈从温泉宫献诗",
        "preface": "",
        "paragraphs": [
            "温泉启蛰气氛氲，渭浦归鸿日数群。",
            "骑仗联联环北极，鸣笳步步引南熏。",
            "松间彩殿笼佳气，山上朱旗绕瑞云。",
            "不知远梦华胥国，何如亲奉帝尧君。"
        ],
        "notes": "",
        "id": "b42ec43239b8931c8a376d89c41a8487"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "三月三日诏宴定昆池宫庄赋得筵字",
        "preface": "",
        "paragraphs": [
            "凤皇楼下对天泉，鹦鹉洲中匝管弦。",
            "旧识平阳佳丽地，今逢上巳盛明年。",
            "舟将水动千寻日，幕共林横两岸烟。",
            "不降玉人观禊饮，谁令醉舞拂宾筵。"
        ],
        "notes": "",
        "id": "cec7e955b51cd8123b9ca276fc466ed9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "先天应令",
        "preface": "",
        "paragraphs": [
            "三阳丽景早芳辰，四序嘉园物候新。",
            "梅花百般障行路，垂柳千条暗回津。",
            "鸟惊直为飞风叶，鱼跃都由怯岸人。",
            "唯愿圣主南山寿，何愁不赏万年春。"
        ],
        "notes": "",
        "id": "9f804e141f450139e2109dc98908f899"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马千秋万岁乐府词三首 一",
        "preface": "",
        "paragraphs": [
            "金天诞圣千秋节，玉醴还分万寿觞。",
            "试听紫骝歌乐府，何如𫘧骥舞华冈。",
            "连𬸣势出鱼龙变，躞蹀骄生鸟兽行。",
            "岁岁相传指树日，翩翩来伴庆云翔。"
        ],
        "notes": "",
        "id": "25c76deceab4599ed893e7212cfbbb53"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马千秋万岁乐府词三首 二",
        "preface": "",
        "paragraphs": [
            "圣皇至德与天齐，天马来仪自海西。",
            "腕足徐行拜两膝，繁骄不进踏千蹄。",
            "髬髵奋鬣时蹲踏，鼓怒骧身忽上跻。",
            "更有衔杯终宴曲，垂头掉尾醉如泥。"
        ],
        "notes": "",
        "id": "cc20cf1cb1063243afbc5712bc938185"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马千秋万岁乐府词三首 三",
        "preface": "",
        "paragraphs": [
            "远听明君爱逸才，玉鞭金翅引龙媒。",
            "不因兹白人间有，定是飞黄天上来。",
            "影弄日华相照耀，喷含云色且裴徊。",
            "莫言阙下桃花舞，别有河中兰叶开。"
        ],
        "notes": "",
        "id": "4ed55a0a9ac042bd85964c4f6aba8b7f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同赵侍御巴陵早春作",
        "preface": "",
        "paragraphs": [
            "江上春来早可观，巧将春物妬余寒。",
            "水苔共绕留乌石，花鸟争开鬬鸭栏。",
            "佩胜芳辰日渐暖，然灯美夜月初圆。",
            "意随北雁云飞去，直待南州蕙草残。"
        ],
        "notes": "",
        "id": "d7dbbca1b54a381be256e273af1e88aa"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "㴩湖山寺",
        "preface": "",
        "paragraphs": [
            "空山寂历道心生，虚谷迢遥野鸟声。",
            "禅室从来尘外赏，香台岂是世中情。",
            "云间东岭千寻出，树里南湖一片明。",
            "若使巢由知此意，不将萝薜易簪缨。"
        ],
        "notes": "",
        "id": "be9e700ba2dbddc8cf3f54b476c1cf27"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "幽州新岁作",
        "preface": "",
        "paragraphs": [
            "去岁荆南梅似雪，今年蓟北雪如梅。",
            "共知人事何常定，且喜年华去复来。",
            "边镇戍歌连夜动，京城燎火彻明开。",
            "遥遥西向长安日，愿上南山寿一杯。"
        ],
        "notes": "",
        "id": "d1767cc507ed7ee12d62226309e02d76"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "扈从幸韦嗣立山庄应制",
        "preface": "",
        "paragraphs": [
            "寒灰飞玉琯，汤井驻金舆。",
            "既得方明相，还寻大隗居。",
            "悬泉珠贯下，列帐锦屏舒。",
            "骑远林逾密，笳繁谷自虚。",
            "门旗堑复磴，殿幕裹通渠。",
            "舞凤迎公主，雕龙赋婕妤。",
            "地幽天赏洽，酒乐御筵初。",
            "菲才叨侍从，连藻媿应徐。"
        ],
        "notes": "",
        "id": "e6e49dc2babcbf33faca0802f29c398a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制喜雪应制",
        "preface": "",
        "paragraphs": [
            "圣德与天同，封峦欲报功。",
            "诏书期日下，灵感应时通。",
            "触石云呈瑞，含花雪告丰。",
            "积如沙照月，散似面从风。",
            "舞集仙台上，歌流帝乐中。",
            "遥知百神喜，洒路待行宫。"
        ],
        "notes": "",
        "id": "f00ae0b34e560a5b0d4366b1c8f3d1cb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制寒食作应制",
        "preface": "",
        "paragraphs": [
            "寒食春过半，花秾鸟复娇。",
            "从来禁火日，会接清明朝。",
            "鬬敌鸡殊胜，争毬马绝调。",
            "晴空数云点，香树百风摇。",
            "改木迎新燧，封田表旧烧。",
            "皇情爱嘉节，传曲与箫韶。"
        ],
        "notes": "",
        "id": "4fc305f1ca21b4751aa4b7d211c0605e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制赐崔日知往潞州应制",
        "preface": "",
        "paragraphs": [
            "圣情留曩镇，佳气翊兴王。",
            "增戟雄都府，高车转太常。",
            "川横八练阔，山带五龙长。",
            "连帅初恩命，天人旧纪纲。",
            "饯涂飞御藻，阖境自生光。",
            "明主征循吏，何年下凤皇。"
        ],
        "notes": "",
        "id": "d0e6c23ecb8895b49a734dbfdf915e63"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "春晚侍宴丽正殿探得开字",
        "preface": "",
        "paragraphs": [
            "圣政惟稽古，宾门引上才。",
            "坊因购书立，殿为集贤开。",
            "髦彦星辰下，仙章日月回。",
            "字如龙负出，韵是凤衔来。",
            "庭柳余春驻，宫莺早夏催。",
            "喜承芸阁宴，幸奉柏梁杯。"
        ],
        "notes": "",
        "id": "08a5385645e8a6f96e898bd8a66f06e1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制花蕚楼下宴应制",
        "preface": "",
        "paragraphs": [
            "万心翘乐宴，三舍缓昌时。",
            "山接夏云险，台留春日迟。",
            "节移芳未歇，兴隔赏仍追。",
            "醉后传嘉惠，楼前舞圣慈。",
            "皇恩与时合，天意若人期。",
            "故发前旬雨，新垂湛露诗。"
        ],
        "notes": "",
        "id": "6bcd4ad41378faf7aa30e10745809dd2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制度蒲关应制",
        "preface": "",
        "paragraphs": [
            "蒲坂横临晋，华芝晓望秦。",
            "关城雄地险，桥路扼天津。",
            "楼映行宫日，隄含宫树春。",
            "黄云随宝鼎，紫气逐真人。",
            "东咏唐虞迹，西观周汉尘。",
            "山河非国宝，明主爱忠臣。"
        ],
        "notes": "",
        "id": "1674cbd7b9de7714339b89ce64c31e88"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制途经华岳应制",
        "preface": "",
        "paragraphs": [
            "西岳镇皇京，中峰入太清。",
            "玉銮重岭应，缇[骑]薄云迎。",
            "霁日悬高掌，寒空类削成。",
            "轩游会神处，汉幸望仙情。",
            "旧庙青林古，新碑绿字生。",
            "群臣愿封岱，还驾勒鸿名。"
        ],
        "notes": "",
        "id": "f0eaa2acb314fae3468beea660c7746d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制过王濬墓应制",
        "preface": "",
        "paragraphs": [
            "牛斗三分国，龙骧一统年。",
            "智高宁受制，风急肯廻船。",
            "有策擒吴嚭，无言让范宣。",
            "援孤因势屈，功重为谗偏。",
            "旧迹灰尘散，枯坟故老传。",
            "百代逢明主，何辞死道边。"
        ],
        "notes": "",
        "id": "e6894a76b02ef19218d01c88530b468d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制经河上公庙应制",
        "preface": "",
        "paragraphs": [
            "河上无名老，知非汉代人。",
            "先探道德要，留待圣明辰。",
            "玄妙为天下，清虚用谷神。",
            "化将和气一，风与太初邻。",
            "灵庙观遗像，仙歌入至真。",
            "皇心齐万物，何处不同尘。"
        ],
        "notes": "",
        "id": "67f7c37f685b7d30c33e39b1d47e6bb9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制幸凤汤泉应制",
        "preface": "",
        "paragraphs": [
            "周狩闻岐礼，秦都辨雍名。",
            "献禽天子孝，存老圣皇情。",
            "温润宜冬幸，游畋乐岁成。",
            "汤云出水殿，暖气入山营。",
            "坎意无私洁，干心称物平。",
            "帝歌流乐府，溪谷也增荣。"
        ],
        "notes": "",
        "id": "f5062433a0b79e679960c4c7c913e788"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "恩赐乐游园宴",
        "preface": "",
        "paragraphs": [
            "汉苑佳游地，轩庭近侍臣。",
            "共持荣幸日，来赏艳阳春。",
            "馔玉颁王篚，𪭢金下帝钧。",
            "池台草色徧，宫观柳条新。",
            "花绶光连榻，朱颜畅饮醇。",
            "圣朝多乐事，天意每随人。"
        ],
        "notes": "",
        "id": "ab5a14af12095172d3e3856c3699fd59"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "三月二十日诏宴乐游园赋得风字",
        "preface": "",
        "paragraphs": [
            "乐游形胜地，表里望郊宫。",
            "北阙连天顶，南山对掌中。",
            "皇恩贷芳月，旬宴美成功。",
            "鱼戏芙蓉水，莺啼杨柳风。",
            "春光看欲暮，天泽恋无穷。",
            "长袖招斜日，留光待曲终。"
        ],
        "notes": "",
        "id": "4e5141325836a77a3b90600bca061b89"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赴集贤院学士上赐宴应制得辉字",
        "preface": "",
        "paragraphs": [
            "侍帝金华讲，千龄道固稀。",
            "位将贤士设，书共学徒归。",
            "首命深燕隗，通经浅汉韦。",
            "列筵荣赐食，送客愧儒衣。",
            "贺燕窥簷下，迁莺入殿飞。",
            "欲知朝野庆，文教日光辉。"
        ],
        "notes": "",
        "id": "299fcfbc890495bfa1892b037e6608ed"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "端午三殿侍宴应制探得鱼字",
        "preface": "",
        "paragraphs": [
            "小暑夏弦应，徽音商管初。",
            "愿赍长命缕，来续大恩余。",
            "三殿褰珠箔，群官上玉除。",
            "助阳尝麦彘，顺节进龟鱼。",
            "甘露垂天酒，芝花捧御书。",
            "合丹同蝘蜓，灰骨共蟾蜍。",
            "今日伤蛇意，衔珠遂阙如。"
        ],
        "notes": "",
        "id": "9947bac3e105b2536244baa6121ea31c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制春中兴庆宫酺宴应制",
        "preface": "",
        "paragraphs": [
            "千龄逢启圣，万域共来威。",
            "庆接郊禋后，酺承农事稀。",
            "御楼横广路，天乐下重闱。",
            "鸾凤调歌曲，虹霓动舞衣。",
            "合声云上聚，连步月中归。",
            "物覩恩无外，神和道入微。",
            "镐京陪乐饮，柏殿奉文飞。",
            "徒竭秋云影，何资春日晖。"
        ],
        "notes": "",
        "id": "95687c52d24d24616bd844be6a0e187e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制千秋节宴应制",
        "preface": "",
        "paragraphs": [
            "五德生王者，千龄启圣人。",
            "赤光来照夜，黄云上覆晨。",
            "海县衔恩久，朝章献舞新。",
            "高居帝座出，夹道众官陈。",
            "槊杖洗清景，磬管凝秋旻。",
            "珠囊含瑞露，金镜抱仙轮。",
            "何岁无乡饮，何田不报神。",
            "薰歌与名节，传代幸群臣。"
        ],
        "notes": "",
        "id": "66a83295605ae868133f2a6d3031f6b4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制太行山中言志应制",
        "preface": "",
        "paragraphs": [
            "六龙鸣玉銮，九折步云端。",
            "河络南浮近，山经北上难。",
            "羽仪映松雪，戈甲带春寒。",
            "百谷晨笳动，千岩晓仗攒。",
            "皇心感韶节，敷藻念人安。",
            "既立省方馆，复建礼神坛。",
            "扈跸参天老，承荣忝夏官。",
            "长勤百年意，思见一胜残。"
        ],
        "notes": "",
        "id": "15286bde3c508fd55ac340272da9d1d7"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和御制与宋璟源乾曜同日上官命宴东堂赐诗应制",
        "preface": "",
        "paragraphs": [
            "大块镕群品，经生偶圣时。",
            "猥承三事命，虚忝百僚师。",
            "右揆谋华硕，前星傅重资。",
            "连骞求旧礼，滥典乐贤诗。",
            "赐釜同荣拜，𪭢金宴宰司。",
            "菊花吹御酒，兰叶捧天词。",
            "宝历休明盛，颓年晷漏衰。",
            "少留青史笔，未敢赤松期。"
        ],
        "notes": "",
        "id": "b0f4cf1ace33abcec9d6f8734c5d1540"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制暇日与兄弟同游兴庆宫作应制",
        "preface": "",
        "paragraphs": [
            "汉武横汾日，周王宴镐年。",
            "何如造区夏，复此睦亲贤。",
            "巢凤新成阁，飞龙旧跃泉。",
            "棣华歌尚在，桐叶戏仍传。",
            "禁籞氛埃隔，平台景物连。",
            "圣慈良有裕，王道固无偏。",
            "问俗兆人阜，观风五教宣。",
            "献图开益地，张乐奏钧天。",
            "侍酒衢樽满，询刍谏鼓悬。",
            "永言形友爱，万国共周旋。"
        ],
        "notes": "",
        "id": "092e0f033cded4d7e7770a37a4382e96"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制送王晙巡边应制",
        "preface": "",
        "paragraphs": [
            "六月歌周雅，三边遣夏卿。",
            "欲施攻战法，先作简稽行。",
            "礼乐知谋帅，春秋识用兵。",
            "一劳堪定国，万里即长城。",
            "策有和戎利，威传破虏名。",
            "军前雨洒道，楼上月临营。",
            "别藻瑶华降，同衣锦襮荣。",
            "关山由义近，戎马为恩轻。",
            "丝竹路傍散，风云马上生。",
            "朝廷谓吉甫，邦国望君平。"
        ],
        "notes": "",
        "id": "2231291625c295bad9252427920d4bf6"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "将赴朔方军应制",
        "preface": "",
        "paragraphs": [
            "礼乐逢明主，韬钤用老臣。",
            "恭凭神武策，远御鬼方人。",
            "供帐荣恩饯，山川喜诏巡。",
            "天文日月丽，朝赋管弦新。",
            "幼志传三略，衰材谢六钧。",
            "胆由忠作伴，心固道为邻。",
            "汉保河南地，胡清塞北尘。",
            "连年大军后，不日小康辰。",
            "劒舞轻离别，歌酣忘苦辛。",
            "从来思博望，许国不谋身。"
        ],
        "notes": "",
        "id": "2473f955d971c3b88860c51d87670ade"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制爰因巡省途次旧居应制",
        "preface": "",
        "paragraphs": [
            "葱郁兴王郡，殷忧启圣图。",
            "周成会西土，汉武幸南都。",
            "岁卜銮舆迈，农祠鴈政敷。",
            "武威棱外域，文教靡中区。",
            "警跸干戈捧，朝宗万玉趋。",
            "旧藩人事革，新化国容殊。",
            "壁有真龙画，庭余鸣凤梧。",
            "丛觞祝尧寿，合鼎献汤厨。",
            "阳乐寒初变，春恩蛰更苏。",
            "三耆颁命服，五稔复田输。",
            "君赋大风起，人歌湛露濡。",
            "从臣观玉叶，方愿纪灵符。"
        ],
        "notes": "",
        "id": "25554be5fc5c3ecd17724d2f46c4148c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "宿直温泉宫羽林献诗",
        "preface": "",
        "paragraphs": [
            "冬狩美秦正，新丰乐汉行。",
            "星陈玄武阁，月对羽林营。",
            "寒木罗霜仗，空山响夜更。",
            "恩深灵液暖，节劲古松贞。",
            "文武皆王事，输心不为名。"
        ],
        "notes": "",
        "id": "3210ae84b6dcb45b176b4f2485539e8c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "玄武门侍射",
        "preface": "",
        "paragraphs": [
            "射观通玄阙，兵栏辟御筵。",
            "雕弧月半上，画的晕重圆。",
            "羿后神幽赞，灵王法暗传。",
            "贯心精四返，饮羽妙三联。",
            "雪鹤来衔箭，星麟下集弦。",
            "一逢军宴洽，万庆武功宣。"
        ],
        "notes": "",
        "id": "cb323ee327604061c2aef3d6e037e82e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "扈从南出雀鼠谷",
        "preface": "",
        "paragraphs": [
            "豫动三灵赞，时巡四海威。",
            "陕关凌曙出，平路半春归。",
            "霍镇迎云罕，汾河送羽旗。",
            "山南柳半密，谷北草全稀。",
            "迟日宜华盖，和风入袷衣。",
            "上林千里近，应见百花飞。"
        ],
        "notes": "",
        "id": "2c84f1c505c691988ddfd9cc940c7ebb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "洛桥北亭诏饯诸刺史",
        "preface": "",
        "paragraphs": [
            "离亭拂御沟，别曲舞船楼。",
            "诏饯朝廷牧，符分海县忧。",
            "股肱还入郡，父母更临州。",
            "扇逐仁风传，车随霖雨流。",
            "恩光水上溢，荣色柳间浮。",
            "预待群方最，三公不远求。"
        ],
        "notes": "",
        "id": "ae71ff6c1ff897bb554347ad86b1805d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "东都酺宴",
        "preface": "",
        "paragraphs": [
            "尧舜传天下，同心致太平。",
            "吾君内举圣，远合至公情。",
            "锡命承丕业，崇亲享大名。",
            "二天资广运，两曜益齐明。",
            "道畅昆虫乐，恩深朽蠹荣。",
            "皇舆久西幸，留镇在东京。",
            "合宴千官入，分曹百戏呈。",
            "乐来嫌景遽，酒著讶寒轻。",
            "喜气连云阁，欢呼动洛城。",
            "人间知几代，今日见河清。"
        ],
        "notes": "",
        "id": "0fedac1b644eedf8c4baec63d5525fa8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉酬韦祭酒嗣立偶游龙门北溪忽怀骊山别业呈诸留守之作",
        "preface": "",
        "paragraphs": [
            "石涧泉虚落，松崖路曲回。",
            "闻君北溪下，想像南山隈。",
            "近念鼎湖别，遥思云嶂陪。",
            "不同奇觏往，空覩斯文来。",
            "岁后寒初变，春前芳未开。",
            "黄蕤袅岸柳，紫蕚折村梅。",
            "尽室兹游玩，盈门几乐哉。",
            "嗟留洛阳陌，梦诣建章台。",
            "野失巢由性，朝非元凯才。",
            "布怀钦远迹，幽意日尘埃。"
        ],
        "notes": "",
        "id": "0bae466e8e9db48f06bff06acf98a5ad"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉酬韦祭酒自汤还都经龙门北溪庄见贻之作",
        "preface": "",
        "paragraphs": [
            "闻君汤井至，潇洒憇郊林。",
            "拂曙携清赏，披云觏绿岑。",
            "欢言游览意，款曲望归心。",
            "是日期佳客，同山忽异寻。",
            "桃花迂路转，杨柳间门深。",
            "泛舟伊水涨，系马香树阴。",
            "繁弦弄水族，娇吹狎沙禽。",
            "春满汀色媚，景斜岚气侵。",
            "怀仁殊未远，重德匪专临。",
            "来藻敷幽思，连词报所钦。"
        ],
        "notes": "",
        "id": "968113ea467f326b7e0acdc753b2fc31"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "酬崔光禄冬日述怀赠答",
        "preface": "",
        "paragraphs": [
            "徐陈尝并作，枚马亦同时。",
            "各负当朝誉，俱承明主私。",
            "夫君迈前侣，观国骋奇姿。",
            "山似鸣威凤，泉如出宝龟。",
            "才雄子云笔，学广仲舒帷。",
            "紫绶拂三寺，朱门临九逵。",
            "昔我含香日，联尔缙云司。",
            "朝携兰省步，夕退竹林期。",
            "中路一分手，数载来何迟。",
            "求友还相得，群英复在兹。",
            "留台少人务，方驾递寻追。",
            "涉玩怀同赏，沾芳忆共持。",
            "迎宾南涧饮，载妓东城嬉。",
            "春郊绿亩秀，秋涧白云滋。",
            "名画披人物，良书讨滞疑。",
            "兴来光不惜，欢往迹如遗。",
            "岁晏罢行乐，层城间所思。",
            "夜魂灯处厌，朝髪镜前衰。",
            "忽枉崔骃什，兼流韦孟词。",
            "曲高弥寡和，主善代为师。",
            "齐戒观华玉，留连叹色丝。",
            "终慙起予者，何足与言诗。"
        ],
        "notes": "",
        "id": "a2dc05a371425a25824d99b7a1f79da0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同刘给事城南宴集",
        "preface": "",
        "paragraphs": [
            "水竹幽闲地，簪缨近侍臣。",
            "雍容乘暇日，潇洒出嚣尘。",
            "树对思朋鸟，池深入养鳞。",
            "管弦高逐吹，歌舞妙含春。",
            "老子叨专席，欢邀隔缙绅。",
            "此中情不浅，遥寄赏心人。"
        ],
        "notes": "",
        "id": "e56b1ca84793155e4f638430e6f6d5ae"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "温泉冯刘二监客舍观妓",
        "preface": "",
        "paragraphs": [
            "温谷寒林薄，群游乐事多。",
            "佳人蹀骏马，乘月夜相过。",
            "秀色然红黛，娇香发绮罗。",
            "镜前鸾对舞，琴里凤传歌。",
            "妬宠倾新意，衔恩奈老何。",
            "为君留上客，欢笑敛双蛾。"
        ],
        "notes": "",
        "id": "f27d9105ccfc6ffeaa0473954d41f1ff"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "寄许八",
        "preface": "",
        "paragraphs": [
            "万类春皆乐，徂颜独不怡。",
            "年来人更老，花发意先衰。",
            "乳鹊穿坛画，巢蜂触网丝。",
            "平生美容色，宿昔影中疑。",
            "远道何由梦，同心在者谁。",
            "西风欲谁语，悯默遂无词。"
        ],
        "notes": "",
        "id": "905ecfa00ae07b745f5fcf6f3bd48552"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送苏合宫颋",
        "preface": "",
        "paragraphs": [
            "都邑群方首，商泉旧俗讹。",
            "变风须恺悌，成化伫弦歌。",
            "畴昔珪璋友，雍容文雅多。",
            "振缨游省闼，锵玉宰京河。",
            "别曲鸾初下，行轩雉尚过。",
            "百壶非饯意，流咏在人和。"
        ],
        "notes": "",
        "id": "fbaf2d67cec615efba43f562a7586b1e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送乔安邑备",
        "preface": "",
        "paragraphs": [
            "书阁移年岁，文明难复辞。",
            "欢言冬雪满，恨别夏云滋。",
            "外尹方为政，高明自不欺。",
            "老人骖驭往，童子狎雏嬉。",
            "日茂西河俗，寂寥东观期。",
            "遥怀秀才令，京洛见新诗。"
        ],
        "notes": "",
        "id": "41fac23b7e14204163e19cb6e9a51b38"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送赵二尚书彦昭北伐",
        "preface": "",
        "paragraphs": [
            "虏地河冰合，边城备此时。",
            "兵连紫塞路，将举白云司。",
            "提劒荣中贵，衔珠盛出师。",
            "日华光组练，风色焰旌旗。",
            "投笔尊前起，横戈马上辞。",
            "梅花吹别引，杨柳赋归诗。"
        ],
        "notes": "",
        "id": "0f36ff436b497eecb08bf4267db7ea09"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "石门别杨六钦望",
        "preface": "",
        "paragraphs": [
            "燕人同窜越，万里自相哀。",
            "影响无期会，江山此地来。",
            "暮年伤泛梗，累日慰寒灰。",
            "潮水东南落，浮云西北回。",
            "俱看石门远，倚棹两悲哉。"
        ],
        "notes": "",
        "id": "53554ef5606182912a050ae597f735d0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中送北使二首 一",
        "preface": "",
        "paragraphs": [
            "传闻合浦叶，曾向洛阳飞。",
            "何日南风至，还随北使归。",
            "红颜渡岭歇，白首对秋衰。",
            "高歌何由见，层堂不可违。",
            "谁怜炎海曲，泪尽血沾衣。"
        ],
        "notes": "",
        "id": "13a83d3ec8dca27d259928d05399e36a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "南中送北使二首 二",
        "preface": "",
        "paragraphs": [
            "待罪居重译，穷愁暮雨秋。",
            "山临鬼门路，城绕瘴江流。",
            "人事今如此，生涯尚可求。",
            "逢君入乡县，传我念京周。",
            "别恨归途远，离言暮景遒。",
            "夷歌翻下泪，芦酒未消愁。",
            "闻有胡兵急，深怀汉国羞。",
            "和亲先是诈，款塞果为讐。",
            "释系应分爵，蠲徒几复侯。",
            "廉颇诚未老，孙叔宜无谋。",
            "若道冯唐事，皇恩尚可收。"
        ],
        "notes": "",
        "id": "e4ed6b765c889027f9a6c6aec22e5ef6"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送赵顺直郎中赴安西副大都督",
        "preface": "",
        "paragraphs": [
            "绝镇功难立，悬军命匪轻。",
            "复承迁相后，弥重任贤情。",
            "将起神仙地，才称礼乐英。",
            "长心堪系虏，短语足论兵。",
            "日授休门法，星教置阵名。",
            "龙泉恩已著，燕颔相终成。",
            "月窟穷天远，河源入塞清。",
            "老天操别翰，承旨颂升平。"
        ],
        "notes": "",
        "id": "63beab4b43403638514bddc3c9364631"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送宋休远之蜀任",
        "preface": "",
        "paragraphs": [
            "求友殊损益，行道异穷申。",
            "缀我平生气，吐赠薄游人。",
            "结恩事明主，忍爱远辞亲。",
            "色丽成都俗，膏腴蜀水滨。",
            "如何从宦子，坚白共缁磷。",
            "日月千龄旦，河山万族春。",
            "怀铅书瑞府，横草事边尘。",
            "不及安人吏，能令王化淳。"
        ],
        "notes": "",
        "id": "b713b1ce5cac31ed1c392fad48bc944b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州别梁六入朝",
        "preface": "",
        "paragraphs": [
            "远莅长沙渚，欣逢贾谊才。",
            "江山疲应接，风日复晴开。",
            "江树云间断，湘山水上来。",
            "近洲朝鹭集，古戍夜猿哀。",
            "岸杼含苍捄，河蒲秀紫台。",
            "月余偏地赏，心尽故人杯。",
            "自我违京洛，嗟君此溯洄。",
            "容华因别老，交旧与年颓。",
            "梦见长安陌，朝宗实盛哉。"
        ],
        "notes": "",
        "id": "36ea87de0dbfd0ba1f38cd41af5fd7f2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "相州冬日早衙",
        "preface": "",
        "paragraphs": [
            "城外宵钟敛，闺中曙火残。",
            "朝光曜庭雪，宿冻聚池寒。",
            "正色临厅事，疑词定笔端。",
            "除苛囹圄息，伐枳吏人宽。",
            "河内功犹浅，淮阳疾未安。",
            "镜中星髪变，顿使世情阑。"
        ],
        "notes": "",
        "id": "4c8f59b9aae4e78b9e97811e1d1b897b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州西城",
        "preface": "",
        "paragraphs": [
            "水国何辽旷，风波遂极天。",
            "西江三纪合，南浦二湖连。",
            "危堞临清境，烦忧暂豁然。",
            "九围观掌内，万象阅眸前。",
            "日去长沙渚，山横云梦田。",
            "汀葭变秋色，津树入寒烟。",
            "潜穴探灵诡，浮生揖圣仙。",
            "至今人不见，迹灭事空传。"
        ],
        "notes": "",
        "id": "fd9e3a09f0fb55ffd4d9920e301db3e2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州观竞渡",
        "preface": "",
        "paragraphs": [
            "画作飞凫艇，双双竞拂流。",
            "低装山色变，急棹水华浮。",
            "土尚三闾俗，江传二女游。",
            "齐歌迎孟姥，独舞送阳侯。",
            "鼓发南湖溠，标争西驿楼。",
            "并驱常诧速，非畏日光遒。"
        ],
        "notes": "",
        "id": "bfbb01f1f6cce7951501a456f538b415"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "对酒行巴陵作",
        "preface": "",
        "paragraphs": [
            "留侯封万户，园令寿千金。",
            "本为成王业，初由赋上林。",
            "繁荣安足恃，霜露递相寻。",
            "鸟哭楚山外，猿啼湘水阴。",
            "梦中城阙近，天畔海云深。",
            "空对忘忧酌，离忧不去心。"
        ],
        "notes": "",
        "id": "0f00833458cf957392112057140e0db5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州宴姚绍之",
        "preface": "",
        "paragraphs": [
            "杞梓滞江滨，光华向日新。",
            "难兄金作友，媚子玉为人。",
            "山水含秋兴，池亭借善邻。",
            "簷松风送静，院竹鸟来驯。",
            "翠斝吹黄菊，雕盘鲙紫鳞。",
            "缓歌将醉舞，为拂绣衣尘。"
        ],
        "notes": "",
        "id": "a4fa35c0a8b891db81d52ebd0585365b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州九日宴道观西阁",
        "preface": "",
        "paragraphs": [
            "摇落长年叹，蹉跎远宦心。",
            "北风嘶代马，南浦宿阳禽。",
            "佳此黄花酌，酣余白首吟。",
            "凉云霾楚望，蒙雨蔽荆岑。",
            "登眺思清景，谁将眷浊阴。",
            "钓歌出江雾，樵唱入山林。",
            "鱼以嘉名采，木为美材侵。",
            "大道由中悟，逍遥匪外寻。",
            "参佐多君子，词华妙赏音。",
            "留题洞庭观，望古意何深。"
        ],
        "notes": "",
        "id": "a3d58ba18ee8d4c977edcac37500a70a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州作",
        "preface": "",
        "paragraphs": [
            "水国生秋草，离居再及瓜。",
            "山川临洞穴，风日望长沙。",
            "物土南州异，关河北信赊。",
            "日昏闻怪鸟，地热见修虵。",
            "远人梦归路，瘦马嘶去家。",
            "正有江潭月，徘徊恋九华。"
        ],
        "notes": "",
        "id": "676b6a6bb0f4394e3caa104efa231b91"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "游洞庭湖",
        "preface": "",
        "paragraphs": [
            "平湖晓望分，仙峤气氛氲。",
            "鼓枻乘清渚，寻峰弄白云。",
            "江寒天一色，日静水重纹。",
            "树坐参猿啸，沙行入鹭群。",
            "缘源斑筿密，罥径绿萝纷。",
            "洞穴传虚应，枫林觉自熏。",
            "双童有灵药，愿取献明君。"
        ],
        "notes": "",
        "id": "19f3b4e92ef027592bbc33c9fd919f93"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "巴丘春作",
        "preface": "",
        "paragraphs": [
            "日出洞庭水，春山挂断霞。",
            "江涔相映发，卉木共纷华。",
            "湘戍南浮阔，荆关北望赊。",
            "湖阴窥魍魉，丘势辨巴蛇。",
            "岛户巢为馆，渔人艇作家。",
            "自怜心问景，三岁客长沙。"
        ],
        "notes": "",
        "id": "09aa06249c711a2e901868f04c084308"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州夜坐",
        "preface": "",
        "paragraphs": [
            "炎洲苦三伏，永日卧孤城。",
            "赖此闲庭夜，萧条夜月明。",
            "独歌还太息，幽感见余声。",
            "江近鹤时呌，山深猿屡鸣。",
            "息心观有欲，弃知返无名。",
            "五十知天命，吾其达此生。"
        ],
        "notes": "",
        "id": "b12a6d6e9909eb8825fa8949389b4a42"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "别㴩湖",
        "preface": "",
        "paragraphs": [
            "念别㴩湖去，浮舟更一临。",
            "千峰出浪险，万木抱烟深。",
            "南郡延恩渥，东山恋宿心。",
            "露花香欲醉，时鸟啭余音。",
            "涉趣皆留赏，无奇不徧寻。",
            "莫言山水间，幽意在鸣琴。"
        ],
        "notes": "",
        "id": "d0c26aff4169ac487d3b3097eaa3bad8"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "伯奴边见归田赋因投赵侍御",
        "preface": "",
        "paragraphs": [
            "尔家叹穷鸟，吾族赋归田。",
            "莫道荣枯异，同嗟世网牵。",
            "黄陵浮汨渚，青草会湘川。",
            "去国逾三岁，兹山老二年。",
            "寒鸮鸣舍下，昏虎卧篱前。",
            "客泪堪斑竹，离亭欲赠荃。",
            "放言久无次，触兴感成篇。"
        ],
        "notes": "",
        "id": "501ac76385a0aec5407c07ad88e8364f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "清远江峡山寺",
        "preface": "",
        "paragraphs": [
            "流落经荒外，逍遥此梵宫。",
            "云峰吐月白，石壁淡烟红。",
            "宝塔灵仙涌，悬龛造化功。",
            "天香涵竹气，虚呗引松风。",
            "簷牖飞花入，廊房激水通。",
            "猿鸣知谷静，鱼戏辨江空。",
            "静默将何贵，惟应心境同。"
        ],
        "notes": "",
        "id": "d668903a754c347f15c529d813a9a244"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "春雨早雷",
        "preface": "",
        "paragraphs": [
            "东北春风至，飘飘带雨来。",
            "拂黄先变柳，点素早惊梅。",
            "树蔼悬书阁，烟含作赋台。",
            "河鱼未上冻，江蛰已闻雷。",
            "美人宵梦著，金屏曙不开。",
            "无缘一启齿，空酌万年杯。"
        ],
        "notes": "",
        "id": "93a63dac78fb3dd001aab38555acf6aa"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "闻雨",
        "preface": "",
        "paragraphs": [
            "穷冬万花匝，永夜百忧攒。",
            "危戍临江火，空斋入雨寒。",
            "断猿知屡别，嘶鴈觉虚弹。",
            "心对炉灰死，颜随庭树残。",
            "旧恩怀未报，倾胆镜中看。"
        ],
        "notes": "",
        "id": "329a3545f5700cb0958ec2bd1ddb1241"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "赦归在道中作",
        "preface": "",
        "paragraphs": [
            "陈焦心息尽，死意不期生。",
            "何幸光华旦，流人归上京。",
            "愁将网共解，服与代俱明。",
            "复是三阶正，还逢四海平。",
            "谁能定礼乐，为国著功成。"
        ],
        "notes": "",
        "id": "cfdcfcdb29bc6aa6ad656f3d12ac2a52"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "喜度岭",
        "preface": "",
        "paragraphs": [
            "东汉兴唐历，南河复禹谋。",
            "宁知瘴疠地，生入帝皇州。",
            "雷雨苏虫蛰，春阳放鸴鸠。",
            "洄沿炎海畔，登降闽山陬。",
            "岭路分中夏，川源得上流。",
            "见花便独笑，看草即忘忧。",
            "自始居重译，天星已再周。",
            "乡关绝归望，亲戚不相求。",
            "弃杖枯还植，穷鳞涸更浮。",
            "道消黄鹤去，运启白驹留。",
            "江妾晨炊黍，津童夜櫂舟。",
            "盛明良可遇，莫后洛城游。"
        ],
        "notes": "",
        "id": "7e660f2ed0fb970c1da7042fd493933b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制潼关口号应制",
        "preface": "",
        "paragraphs": [
            "天德平无外，关门东复西。",
            "不将千里隔，何用一丸泥。"
        ],
        "notes": "",
        "id": "c4708149a76cdbbd837f86522c6a729c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉萧令嵩酒幷诗",
        "preface": "",
        "paragraphs": [
            "乐奏天恩满，杯来秋兴高。",
            "更蒙萧相国，对席饮醇醪。"
        ],
        "notes": "",
        "id": "8218f710ed15f58a1becabd9dabacf7c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉宇文黄门融酒",
        "preface": "",
        "paragraphs": [
            "圣德垂甘露，天章下大风。",
            "又乘黄阁赏，愿作黑头公。"
        ],
        "notes": "",
        "id": "20fc303d78c6d1d8979e8fb76a1b1761"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉裴中书光庭酒",
        "preface": "",
        "paragraphs": [
            "西掖恩华降，南宫命席阑。",
            "讵知鸡树后，更接凤池欢。"
        ],
        "notes": "",
        "id": "8c78368b52d56873e676d769f61ea7d4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "清夜酌",
        "preface": "",
        "paragraphs": [
            "秋阴士多感，雨息夜无尘。",
            "清樽宜明月，复有平生人。"
        ],
        "notes": "",
        "id": "9c7b2e5b1fe3abedf87154c871340f1c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "醉中作",
        "preface": "",
        "paragraphs": [
            "醉后乐无极，弥胜未醉时。",
            "动容皆是舞，出语总成诗。"
        ],
        "notes": "",
        "id": "f63fcff24c7cf4626601a749325570f1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送梁知微渡海东",
        "preface": "",
        "paragraphs": [
            "今日此相送，明年此相待。",
            "天上客星回，知君渡东海。"
        ],
        "notes": "",
        "id": "7851e31d2de79754ad3bea45794cb332"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "寄刘道士舃",
        "preface": "",
        "paragraphs": [
            "真人降紫气，邀我丹田宫。",
            "远寄双飞舄，飞飞不碍空。"
        ],
        "notes": "",
        "id": "e6df67c9ae024289547ce4237412c771"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "书香能和尚塔",
        "preface": "",
        "paragraphs": [
            "大师捐世去，空余法力在。",
            "远寄无碍香，心随到南海。"
        ],
        "notes": "",
        "id": "e8534d8ed21ca7d4804b4c53f2ececbe"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "被使在蜀",
        "preface": "",
        "paragraphs": [
            "即今三伏尽，尚自在临邛。",
            "归途千里外，秋月定相逢。"
        ],
        "notes": "",
        "id": "91b4002b538c3ad3dfef48712337742e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "正朝摘梅",
        "preface": "",
        "paragraphs": [
            "蜀地寒犹暖，正朝发早梅。",
            "偏惊万里客，已复一年来。"
        ],
        "notes": "",
        "id": "15d1f365560c0783d7db7b89b13002db"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "蜀道后期",
        "preface": "",
        "paragraphs": [
            "客心争日月，来往预期程。",
            "秋风不相待，先至洛阳城。"
        ],
        "notes": "",
        "id": "98ab959521f3d0572afae5f8f2b05f8f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "广州江中作",
        "preface": "",
        "paragraphs": [
            "去国年方晏，愁心转不堪。",
            "离人与江水，终日向西南。"
        ],
        "notes": "",
        "id": "bc7c71232344b1ea00ad32e467c639c4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "江中诵经",
        "preface": "",
        "paragraphs": [
            "实相归悬解，虚心暗在通。",
            "澄江明月内，应是色成空。"
        ],
        "notes": "",
        "id": "6c6c3a3d63d7a2ba1c854364bdf0156d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "江中遇黄领子刘隆",
        "preface": "",
        "paragraphs": [
            "危石江中起，孤云岭上还。",
            "相逢皆得意，何处是乡关。"
        ],
        "notes": "",
        "id": "ea1ff3071dc748a80f193833967770f4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "钦州守岁",
        "preface": "",
        "paragraphs": [
            "故岁今宵尽，新年明旦来。",
            "愁心随斗柄，东北望春回。"
        ],
        "notes": "",
        "id": "b7a3369e59ad77e83ac0b983b4558337"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州守岁二首 一",
        "preface": "",
        "paragraphs": [
            "夜风吹醉舞，庭户对酣歌。",
            "愁逐前年少，欢迎今岁多。"
        ],
        "notes": "",
        "id": "37e615f8e55abbde3121e9da932d3b36"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州守岁二首 二",
        "preface": "",
        "paragraphs": [
            "桃枝堪辟恶，爆竹好惊眠。",
            "歌舞留今夕，犹言惜旧年。"
        ],
        "notes": "",
        "id": "3419951177833270ab6e97dc5d858618"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "元朝",
        "preface": "",
        "paragraphs": [
            "今岁元日乐，不谢往年春。",
            "知向来心道，谁为昨夜人。"
        ],
        "notes": "",
        "id": "2bffe10075d43f6952eead8e2bab82cb"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "耗磨日饮二首 一",
        "preface": "",
        "paragraphs": [
            "耗磨传兹日，纵横道未宜。",
            "但令不忌醉，翻是乐无为。"
        ],
        "notes": "",
        "id": "78784aa1380e0578f28ca6599a707dd9"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "耗磨日饮二首 二",
        "preface": "",
        "paragraphs": [
            "上月今朝减，流传耗磨辰。",
            "还将不事事，同醉俗中人。"
        ],
        "notes": "",
        "id": "5a1b4df309fbe5d1a38319a1f458e6ee"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "耗磨日饮",
        "preface": "",
        "paragraphs": [
            "春来半月度，俗忌一时闲。",
            "不酌他乡酒，惟堪对楚山。"
        ],
        "notes": "",
        "id": "724272bff9a20cbd6e7b7c0535626d3f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "九日进茱萸山诗五首 一",
        "preface": "",
        "paragraphs": [
            "家居洛阳下，举目见嵩山。",
            "刻作茱萸节，情生造化间。"
        ],
        "notes": "",
        "id": "aebf7799f8248ecab8401eedb5a92689"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "九日进茱萸山诗五首 二",
        "preface": "",
        "paragraphs": [
            "黄花宜泛酒，青岳好登高。",
            "稽首明廷内，心为天下劳。"
        ],
        "notes": "",
        "id": "5fc460913a6f744a8faabe457e127d79"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "九日进茱萸山诗五首 三",
        "preface": "",
        "paragraphs": [
            "菊酒携山客，萸囊系牧童。",
            "路疑随大隗，心似问鸿蒙。"
        ],
        "notes": "",
        "id": "f612bb502cd83f70d96efc59f94fe584"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "九日进茱萸山诗五首 四",
        "preface": "",
        "paragraphs": [
            "九日重阳数，三秋万实成。",
            "时来谒轩后，罢去坐蓬瀛。"
        ],
        "notes": "",
        "id": "dbcfa972011dbb154db80871606721e1"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "九日进茱萸山诗五首 五",
        "preface": "",
        "paragraphs": [
            "晚节欢重九，高山上五千。",
            "醉中知遇圣，梦里见寻仙。"
        ],
        "notes": "",
        "id": "76438f9b28ecf5937d431400632ef316"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岳州看黄叶",
        "preface": "",
        "paragraphs": [
            "白首看黄叶，徂颜复几何。",
            "空慙棠树下，不见政成歌。"
        ],
        "notes": "",
        "id": "d54d45612e7b550c5fb358db832c1216"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岭南送使二首 一",
        "preface": "",
        "paragraphs": [
            "狱中生白发，岭外罢红颜。",
            "古来相送处，凡得几人还。"
        ],
        "notes": "",
        "id": "fc99befad5837d72194e38e029d88c3c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "岭南送使二首 二",
        "preface": "",
        "paragraphs": [
            "万里投荒裔，来时不见亲。",
            "一朝成白首，看取报家人。"
        ],
        "notes": "",
        "id": "bc54f44c760e666f2ef165fc2b8b09ed"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "伤妓人董氏四首 一",
        "preface": "",
        "paragraphs": [
            "董氏娇娆性，多为窈窕名。",
            "人随秋月落，韵入捣衣声。"
        ],
        "notes": "",
        "id": "7ada923295f6af632fc3475511b9f84d"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "伤妓人董氏四首 二",
        "preface": "",
        "paragraphs": [
            "粉蘂粘妆簏，金花竭翠条。",
            "夜台无戏伴，魂影向谁娇。"
        ],
        "notes": "",
        "id": "b6f92e66b8076e7fb06d91ce9e379823"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "伤妓人董氏四首 三",
        "preface": "",
        "paragraphs": [
            "旧亭红粉阁，宿处白云关。",
            "春日双飞去，秋风独不还。"
        ],
        "notes": "",
        "id": "c12f0f637292cf5dddeb3687646619f4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "伤妓人董氏四首 四",
        "preface": "",
        "paragraphs": [
            "舞席沾残粉，歌梁委旧尘。",
            "独伤窗里月，不见帐中人。"
        ],
        "notes": "",
        "id": "1f9d93a27c083544a52eaa2199ff85df"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "三月闺怨",
        "preface": "",
        "paragraphs": [
            "三月时将尽，空房妾独居。",
            "蛾眉愁自结，鬓髪没情梳。"
        ],
        "notes": "",
        "id": "2fefe5b2f5d320e57d053f6b58506db4"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "破陈乐词二首 一",
        "preface": "",
        "paragraphs": [
            "汉兵出顿金微，照日光明铁衣。",
            "百里火旛焰焰，千行云骑霏霏。",
            "蹙踏辽河自竭，鼓噪燕山可飞。",
            "正属四方朝贺，端知万舞皇威。"
        ],
        "notes": "",
        "id": "9ffc961427fc836368912f4afa2de838"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "破陈乐词二首 二",
        "preface": "",
        "paragraphs": [
            "少年胆气凌云，共许骁雄出群。",
            "匹马城西挑战，单刀蓟北从军。",
            "一鼓鲜卑送款，五饵单于解纷。",
            "誓欲成名报国，羞将开合论勋。"
        ],
        "notes": "",
        "id": "1b92202adf713f3e7694666b1037f3ec"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 一",
        "preface": "",
        "paragraphs": [
            "万玉朝宗凤扆，千金率领龙媒。",
            "眄鼓凝骄躞蹀，听歌弄影徘徊。"
        ],
        "notes": "",
        "id": "15515e97e4ee17e82ee536de749e8481"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 二",
        "preface": "",
        "paragraphs": [
            "天鹿遥征衞叔，日龙上借羲和。",
            "将共两骖争舞，来随八骏齐歌。"
        ],
        "notes": "",
        "id": "d2f06f72feaa4b35349192f6d8349c96"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 三",
        "preface": "",
        "paragraphs": [
            "彩旄八佾成行，时龙五色因方。",
            "屈膝衔杯赴节，倾心献寿无疆。"
        ],
        "notes": "",
        "id": "578e0e6ae0a4dbcb122684025449e240"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 四",
        "preface": "",
        "paragraphs": [
            "帝皂龙驹沛艾，星兰骥子权奇。",
            "腾倚骧洋应节，繁骄接迹不移。"
        ],
        "notes": "",
        "id": "6acd036e26f88c07653183a2b250c0d0"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 五",
        "preface": "",
        "paragraphs": [
            "二圣先天合德，群灵率土可封。",
            "击石骖驔紫燕，𪭢金顾步苍龙。"
        ],
        "notes": "",
        "id": "4444326dfdefc912d7212a35fa2d7f6a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词六首 六",
        "preface": "",
        "paragraphs": [
            "圣君出震应箓，神马浮河献图。",
            "足踏天庭鼓舞，心将帝乐踌蹰。"
        ],
        "notes": "",
        "id": "5cae6ce60918c172e1821d2a5c32c501"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和三日祓禊渭滨应制",
        "preface": "",
        "paragraphs": [
            "青郊上巳艳阳年，紫禁皇游祓渭川。",
            "幸得欢娱承湛露，心同草树乐春天。"
        ],
        "notes": "",
        "id": "0e0b10182e7b3473e7a2a14fa0a781bd"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "桃花园马上应制",
        "preface": "",
        "paragraphs": [
            "林间艳色骄天马，苑里秾华伴丽人。",
            "愿逐南风飞帝席，年年含笑舞青春。"
        ],
        "notes": "",
        "id": "86dcae325eec1e27a50d307f9583bece"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制幸韦嗣立山庄应制",
        "preface": "",
        "paragraphs": [
            "西京上相出扶阳，东郊别业好池塘。",
            "自非仁智符天赏，安能日月共回光。"
        ],
        "notes": "",
        "id": "5648752c51596313459be7765dc7fe61"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "奉和圣制同玉真公主游大哥山池题石壁",
        "preface": "",
        "paragraphs": [
            "池如明镜月华开，山学香炉云气来。",
            "神藻飞为鹡鸰赋，仙声飏出凤皇台。"
        ],
        "notes": "",
        "id": "6fdc9ff10e497d3e3d4394b095f9b829"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "十五日夜御前口号踏歌词二首 一",
        "preface": "",
        "paragraphs": [
            "花蕚楼前雨露新，长安城里太平人。",
            "龙衔火树千重焰，鸡踏莲花万岁春。"
        ],
        "notes": "",
        "id": "0bbfda19ab618a7a5976d2f59d729629"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "十五日夜御前口号踏歌词二首 二",
        "preface": "",
        "paragraphs": [
            "帝宫三五戏春台，行雨流风莫妬来。",
            "西域灯轮千影合，东华金阙万重开。"
        ],
        "notes": "",
        "id": "b8b73ef6d214c013012429beeadf619a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "苏摩遮五首 一",
        "preface": "",
        "paragraphs": [
            "摩遮本出海西胡，琉璃宝服紫髯胡。",
            "闻道皇恩遍宇宙，来将歌舞助欢娱。"
        ],
        "notes": "",
        "id": "e6ec67efc44ca6d44c44cc28b0d314e5"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "苏摩遮五首 二",
        "preface": "",
        "paragraphs": [
            "绣装帕额宝花冠，夷歌骑舞借人看。",
            "自能激水成阴气，不虑今年寒不寒。"
        ],
        "notes": "",
        "id": "812a6e5b2ff780a061885fe81da1a740"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "苏摩遮五首 三",
        "preface": "",
        "paragraphs": [
            "腊月凝阴积帝台，豪歌急鼓送寒来。",
            "油囊取得天河水，将添上寿万年杯。"
        ],
        "notes": "",
        "id": "9abc007dcebaf58359253844f8d67f0e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "苏摩遮五首 四",
        "preface": "",
        "paragraphs": [
            "寒气宜人最可怜，故将寒水散庭前。",
            "惟愿圣君无限寿，长取新年续旧年。"
        ],
        "notes": "",
        "id": "d5c6a4e6a3fbbfab5dbcff2c4fffff7b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "苏摩遮五首 五",
        "preface": "",
        "paragraphs": [
            "昭成皇后帝家亲，荣乐诸人不比伦。",
            "往日霜前花委地，今年雪后树逢春。"
        ],
        "notes": "",
        "id": "da97139b2e56a5f732c443966fc8118f"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "三月三日定昆池奉和萧令得潭字韵",
        "preface": "",
        "paragraphs": [
            "暮春三月日重三，春水桃花满禊潭。",
            "广乐逶迤天上下，仙舟摇衍镜中酣。"
        ],
        "notes": "",
        "id": "90daa3f20273f8647d80465353339f24"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "和尹从事懋泛洞庭",
        "preface": "",
        "paragraphs": [
            "平湖一望上连天，林景千寻下洞泉。",
            "忽惊水上光华满，疑是乘舟到日边。"
        ],
        "notes": "",
        "id": "bb3a60f0d6ba6e95dfefc21b47cee206"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送梁六自洞庭山作",
        "preface": "",
        "paragraphs": [
            "巴陵一望洞庭秋，日见孤峰水上浮。",
            "闻道神仙不可接，心随湖水共悠悠。"
        ],
        "notes": "",
        "id": "3d0b2227cc1a3c0cc0e549c6ab0ad5e2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "同赵侍御望归舟",
        "preface": "",
        "paragraphs": [
            "山庭迥迥面长川，江树重重极远烟。",
            "形影相追高翥鸟，心肠倂断北风船。"
        ],
        "notes": "",
        "id": "6a61d7ad0f611fbe958e778c5870a0af"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "襄阳路逢寒食",
        "preface": "",
        "paragraphs": [
            "去年寒食洞庭波，今年寒食襄阳路。",
            "不辞著处寻山水，秪畏还家落春暮。"
        ],
        "notes": "",
        "id": "12a3224d04c147436c50fe75f2b8b7a2"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "咏方圆动静示李泌",
        "preface": "",
        "paragraphs": [
            "方如棋局，圆如棋子。",
            "动如棋生，静如棋死。"
        ],
        "notes": "",
        "id": "2b5aec8eaa5c377d0659d322bac09f2a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 一",
        "preface": "",
        "paragraphs": [
            "万玉朝宗凤扆，千金率领龙媒。",
            "眄鼓凝骄蹀躞，听歌弄影徘徊。"
        ],
        "notes": "",
        "id": "15515e97e4ee17e82ee536de749e8481"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 二",
        "preface": "",
        "paragraphs": [
            "天鹿遥征卫叔，日龙上借羲和。",
            "将共两骖争舞，来随八骏齐歌。"
        ],
        "notes": "",
        "id": "0cd737afd7005a84025e232e4e334430"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 三",
        "preface": "",
        "paragraphs": [
            "彩旄八佾成行，时龙五色因方。",
            "屈膝衔杯赴节，倾心献寿无疆。"
        ],
        "notes": "",
        "id": "578e0e6ae0a4dbcb122684025449e240"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 四",
        "preface": "",
        "paragraphs": [
            "帝皂龙驹沛艾，星阑骥子权奇。",
            "腾倚骧洋应节，繁骄接迹不移。"
        ],
        "notes": "",
        "id": "7024816a0da8e12550fa33ea0a61aa3b"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 五",
        "preface": "",
        "paragraphs": [
            "二圣先天合德，群灵率土可封。",
            "击石骖驔紫燕，𪭢金顾步苍龙。"
        ],
        "notes": "",
        "id": "4444326dfdefc912d7212a35fa2d7f6a"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "舞马词 六",
        "preface": "",
        "paragraphs": [
            "圣君出震应箓，神马浮河献图。",
            "足蹋天庭鼓舞，心将帝乐踟蹰。"
        ],
        "notes": "",
        "id": "5cae6ce60918c172e1821d2a5c32c501"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "送敬丞",
        "preface": "",
        "paragraphs": [
            "嘉会良难永，芳罇此夜闲。",
            "别离三春暮，亲爱相乡间。",
            "落花已覆水，岩云欲起山。",
            "庭兰行可佩，采采赠河关。"
        ],
        "notes": "",
        "id": "3eed15e6c64a73e6b79160145960db9c"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "见诸人送杜承诗因以成作（荆州作）",
        "preface": "",
        "paragraphs": [
            "吴楚分江镇，华容改旧城。",
            "讶君来远谒，知有去思情。",
            "风度沅湘险，烟还云梦平。"
        ],
        "notes": "",
        "id": "81af49de47b3e47c30795d5420b26643"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "幽州送随军入秦",
        "preface": "",
        "paragraphs": [
            "杨子来戎幕，老夫欣主诺。",
            "归路有光华，边庭少咨度。",
            "雁知穷朔苦，人羡长安乐。",
            "独将马革心，同声谢台阁。"
        ],
        "notes": "",
        "id": "5008dade1a05f460569e4b28901dfd65"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "金庭观（在嵊县东南七十二里）",
        "preface": "",
        "paragraphs": [
            "元珠道在岂难求，海变须教鬓不秋。",
            "他日洞天三十六，碧桃花发共师游。",
            "（《嘉庆浙江通志》二三一《寺观》）（见《剡录》卷八，幷云：「先天间，遣女道士投简金庭观，见许承瓢，遂持以进。",
            "」《宝庆待物续志》卷四引后二句。",
            "）。"
        ],
        "notes": "",
        "id": "409fc466e28d33bbde9597c331b6dcff"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "白杨篇",
        "preface": "",
        "paragraphs": [
            "欲识前王塔鞍处，正北苗抽一小枝。",
            "（《文苑英华》卷八七六令狐楚《白杨新庙碑》引。",
            "此则承陶敏先生告知。",
            "）。"
        ],
        "notes": "",
        "id": "5ed1d2fe5b73b831459203d3133e934e"
    },
    {
        "author": "张说",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "分班晓入翔鸳阁，直舍旁连浴凤池。",
            "（见明刻本《锦绣万花谷后集》卷十）。"
        ],
        "notes": "",
        "id": "3873e25dd64ce9451ddb206d7b47127f"
    },
    {
        "author": "张说",
        "dynasty": "宋",
        "type": "诗",
        "rhythmic": "",
        "title": "游老君洞",
        "preface": "",
        "paragraphs": [
            "枕漱镵针泉石肓，登临又刮山川目。",
            "太清飞出离宫景，平地分为散仙福。",
            "知津有頼大夫松，避道尤勤居士木。",
            "层峦破晓霞散绮，断岸涵空雾披縠。",
            "界远都归粟粒藏，脉近宁劳杖头缩。",
            "不愁风引轻舟却，更喜村通小径曲。",
            "妙含道德五千余，迥出洞天三十六。",
            "青牛税驾从嬾卧，宝猊回拱长蹲伏。",
            "犹余砥室灿金星，安用柔宗扶玉局。",
            "岩前日月自朝夕，物外乾坤岂寒燠。",
            "蛇灵必化第须时，豹隠唯邻聊协卜。",
            "共知容与乐无限，谁想绪余善非独。",
            "两柱擎天寿八荒，一水为霖登百谷。",
            "深嗟晚到偿畴昔，争忍疎游逾信宿。",
            "痴儿浪作谢鲲图，坐进因明天下谷。"
        ],
        "notes": "",
        "id": "5997ce737a2447f95d33a6ba20e9e9ff"
    }
]