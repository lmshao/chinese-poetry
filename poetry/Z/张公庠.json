[
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "学士经筵论古今，花塼日上两三寻。",
            "天颜有喜人知否，认得唐虞用意深。"
        ],
        "notes": "",
        "id": "f65bf20ecd8c5a1432f894e23ba538f8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "朱字衙香伴玉𬬻，丁丁莲漏月来初。",
            "交龙画烛摇红影，准拟君王夜读书。"
        ],
        "notes": "",
        "id": "52e5c5484ab0585bd3a4032a39b1f5e1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "秘阁新开别殿西，玉蟾蜍对玉狻猊。",
            "奏书未惬君王意，内省夫人看御批。"
        ],
        "notes": "",
        "id": "314941229a1729cee5fd4158721b5a45"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "宿麦葳蕤绿未回，恶风惟解卷尘埃。",
            "平明瑞雪深三尺，万岁声中贺表来。"
        ],
        "notes": "",
        "id": "769facff1ba27ee145f1a61ca6820c70"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "玉虚新殿势巑岏，谁见壶中日月闲。",
            "消尽晓霞无一缕，数声清磬落人间。"
        ],
        "notes": "",
        "id": "fe200a26842318f67082a78b1a1b2628"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "八月金茎露有华，晨曦才上散余霞。",
            "朱书十字黄封酒，先赐王公执政家。"
        ],
        "notes": "",
        "id": "b649840768c2c2f7b85169ba25477b0c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "月落银台初勘契，一声金锁禁门开。",
            "千官耸辔争朝路，驺士笼街宰相来。"
        ],
        "notes": "",
        "id": "dba852ac2b24d2d31a92c9a2415c18e0"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "晨光初动阁门开，百辟匆匆避路回。",
            "千步画廊敲杖子，朱衣双引相公来。"
        ],
        "notes": "",
        "id": "9886a830da3fe598ccdd9d026619a9f1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "赫日炎风昼鼓迟，中官宣问到黄扉。",
            "传呼宰相槐街静，青盖摇摇未午归。"
        ],
        "notes": "",
        "id": "e4e85b3d4d6ff654a4e69b14f9278dd3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "北斗回杓欲建寅，宫嫔排备立春时。",
            "镌花贴子留题处，只待金銮学士诗。"
        ],
        "notes": "",
        "id": "d1f302e88bf8f0c3254fd5e46a34e165"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "年华先到未央宫，嬉赏班班四序中。",
            "潇洒梅花元耐雪，轻狂柳絮不嫌风。"
        ],
        "notes": "",
        "id": "9dac7deb234e7a09c36385fff8427496"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "御苑名花约万栽，芳心俱愿日华来。",
            "春风已暖梅先绽，长恨江南冒雪开。"
        ],
        "notes": "",
        "id": "364ee11f125b7c02ceddc66e7a463f3d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "仙籞梅开淡淡春，夜来微雨渗轻尘。",
            "风和日暖难凋落，不怕倚楼吹笛人。"
        ],
        "notes": "",
        "id": "9965a140691ce0bb8654300cef34c841"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "晓雾溟蒙似有无，半残红烛动金铺。",
            "黄莺不语梨花上，错认徐熙旧画图。"
        ],
        "notes": "",
        "id": "ee341d310cf6b5365cae8f75b6110adb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "四部韶音进玉卮，千官倾望柘黄衣。",
            "舞头再拜金阶远，画鼓连催卷队归。"
        ],
        "notes": "",
        "id": "e3d3622d12d183523dcb8522a708d53b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "二月犹寒未有雷，江梅才谢小桃开。",
            "宫娥不放珠帘下，待得东风送燕归。"
        ],
        "notes": "",
        "id": "198559c0e2483586dfe82a511aae5c95"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "尽道今来花信迟，凌晨宫女探春归。",
            "寒梅一朵金槃小，已有清香拂御衣。"
        ],
        "notes": "",
        "id": "a0597b78c13396388586bb5143a4c79e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "池北池南柳对黄，翠华游幸昼初长。",
            "宫娥从驾知多少，十里朱轮半日香。"
        ],
        "notes": "",
        "id": "b6caabefb4cf24a709246bcf4433a3b9"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "御柳丝长挂玉栏，不须惆怅百花残。",
            "还知三月春虽晚，好从金舆看牡丹。"
        ],
        "notes": "",
        "id": "08565ea410791a6f595d104ac9345801"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "过苑中官排办时，江梅初绽两三枝。",
            "春寒呵手晨妆罢，帘外人催从驾迟。"
        ],
        "notes": "",
        "id": "707ab787c9a06380dac0f3dff88af072"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "共惜流芳甚掷梭，初移夏琯已清和。",
            "百花飞尽酴醾发，留得春光数日多。"
        ],
        "notes": "",
        "id": "3c79520e7363c14aa5c72175727a96c3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "端礼门开班已齐，金茎双立动晨晖。",
            "君王欲上逍遥辇，玉指纤纤整御衣。"
        ],
        "notes": "",
        "id": "6bacf75da6d1f6124dfdc04a86ccf48e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "三月韶妍赏牡丹，更宜疏雨湿阑干。",
            "隔帘催唤陪春设，不道新妆粉未干。"
        ],
        "notes": "",
        "id": "87a5dda8ea46f3ff954452ffd6dc6580"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "再坐千官花满头，御香烟上紫云楼。",
            "万人同向青霄望，鼓笛声中度彩毬。"
        ],
        "notes": "",
        "id": "0c5aedff22665fdef66d0743bb69b67b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "禁掖人闲小小风，弹棋围坐柳阴中。",
            "正怜美酒杯中绿，又叹飞花席上红。"
        ],
        "notes": "",
        "id": "59b583fbb3a552c2f7bf863ad6fa9e95"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "仙韶一部选轻盈，独得君王记姓名。",
            "中使忽来催侍宴，匆匆不许暂调笙。"
        ],
        "notes": "",
        "id": "141925771a9294ab9e2ecf1e6433f7b4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "选进良家备六宫，仙姿时得本从容。",
            "由来真色生人世，不在巫山十二峰。"
        ],
        "notes": "",
        "id": "eef7fabe8d65e18e7ffb745a6e929495"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "影娥池面碧溶溶，荡桨佳人夕照中。",
            "云髻不饶荷叶绿，罗裙未减石榴红。"
        ],
        "notes": "",
        "id": "0e29d9c831c57f2d8ea386a5bb650fd1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "后苑宸游炎日长，宫中彊半坐回廊。",
            "䴔䴖㶉𫛶银塘静，杨柳梧桐水殿香。"
        ],
        "notes": "",
        "id": "fa368e76669a8675c64108d800604339"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "清秋皓月正婵娟，的历华星亦徧天。",
            "欲上层楼须稳步，不同平地有金莲。"
        ],
        "notes": "",
        "id": "bf581aa0182ad8919010b9cd872e7be1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "承露双盘插碧空，楼台更在月明中。",
            "何人传得花奴曲，羯鼓声高满六宫。"
        ],
        "notes": "",
        "id": "e155bf7c591396e830549be8beccfb36"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "万字阑干菊半开，更怜清露点莓苔。",
            "仙韶使副呈新谱，得旨重阳侍宴来。"
        ],
        "notes": "",
        "id": "4fe9b095a34e6681c69313e68ede1aed"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "翩翩红叶舞霜秋，紫禁人闲约胜游。",
            "手把金英思泛酒，登高还上去年楼。"
        ],
        "notes": "",
        "id": "60571706b137908d8b9b58a1f0c6c1cf"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "清旦宫中候上番，银潢轻淡玉钩残。",
            "山茶破萼江梅发，尽倚朱栏不避寒。"
        ],
        "notes": "",
        "id": "3878d599ade1f08d4439afc426060cb1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "治道精深日讲求，唐虞功德本优游。",
            "欲知兆姓千官意，万岁常瞻十二旒。"
        ],
        "notes": "",
        "id": "8b51119b1797726ccca1271c3d7495fb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "显谟延阁照西清，玉轴牙签各有名。",
            "圣略秘机贻万世，君王垂拱致升平。"
        ],
        "notes": "",
        "id": "177bc8b14aff0e7918b05173d16ce029"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "月上觚棱进钥初，持更卫士匝千庐。",
            "动筒忽自银台人，把烛君王看捷书。"
        ],
        "notes": "",
        "id": "e442a0e6d0cfb3acae758f687e77d79a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "玉堂催下葳蕤锁，除授唯容学士知。",
            "丞相捧麻宣读了，百僚欣惬拜丹墀。"
        ],
        "notes": "",
        "id": "6fefbed0daa0b9cd9b30f9a43b13ca0c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "天语放朝春雨急，浓云偏傍禁城低。",
            "喧呼万马争归路，落絮飞花半作泥。"
        ],
        "notes": "",
        "id": "6c7899d2ba668a966badc5cbdc9971a4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "清晓传宣赐御题，日华初动露华晞。",
            "集英殿上天香散，飞入千人白纻衣。"
        ],
        "notes": "",
        "id": "05d36879e252dbcb3734a237d698deb0"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "过腊愆阳陇麦低，御封香合奉精祈。",
            "君王晓入凝华殿，远近楼台看雪飞。"
        ],
        "notes": "",
        "id": "4c87043fc6c66f685e1273e196180af9"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "阊阖门开晓色回，禁涂迢递接银台。",
            "华簪簇簇呼班后，黄伞亭亭过殿来。"
        ],
        "notes": "",
        "id": "bdfad2ac0c7f8df115656742ea22ec6b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "六宫称贺各依班，庆诞遥瞻紫气间。",
            "中贵推排龙喜宴，大臣分奏两郊坛。"
        ],
        "notes": "",
        "id": "0f225cc3b4e56ad52e60520b967efa7e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "月澹中官放钥回，倚云宫殿掖门开。",
            "彩床百步黄罗帕，于阗名王进玉来。"
        ],
        "notes": "",
        "id": "c1bd1a80c8196c3657a4c8b331523427"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "上番宫女卷帘时，闪闪寒鸦拂晓啼。",
            "才索赭迎催进辇，紫宸门外报班齐。"
        ],
        "notes": "",
        "id": "699681637876fac967224b6803006ce8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "度腊深宫暖未回，半天金碧照楼台。",
            "百花须待东风发，只有寒梅傲雪开。"
        ],
        "notes": "",
        "id": "e5fb06df0cbf35b4966e1d171c8fcd9a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "过社余寒迤逦消，东风送暖燕营巢。",
            "皇都春色宜登览，十二楼高出柳梢。"
        ],
        "notes": "",
        "id": "d8696074ae75db7d0cfdc00376d761c0"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "仙籞春妍奉宴嬉，楼台偏与柳梢宜。",
            "鸣鞘声入千花去，黄伞低斜步步移。"
        ],
        "notes": "",
        "id": "6f626610bb458f82d9e790e85533f204"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "已过清明侍宴稀，绿窗春睡绉罗衣。",
            "残红并逐狂风去，只有桐花不解飞。"
        ],
        "notes": "",
        "id": "fafce8c89b4d01f8359a7bd004f48786"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "百花成锦柳飞绵，才度清明上巳前。",
            "绣盖徐徐红日永，六宫游幸不鸣鞭。"
        ],
        "notes": "",
        "id": "e0c5adeac688800fd87d40cdf6d6c8bf"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "鸾帐薰衣赐御香，花阴未动日初长。",
            "人闲相约寻芳去，春困不禁千步廊。"
        ],
        "notes": "",
        "id": "40fbc8365c91f0220e4bb6a6ee68352b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "欲下金阶翦牡丹，夜来风雨怯轻寒。",
            "腰如束素天然细，不为伤春带自宽。"
        ],
        "notes": "",
        "id": "149d73f61c37ff3a0d3ea2a6ab1bc114"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "杨花飞去落谁家，紫禁人闲惜岁华。",
            "谩向园林觅春色，折残枝上两三花。"
        ],
        "notes": "",
        "id": "b31a7a0c015efafcc7fde4bb3bcb0e48"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "红芳渐少绿阴多，留得韶光满内家。",
            "不用金𬬻添麝炷，深闺剩挂木香花。"
        ],
        "notes": "",
        "id": "45270907d47d94a8602cfb54b2ec063f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "银汉横斜近建章，九重深静闭兰房。",
            "六更未觉晨光动，自是仙家日月长。"
        ],
        "notes": "",
        "id": "d011f5b5777580faf49d2b72d8bdad14"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "倦饮情怀春晼晚，宫槐新叶未成阴。",
            "和风习习帘帘卷，轻絮翩翩院院深。"
        ],
        "notes": "",
        "id": "ed9e6ba31fb460c6b9768c0d468f8bf3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "西苑池台驾幸时，内家朱毂尽陪随。",
            "满宫学士多题咏，不减词臣应制时。"
        ],
        "notes": "",
        "id": "4fa4a56824e793d3e2e8cd70499607d4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "萱草初长花未开，共知青帝领春回。",
            "珠帘卷上琼钩稳，不碍薰风满殿来。"
        ],
        "notes": "",
        "id": "f1f791bd1c0a5d210140628ebbdbca1a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "浴兰佳节共欢娱，亭午香飞鹊尾𬬻。",
            "万里开疆元不战，金匳犹进辟兵符。"
        ],
        "notes": "",
        "id": "9fa027d996a2c504487f1b28fc8698bb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "晓漏初传第一筹，碧霄零露滴清秋。",
            "常娥收拾金波尽，不向鸳鸯瓦上流。"
        ],
        "notes": "",
        "id": "59b463f3e46f63f4c694385f73c96dfc"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "霞散云消无一毫，四垂天幕露华高。",
            "兰闺妆罢移红烛，金斗温温熨御袍。"
        ],
        "notes": "",
        "id": "d3f3eaf7cf8e65aaacab34649109d07e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "菊吐金英媚晚秋，紫宸朝退幸西楼。",
            "内家排设珠帘卷，铁网珊珊十二钩。"
        ],
        "notes": "",
        "id": "af99eac12d71c53d212181835d6d4acd"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "残晖未落两三竿，放散笙歌晚思闲。",
            "暂上层楼聊一望，红尘多处是人间。"
        ],
        "notes": "",
        "id": "574cfa51c9bcb7dd3c6deed3413f0123"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "殿琯吹灰报载阳，内家相庆互飞觞。",
            "绣工未必能终日，昼景谁知一线长。"
        ],
        "notes": "",
        "id": "758c3cec720358b534303c76d8760733"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "交直归来绣幙开，红炉互劝辟寒杯。",
            "谁知飞雪轻狂意，倒学佳人舞袖回。"
        ],
        "notes": "",
        "id": "a89c576c31b01f65ace7c09708cb1843"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "黄罗双幅裹除书，新拜昭容称意无。",
            "真色不劳施粉黛，香闺虚挂十眉图。"
        ],
        "notes": "",
        "id": "2c612aab929214813abdad60c7a282f1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "佳人唯是惜韶年，嬾向红窗理管弦。",
            "锦席安排胡蝶局，深宫不忌赌金钱。"
        ],
        "notes": "",
        "id": "42f97637525ebe9b812d3df6cdd5684b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "长乐疏钟常送月，灵和垂柳只从风。",
            "还知天上人难老，颜色年年不减红。"
        ],
        "notes": "",
        "id": "ea2c9261b8d56392bbd506878daf1e7b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "圣主忧勤览万机，日高前殿步舆归。",
            "太官进膳传呼速，御合翩翩入禁扉。"
        ],
        "notes": "",
        "id": "5d13030223920ad03fe58b2c284a71c0"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "诞圣嘉辰卜万年，寿觞初进起炉烟。",
            "仙韶才奏齐天曲，三十六宫人尽传。"
        ],
        "notes": "",
        "id": "b47f8e26f16395dbf1dfbe9083335171"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "绣幙盘龙四面开，清和时候已春回。",
            "五弦调畅宸衷乐，坐觉薰风万里来。"
        ],
        "notes": "",
        "id": "715301f2ff6da686059bbd0fd8bf5d6f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "学士承宣到玉堂，中官锁院月侵廊。",
            "白麻诞告千官喜，皇子初封一字王。"
        ],
        "notes": "",
        "id": "f6a6ebd68622432fd63f83fa114e39b2"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "自昔丰穰为上瑞，万箱腾颂奏君前。",
            "史臣螭陛闻宣付，日历先书大有年。"
        ],
        "notes": "",
        "id": "1b60575c78fba5fc54ce1bb794ac07dd"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "自古诗人咏具瞻，官仪丞相独尊严。",
            "三衙扣杖一声喏，只是朱衣略揭帘。"
        ],
        "notes": "",
        "id": "090677baac4e5018645faeaff337e0b1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "太皡祠坛数级红，青旗摇曳日朦胧。",
            "人间未觉东风至，先入宜春小院中。"
        ],
        "notes": "",
        "id": "d983292a18d66fe4ab15879a8906f6a1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "小宴轻阴挑菜时，才人来进赏春诗。",
            "翔鸾台下梅先萼，射鸭池边柳未丝。"
        ],
        "notes": "",
        "id": "206d8d62411fd9bb9575002d9f631418"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "宜春苑傍夹城东，从驾宫嫔乐亦同。",
            "偶会不须张锦幕，游人已在百花中。"
        ],
        "notes": "",
        "id": "e1bc93d7b92a8a39494ecb317c4e33d8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "西苑春深奉翠华，朱栏千万护珍葩。",
            "不如直上红楼去，尽见琼林十里花。"
        ],
        "notes": "",
        "id": "f87cdddee7e24e6890c9c3045c4afbd0"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "柳放金丝搭矮槐，御沟清影见楼台。",
            "落花流出宫城去，不似武陵容客来。"
        ],
        "notes": "",
        "id": "138798c85f8678667022b15baf30ee21"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "踏青来往殊无倦，斗草输赢且少休。",
            "更上琼楼三十级，待看春色满皇州。"
        ],
        "notes": "",
        "id": "da5fa6157265886feabdc80d7e1f35fb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "冉冉残晖画阁西，宫人行乐恋芳时。",
            "遥闻索辇开黄繖，不尽花前半局棋。"
        ],
        "notes": "",
        "id": "9f9b7f809c108aafa3373949ac43612f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "雨罢莓苔聊点砌，风停杨柳暂藏楼。",
            "明朝同奉昭阳宴，左右分明试彩毬。"
        ],
        "notes": "",
        "id": "465bff41afdfa82eeb3c3a266d316850"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "倦饮人闲春欲回，日华多处五云开。",
            "杨花满地东风转，半作轻毬衮衮来。"
        ],
        "notes": "",
        "id": "77570b5198b2f874a4f42e93c6758ca1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "闹紫繁红裹绿枝，一番风雨尽离披。",
            "瑞香独占深闺暖，帘外春寒都不知。"
        ],
        "notes": "",
        "id": "47cef76980c23bd56b18f646f8f7dec7"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "掖庭初选即知名，新学吹箫数曲成。",
            "天上仙姝元不识，人间安得咏倾城。"
        ],
        "notes": "",
        "id": "d8e63d8de3410c9b4f05e50babcd1c6a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "禁园春去偶同行，杏子垂垂叶底青。",
            "烧酒初尝人乐饮，绿槐阴下倒银瓶。"
        ],
        "notes": "",
        "id": "20d3338da44ebe1273faeb3955f162f6"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "东君回驭已春残，红日长时人意闲。",
            "玉鼻琵琶声正急，更怜莺语亦绵蛮。"
        ],
        "notes": "",
        "id": "83b2d1ee2461076557d07df00a1ac74f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "牡丹花品最为尊，内苑栽培特地繁。",
            "宫女多情看未足，不离雕槛到黄昏。"
        ],
        "notes": "",
        "id": "52e157db5060c884dfc143b860396966"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "碧瓦鸳鸯势欲飞，禁门深静日迟迟。",
            "玉箫吹遍新传谱，坐看黄鹂数换枝。"
        ],
        "notes": "",
        "id": "61494ad42911881f52c99047dc5762d3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "上林随驾赏芳辰，曲赐黄封腊味醇。",
            "供帐不须劳幕士，垂杨为盖草为茵。"
        ],
        "notes": "",
        "id": "9f35f710ce0faf956f445cb1af01a6ef"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "南交司令已清和，满殿薰风日未斜。",
            "院院迎凉帘尽卷，金槃初赐御园瓜。"
        ],
        "notes": "",
        "id": "b61a231ef21661bb46122ff08469eb4b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "天津一望碧泱泱，宫女移舟逐晚凉。",
            "只见平波红影动，不知莲艳间新妆。"
        ],
        "notes": "",
        "id": "6580ae29b07d57fedccbbea52e840c4e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "月华浮动上阶棱，侍宴归来掩绣屏。",
            "子夜酒醒兰烛暗，碧纱窗外度流萤。"
        ],
        "notes": "",
        "id": "e0c6f85005d2b1d20709112205d8e716"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "雪罢严寒殆不禁，紫宸朝退禁门深。",
            "君恩委曲人知否，数盏香醪抵百金。"
        ],
        "notes": "",
        "id": "35cd8e90b8631e349b220539d6c80065"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "宴起昭阳索辇时，𬬻香偏上赭红衣。",
            "金门玉砌明如昼，宫女三千把烛归。"
        ],
        "notes": "",
        "id": "701cf838bab91d3bbcb217f892e77b78"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "夹城西畔小毬场，彩仗弯弯人对行。",
            "一样骅骝三百疋，金羁更伴绿游缰。"
        ],
        "notes": "",
        "id": "0c0d1ba352c2e7e116532b613be143c1"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "中使传呼喜复忙，尽催歌舞到昭阳。",
            "薰炉烟穗须臾散，无奈衣轻不受香。"
        ],
        "notes": "",
        "id": "187cc0b00b2a1c9cc608a00dff0ed015"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "自匀轻黛怯春寒，巧画双眉称绿鬟。",
            "楼上远山随指见，槛中新月对人弯。"
        ],
        "notes": "",
        "id": "7c0081c7cf45ec718fd9e206d9bd5143"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "绮袖时宜不甚宽，自拈刀尺勘双鸾。",
            "锦茵拂掠春宵静，怯见飞蛾傍烛盘。"
        ],
        "notes": "",
        "id": "d997a7318766a3b5fbdcf4723bcc3560"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一○○",
        "preface": "",
        "paragraphs": [
            "朝退人归亚禁扃，金吾收仗暂纵横。",
            "诸郎入省鸣驺闹，低帽扬鞭一字行。"
        ],
        "notes": "",
        "id": "72b66fd53a6a4489de6e9e0aaf68cbd9"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "游白鹤山",
        "preface": "",
        "paragraphs": [
            "初眠宫柳未成阴，马上聊为拥鼻吟。",
            "远宦情怀消壮志，好花时节负归心。",
            "别离长恨人南北，会合休辞酒浅深。",
            "欲把春愁闲抖擞，乱山高处一登临。"
        ],
        "notes": "",
        "id": "170a19f9a43dfec51b05c3546a248c55"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "郡斋宴坐",
        "preface": "",
        "paragraphs": [
            "为州容散诞，真慰野人情。",
            "撼膝禅初悟，摇头句未成。",
            "试香秋院静，斗墨午窗明。",
            "已有东归计，柴扉掩姓名。"
        ],
        "notes": "",
        "id": "bb9c4f58db0d88114d8aa3e25d07588f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "晚春途中",
        "preface": "",
        "paragraphs": [
            "一年春事又成空，拥鼻微吟半醉中。",
            "夹路桃花风雨过，马啼无处避残红。"
        ],
        "notes": "",
        "id": "d23bd9ba19b4ad06b149bf602214f92f"
    }
]