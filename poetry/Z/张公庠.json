[
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "学士经筵论古今，花塼日上两三寻。",
            "天颜有喜人知否，认得唐虞用意深。"
        ],
        "notes": "",
        "id": "637455873a1b69f02e6e9bd471e3d63f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "朱字衙香伴玉𬬻，丁丁莲漏月来初。",
            "交龙画烛摇红影，准拟君王夜读书。"
        ],
        "notes": "",
        "id": "5b2d8047fd90466a3b8b87b205c0e237"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "秘阁新开别殿西，玉蟾蜍对玉狻猊。",
            "奏书未惬君王意，内省夫人看御批。"
        ],
        "notes": "",
        "id": "3896cbe6a4ccbc77151bfba89bbdc135"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "宿麦葳蕤绿未回，恶风惟解卷尘埃。",
            "平明瑞雪深三尺，万岁声中贺表来。"
        ],
        "notes": "",
        "id": "6238915baafbacb13e5d99e36b4276d3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "玉虚新殿势巑岏，谁见壶中日月闲。",
            "消尽晓霞无一缕，数声清磬落人间。"
        ],
        "notes": "",
        "id": "d1430cd5e449c6afdfcd3e22882f3928"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "八月金茎露有华，晨曦才上散余霞。",
            "朱书十字黄封酒，先赐王公执政家。"
        ],
        "notes": "",
        "id": "27d2f922f217bdf79bc0d6f1415ca2dd"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "月落银台初勘契，一声金锁禁门开。",
            "千官耸辔争朝路，驺士笼街宰相来。"
        ],
        "notes": "",
        "id": "c53b989f7c5dd5e276c43259f8ec4b31"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "晨光初动阁门开，百辟匆匆避路回。",
            "千步画廊敲杖子，朱衣双引相公来。"
        ],
        "notes": "",
        "id": "0a8a509cc6b812766e30c546731f4b85"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "赫日炎风昼鼓迟，中官宣问到黄扉。",
            "传呼宰相槐街静，青盖摇摇未午归。"
        ],
        "notes": "",
        "id": "178c05b0dd3cb1f9a2ef2f727ada7b54"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "北斗回杓欲建寅，宫嫔排备立春时。",
            "镌花贴子留题处，只待金銮学士诗。"
        ],
        "notes": "",
        "id": "b8b5a64cbecaf9b69216e3cf99512717"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "年华先到未央宫，嬉赏班班四序中。",
            "潇洒梅花元耐雪，轻狂柳絮不嫌风。"
        ],
        "notes": "",
        "id": "bf69524b31a2c57d2239520f08531ffb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "御苑名花约万栽，芳心俱愿日华来。",
            "春风已暖梅先绽，长恨江南冒雪开。"
        ],
        "notes": "",
        "id": "0ebd3818524ab4c4625bf3d9fb9aafb6"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "仙籞梅开淡淡春，夜来微雨渗轻尘。",
            "风和日暖难凋落，不怕倚楼吹笛人。"
        ],
        "notes": "",
        "id": "52186dec9dcc04368bea3e3c9f0ac48d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "晓雾溟蒙似有无，半残红烛动金铺。",
            "黄莺不语梨花上，错认徐熙旧画图。"
        ],
        "notes": "",
        "id": "af0d2da11b10c99f4447f6984c914026"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "四部韶音进玉卮，千官倾望柘黄衣。",
            "舞头再拜金阶远，画鼓连催卷队归。"
        ],
        "notes": "",
        "id": "5b862aa169168cae4f6322daf8ab9d33"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "二月犹寒未有雷，江梅才谢小桃开。",
            "宫娥不放珠帘下，待得东风送燕归。"
        ],
        "notes": "",
        "id": "be884aeb488351c304ef9e0e0b10cfbd"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "尽道今来花信迟，凌晨宫女探春归。",
            "寒梅一朵金槃小，已有清香拂御衣。"
        ],
        "notes": "",
        "id": "92d7c6104c9657fc8adba87484750336"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "池北池南柳对黄，翠华游幸昼初长。",
            "宫娥从驾知多少，十里朱轮半日香。"
        ],
        "notes": "",
        "id": "1b2e7f7a262ed9d9b7d3d2939835d15c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "御柳丝长挂玉栏，不须惆怅百花残。",
            "还知三月春虽晚，好从金舆看牡丹。"
        ],
        "notes": "",
        "id": "6ff08a3a7dd0deccc6575bc28acc02f5"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "过苑中官排办时，江梅初绽两三枝。",
            "春寒呵手晨妆罢，帘外人催从驾迟。"
        ],
        "notes": "",
        "id": "e2f18c04858415d4bf11c26e4c99a164"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "共惜流芳甚掷梭，初移夏琯已清和。",
            "百花飞尽酴醾发，留得春光数日多。"
        ],
        "notes": "",
        "id": "42dbc3148dca6963877edda5c445c805"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "端礼门开班已齐，金茎双立动晨晖。",
            "君王欲上逍遥辇，玉指纤纤整御衣。"
        ],
        "notes": "",
        "id": "ccea84e09280060b7ddca114efcae142"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "三月韶妍赏牡丹，更宜疏雨湿阑干。",
            "隔帘催唤陪春设，不道新妆粉未干。"
        ],
        "notes": "",
        "id": "51d8d0aedc3dabcc0361d6172e7f3143"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "再坐千官花满头，御香烟上紫云楼。",
            "万人同向青霄望，鼓笛声中度彩毬。"
        ],
        "notes": "",
        "id": "c2b1c0eba67c7652f9996d32ea97f550"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "禁掖人闲小小风，弹棋围坐柳阴中。",
            "正怜美酒杯中绿，又叹飞花席上红。"
        ],
        "notes": "",
        "id": "4de6f53bed8b11e7732098270288157d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "仙韶一部选轻盈，独得君王记姓名。",
            "中使忽来催侍宴，匆匆不许暂调笙。"
        ],
        "notes": "",
        "id": "476975e6c59b1fd66ed66cac3358636c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "选进良家备六宫，仙姿时得本从容。",
            "由来真色生人世，不在巫山十二峰。"
        ],
        "notes": "",
        "id": "ba2537ba7391085e39486ba2499a78d4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "影娥池面碧溶溶，荡桨佳人夕照中。",
            "云髻不饶荷叶绿，罗裙未减石榴红。"
        ],
        "notes": "",
        "id": "199522d6754aa3451bf6eab047466898"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "后苑宸游炎日长，宫中彊半坐回廊。",
            "䴔䴖㶉𫛶银塘静，杨柳梧桐水殿香。"
        ],
        "notes": "",
        "id": "7da5e01e139e00501157fa2dc685a48b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "清秋皓月正婵娟，的历华星亦徧天。",
            "欲上层楼须稳步，不同平地有金莲。"
        ],
        "notes": "",
        "id": "8071191d2cf56d257a1af8c2d9dbb1dc"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "承露双盘插碧空，楼台更在月明中。",
            "何人传得花奴曲，羯鼓声高满六宫。"
        ],
        "notes": "",
        "id": "10a1794860d0c6ebea5fb7d0269e6ef9"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "万字阑干菊半开，更怜清露点莓苔。",
            "仙韶使副呈新谱，得旨重阳侍宴来。"
        ],
        "notes": "",
        "id": "0aadc39a06190e3389b31e183ebf143d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "翩翩红叶舞霜秋，紫禁人闲约胜游。",
            "手把金英思泛酒，登高还上去年楼。"
        ],
        "notes": "",
        "id": "4f8236153967924b8593237333b48fc7"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "清旦宫中候上番，银潢轻淡玉钩残。",
            "山茶破萼江梅发，尽倚朱栏不避寒。"
        ],
        "notes": "",
        "id": "153048e55b8bba5965212e5ee9929590"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "治道精深日讲求，唐虞功德本优游。",
            "欲知兆姓千官意，万岁常瞻十二旒。"
        ],
        "notes": "",
        "id": "eda86acc3c322f7f9d6ecdc9d0a70de5"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "显谟延阁照西清，玉轴牙签各有名。",
            "圣略秘机贻万世，君王垂拱致升平。"
        ],
        "notes": "",
        "id": "6bbb6cf420c904d35661d4957575b036"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "月上觚棱进钥初，持更卫士匝千庐。",
            "动筒忽自银台人，把烛君王看捷书。"
        ],
        "notes": "",
        "id": "6f6b9ec8e94ff9f730a7c19f0416eb1e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "玉堂催下葳蕤锁，除授唯容学士知。",
            "丞相捧麻宣读了，百僚欣惬拜丹墀。"
        ],
        "notes": "",
        "id": "d9f9602c832b2d0ddea3df640ab4ab49"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "天语放朝春雨急，浓云偏傍禁城低。",
            "喧呼万马争归路，落絮飞花半作泥。"
        ],
        "notes": "",
        "id": "780ec52187224b4e540b9b0ac4e9c0d2"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "清晓传宣赐御题，日华初动露华晞。",
            "集英殿上天香散，飞入千人白纻衣。"
        ],
        "notes": "",
        "id": "37e24737093d1fb2effdfc61ac66d439"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "过腊愆阳陇麦低，御封香合奉精祈。",
            "君王晓入凝华殿，远近楼台看雪飞。"
        ],
        "notes": "",
        "id": "73d0f59307234247402794689eed66c4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "阊阖门开晓色回，禁涂迢递接银台。",
            "华簪簇簇呼班后，黄伞亭亭过殿来。"
        ],
        "notes": "",
        "id": "38b276afa76ac52a67493da681d129c5"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "六宫称贺各依班，庆诞遥瞻紫气间。",
            "中贵推排龙喜宴，大臣分奏两郊坛。"
        ],
        "notes": "",
        "id": "4212598066d2d765d49d86ba87066285"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "月澹中官放钥回，倚云宫殿掖门开。",
            "彩床百步黄罗帕，于阗名王进玉来。"
        ],
        "notes": "",
        "id": "43114db6a396c8dc74bb66ce36a2e711"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "上番宫女卷帘时，闪闪寒鸦拂晓啼。",
            "才索赭迎催进辇，紫宸门外报班齐。"
        ],
        "notes": "",
        "id": "e04147325ae6af0cb3d8838f03924333"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "度腊深宫暖未回，半天金碧照楼台。",
            "百花须待东风发，只有寒梅傲雪开。"
        ],
        "notes": "",
        "id": "5c1947455910350160868b54a171753f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "过社余寒迤逦消，东风送暖燕营巢。",
            "皇都春色宜登览，十二楼高出柳梢。"
        ],
        "notes": "",
        "id": "956e0939231728251da2fe66c7c2cbc5"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "仙籞春妍奉宴嬉，楼台偏与柳梢宜。",
            "鸣鞘声入千花去，黄伞低斜步步移。"
        ],
        "notes": "",
        "id": "d65736542bd66ef5bbe0abb75c6dee2b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "已过清明侍宴稀，绿窗春睡绉罗衣。",
            "残红并逐狂风去，只有桐花不解飞。"
        ],
        "notes": "",
        "id": "6eacba8433b5ecc0271bbc2bd619421f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "百花成锦柳飞绵，才度清明上巳前。",
            "绣盖徐徐红日永，六宫游幸不鸣鞭。"
        ],
        "notes": "",
        "id": "efb9dddd24fea51feb6016aab689cff3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "鸾帐薰衣赐御香，花阴未动日初长。",
            "人闲相约寻芳去，春困不禁千步廊。"
        ],
        "notes": "",
        "id": "af1fe987d57378cd974ef8c06680f566"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "欲下金阶翦牡丹，夜来风雨怯轻寒。",
            "腰如束素天然细，不为伤春带自宽。"
        ],
        "notes": "",
        "id": "fa3bff3825728a96adc82aa8fca8c6c8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "杨花飞去落谁家，紫禁人闲惜岁华。",
            "谩向园林觅春色，折残枝上两三花。"
        ],
        "notes": "",
        "id": "fd0ab33217354e5c763c9ac9a3c82a6a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "红芳渐少绿阴多，留得韶光满内家。",
            "不用金𬬻添麝炷，深闺剩挂木香花。"
        ],
        "notes": "",
        "id": "2ffbcb56d80995533ffdcb346f1b8d3d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "银汉横斜近建章，九重深静闭兰房。",
            "六更未觉晨光动，自是仙家日月长。"
        ],
        "notes": "",
        "id": "61036e068caca128d82bc1bdbe1a01eb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "倦饮情怀春晼晚，宫槐新叶未成阴。",
            "和风习习帘帘卷，轻絮翩翩院院深。"
        ],
        "notes": "",
        "id": "b95bcb3ca8d1f50c483e7da30b6bb635"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "西苑池台驾幸时，内家朱毂尽陪随。",
            "满宫学士多题咏，不减词臣应制时。"
        ],
        "notes": "",
        "id": "1f5fb2275b3d4a6c007d59b7108c764f"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "萱草初长花未开，共知青帝领春回。",
            "珠帘卷上琼钩稳，不碍薰风满殿来。"
        ],
        "notes": "",
        "id": "9f12eae628a01fbea05241c6e3f02d56"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "浴兰佳节共欢娱，亭午香飞鹊尾𬬻。",
            "万里开疆元不战，金匳犹进辟兵符。"
        ],
        "notes": "",
        "id": "62748329f72f631a67491ff41e463a2b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "晓漏初传第一筹，碧霄零露滴清秋。",
            "常娥收拾金波尽，不向鸳鸯瓦上流。"
        ],
        "notes": "",
        "id": "e7c1ab0928d3536e97fc4bf77cf309a6"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "霞散云消无一毫，四垂天幕露华高。",
            "兰闺妆罢移红烛，金斗温温熨御袍。"
        ],
        "notes": "",
        "id": "cdbbd6dd022cbd0cb315ce5777d19828"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "菊吐金英媚晚秋，紫宸朝退幸西楼。",
            "内家排设珠帘卷，铁网珊珊十二钩。"
        ],
        "notes": "",
        "id": "f8ac5be8c6c1316e6be920552e4c790c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "残晖未落两三竿，放散笙歌晚思闲。",
            "暂上层楼聊一望，红尘多处是人间。"
        ],
        "notes": "",
        "id": "4c7c5d6920186a9d3d142c79a5cfb7b2"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "殿琯吹灰报载阳，内家相庆互飞觞。",
            "绣工未必能终日，昼景谁知一线长。"
        ],
        "notes": "",
        "id": "a05c83a8fb5d576d4bb5ff0b3b491af8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "交直归来绣幙开，红炉互劝辟寒杯。",
            "谁知飞雪轻狂意，倒学佳人舞袖回。"
        ],
        "notes": "",
        "id": "6b72a613975fc918be511232ef2f7843"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "黄罗双幅裹除书，新拜昭容称意无。",
            "真色不劳施粉黛，香闺虚挂十眉图。"
        ],
        "notes": "",
        "id": "460fd7e4dc34f5945045d045c6fc947d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "佳人唯是惜韶年，嬾向红窗理管弦。",
            "锦席安排胡蝶局，深宫不忌赌金钱。"
        ],
        "notes": "",
        "id": "8d42bbbc6e6cb85e05eee777797e7513"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "长乐疏钟常送月，灵和垂柳只从风。",
            "还知天上人难老，颜色年年不减红。"
        ],
        "notes": "",
        "id": "24b89652e6381f0885f6fe6d3d87cab2"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "圣主忧勤览万机，日高前殿步舆归。",
            "太官进膳传呼速，御合翩翩入禁扉。"
        ],
        "notes": "",
        "id": "7e015b5555dee7b79295c190726bf298"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "诞圣嘉辰卜万年，寿觞初进起炉烟。",
            "仙韶才奏齐天曲，三十六宫人尽传。"
        ],
        "notes": "",
        "id": "3d875018dcbd06d072662503f7a59a6d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "绣幙盘龙四面开，清和时候已春回。",
            "五弦调畅宸衷乐，坐觉薰风万里来。"
        ],
        "notes": "",
        "id": "954f4bddcd36fe13957bcbd14db84d47"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "学士承宣到玉堂，中官锁院月侵廊。",
            "白麻诞告千官喜，皇子初封一字王。"
        ],
        "notes": "",
        "id": "9323eefe99201714706122ee61794b3d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "自昔丰穰为上瑞，万箱腾颂奏君前。",
            "史臣螭陛闻宣付，日历先书大有年。"
        ],
        "notes": "",
        "id": "fc7110f9d5f69d84a472342cfec1673c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "自古诗人咏具瞻，官仪丞相独尊严。",
            "三衙扣杖一声喏，只是朱衣略揭帘。"
        ],
        "notes": "",
        "id": "259021858091bea1587f54fcf438110a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "太皡祠坛数级红，青旗摇曳日朦胧。",
            "人间未觉东风至，先入宜春小院中。"
        ],
        "notes": "",
        "id": "a9f98ab4c4f9a71c3a7de3621a231aef"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "小宴轻阴挑菜时，才人来进赏春诗。",
            "翔鸾台下梅先萼，射鸭池边柳未丝。"
        ],
        "notes": "",
        "id": "f2611f2122150e015ddcf04af47c6e62"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "宜春苑傍夹城东，从驾宫嫔乐亦同。",
            "偶会不须张锦幕，游人已在百花中。"
        ],
        "notes": "",
        "id": "ccc11701989577fe326f2fff9b98ae3b"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "西苑春深奉翠华，朱栏千万护珍葩。",
            "不如直上红楼去，尽见琼林十里花。"
        ],
        "notes": "",
        "id": "f8272f13f7d3ed420f9302e2919f2def"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "柳放金丝搭矮槐，御沟清影见楼台。",
            "落花流出宫城去，不似武陵容客来。"
        ],
        "notes": "",
        "id": "59b7baa0f409752227bb96cbda13f625"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "踏青来往殊无倦，斗草输赢且少休。",
            "更上琼楼三十级，待看春色满皇州。"
        ],
        "notes": "",
        "id": "a43e011bd6cead47df62ee200b3ef064"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "冉冉残晖画阁西，宫人行乐恋芳时。",
            "遥闻索辇开黄繖，不尽花前半局棋。"
        ],
        "notes": "",
        "id": "44e0b133a31c52691895d3f548ed19fb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "雨罢莓苔聊点砌，风停杨柳暂藏楼。",
            "明朝同奉昭阳宴，左右分明试彩毬。"
        ],
        "notes": "",
        "id": "46811e7f0dfb2118dbab6f63aa161b9a"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "倦饮人闲春欲回，日华多处五云开。",
            "杨花满地东风转，半作轻毬衮衮来。"
        ],
        "notes": "",
        "id": "bf7fb0ebcaeb22a0a0e508b352fc6eee"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "闹紫繁红裹绿枝，一番风雨尽离披。",
            "瑞香独占深闺暖，帘外春寒都不知。"
        ],
        "notes": "",
        "id": "5649f5fbaf5eb3f7b102b9284b32f2b4"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "掖庭初选即知名，新学吹箫数曲成。",
            "天上仙姝元不识，人间安得咏倾城。"
        ],
        "notes": "",
        "id": "e5ef495cddf1252635f47b0920d7c5fb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "禁园春去偶同行，杏子垂垂叶底青。",
            "烧酒初尝人乐饮，绿槐阴下倒银瓶。"
        ],
        "notes": "",
        "id": "0516c74f04e9aa2161370c203ee79da6"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "东君回驭已春残，红日长时人意闲。",
            "玉鼻琵琶声正急，更怜莺语亦绵蛮。"
        ],
        "notes": "",
        "id": "5a09d8a0e4d64e630db55a98d3f8327d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "牡丹花品最为尊，内苑栽培特地繁。",
            "宫女多情看未足，不离雕槛到黄昏。"
        ],
        "notes": "",
        "id": "0c9ef426be299948428e24db8b3690e3"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "碧瓦鸳鸯势欲飞，禁门深静日迟迟。",
            "玉箫吹遍新传谱，坐看黄鹂数换枝。"
        ],
        "notes": "",
        "id": "5cad7b2564d9283927658e458c8ab90c"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "上林随驾赏芳辰，曲赐黄封腊味醇。",
            "供帐不须劳幕士，垂杨为盖草为茵。"
        ],
        "notes": "",
        "id": "efb269a053ad90570e833dfa82ccffeb"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "南交司令已清和，满殿薰风日未斜。",
            "院院迎凉帘尽卷，金槃初赐御园瓜。"
        ],
        "notes": "",
        "id": "c6837ea9cb95ad2c799b7c06e5032115"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "天津一望碧泱泱，宫女移舟逐晚凉。",
            "只见平波红影动，不知莲艳间新妆。"
        ],
        "notes": "",
        "id": "c594d86f591b619c6b8f30307f934b2e"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "月华浮动上阶棱，侍宴归来掩绣屏。",
            "子夜酒醒兰烛暗，碧纱窗外度流萤。"
        ],
        "notes": "",
        "id": "012932cdccb4dea1391ff6ea347afaa9"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "雪罢严寒殆不禁，紫宸朝退禁门深。",
            "君恩委曲人知否，数盏香醪抵百金。"
        ],
        "notes": "",
        "id": "d9b764ed02d3242f77cb07b6e23df72d"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "宴起昭阳索辇时，𬬻香偏上赭红衣。",
            "金门玉砌明如昼，宫女三千把烛归。"
        ],
        "notes": "",
        "id": "3dbae8fe225e445d216c045437cc5039"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "夹城西畔小毬场，彩仗弯弯人对行。",
            "一样骅骝三百疋，金羁更伴绿游缰。"
        ],
        "notes": "",
        "id": "d9e4d83e20fceda0b1bff425dddd4bc8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "中使传呼喜复忙，尽催歌舞到昭阳。",
            "薰炉烟穗须臾散，无奈衣轻不受香。"
        ],
        "notes": "",
        "id": "6739aef2cede281ed7ab326904c20df8"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "自匀轻黛怯春寒，巧画双眉称绿鬟。",
            "楼上远山随指见，槛中新月对人弯。"
        ],
        "notes": "",
        "id": "c6fe7f5f7494411221ccb5ab54c40179"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "绮袖时宜不甚宽，自拈刀尺勘双鸾。",
            "锦茵拂掠春宵静，怯见飞蛾傍烛盘。"
        ],
        "notes": "",
        "id": "7b6d814240b19c0b0c650f424fa54988"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "宫词  其一○○",
        "preface": "",
        "paragraphs": [
            "朝退人归亚禁扃，金吾收仗暂纵横。",
            "诸郎入省鸣驺闹，低帽扬鞭一字行。"
        ],
        "notes": "",
        "id": "4bc4bf1cdfbba83389d0cae73350f048"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "游白鹤山",
        "preface": "",
        "paragraphs": [
            "初眠宫柳未成阴，马上聊为拥鼻吟。",
            "远宦情怀消壮志，好花时节负归心。",
            "别离长恨人南北，会合休辞酒浅深。",
            "欲把春愁闲抖擞，乱山高处一登临。"
        ],
        "notes": "",
        "id": "fd574bede5019eb81a3dedf74e267344"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "郡斋宴坐",
        "preface": "",
        "paragraphs": [
            "为州容散诞，真慰野人情。",
            "撼膝禅初悟，摇头句未成。",
            "试香秋院静，斗墨午窗明。",
            "已有东归计，柴扉掩姓名。"
        ],
        "notes": "",
        "id": "24a77e94b89b3a16012fced2375b59f7"
    },
    {
        "author": "张公庠",
        "dynasty": "宋",
        "type": "诗",
        "rhythmic": "",
        "title": "晚春途中",
        "preface": "",
        "paragraphs": [
            "一年春事又成空，拥鼻微吟半醉中。",
            "夹路桃花风雨过，马啼无处避残红。"
        ],
        "notes": "",
        "id": "d73468b907d8c64d3b7c8700d44feed9"
    }
]