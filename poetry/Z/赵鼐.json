[
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其一",
        "preface": "",
        "paragraphs": [
            "行过邮亭日未西，遮留父老杂童儿。",
            "寄言我自无遗爱，底事潸然出涕洟。"
        ],
        "notes": "",
        "id": "8584594767df283bae44f91be37cf299"
    },
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其二",
        "preface": "",
        "paragraphs": [
            "闻说当年送沈君，一城攀卧尽沾巾。",
            "续貂虽不亲传授，也解规随继后尘。"
        ],
        "notes": "",
        "id": "8bbb7d8bb908dcd884330a5d1b7b4b9e"
    },
    {
        "author": "赵鼐",
        "dynasty": "宋",
        "type": "诗",
        "rhythmic": "",
        "title": "过大桥并出界偶成四绝寄邵阳父老  其三",
        "preface": "",
        "paragraphs": [
            "邵阳拙政一年余，不暇精思及远图。",
            "且了眼前无饿殍，家家温饱是良谟。"
        ],
        "notes": "",
        "id": "1d414c67bdba923542ac76ba64efff7b"
    }
]