[
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "沉香亭北无消息，魏国姚家亦寂寥。",
            "不见君王殿中见，溪园堂下雨潇潇。"
        ],
        "notes": "",
        "id": "cf8fb45617598a7363685f9a05ad8472"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "观送迎有感",
        "preface": "",
        "paragraphs": [
            "来车去马何纷纶，城西三日吹沙尘。",
            "道旁鹤立乱青紫，千骑夹毂弓刀陈。",
            "共夸官军势雄盛，腰下黄金大邦印。",
            "旧人桃李已成蹊，新尹号令风云驰。",
            "迎新争勤送争远，相劝行行畏天晚。",
            "西风折柳翠不禁，落日转旗红半掩。",
            "别筵泪粉犹沾衣，旌旗画戟重光辉。",
            "堂前昨夜语离燕，朝来贺厦成懽飞。",
            "江南陌上多芳草，长短亭边贵人老。",
            "君不见田间有客徒步归，年比使君白发少。"
        ],
        "notes": "",
        "id": "3d47d2576e1237bc9d73d58412f88a22"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "题西隠",
        "preface": "",
        "paragraphs": [
            "西风数客一阑干，秋色翛然得细看。",
            "潦水倍知寒事早，夕阳更觉晚山宽。",
            "小留待月钟无遽，半醉题诗烛未残。",
            "忆得向来幽独处，黄精未熟客衣单。"
        ],
        "notes": "",
        "id": "c0450c1382edc6d54a0d7368bec587a0"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "雪后饮水慧聚寺",
        "preface": "",
        "paragraphs": [
            "雪后山更佳，冷松及修竹。",
            "茫然枝上鸟，伴我梦亦熟。",
            "阴崖得寒乳，夜半胜酒渌。",
            "惜无同心人，共此一杯玉。"
        ],
        "notes": "",
        "id": "b4f121448a85f43d819c8a42a41f92c2"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "与诸公会饮昆山放生池亭",
        "preface": "",
        "paragraphs": [
            "初疑山遥遥，不知日车永。",
            "杖藜起衰病，适此氛翳屏。",
            "北山喜觌面，倒屣客不领。",
            "讙然呼断桥，快扫风柳影。",
            "扁舟载幽具，二面纳倒景。",
            "荷香已坐足，不待花破颖。",
            "潜鱼出银刀，盈月上金餠。",
            "琴间得新弄，棋醉有新警。",
            "长笛者谁欤，喧静同一境。",
            "行歌带亦适，还坐烛初耿。",
            "吾曹困重阴，湿处混蛙黾。",
            "忽逢天宇宽，况此星斗冷。",
            "酒为河朔倾，大胜汲寒井。",
            "诗成西园句，浩若转修绠。",
            "君看万象色，回首森已暝。",
            "吾欢岂异兹，瓶罄勿三请。"
        ],
        "notes": "",
        "id": "6fe2b2e53efb21bf69becb6121cc7ead"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "昆山吕正之三男子连中神童科盖奇事也建康严别驾为之赋诗某因次其韵",
        "preface": "",
        "paragraphs": [
            "畴昔从公杖屦闲，风乎嬉舞水云闲。",
            "千言自我一闻悟，十驾从渠九折艰。",
            "蚤岁道山应徧住，他年画戟许谁攀。",
            "何词可赠张童子，莫忘杨公阳翟山。"
        ],
        "notes": "",
        "id": "b0a16509e834b7e72af48b681fd343cd"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "次韵郑逢辰直阁迁新居  其一",
        "preface": "",
        "paragraphs": [
            "早向承明倦直庐，萧然林下十年书。",
            "便名盘谷虽恶可，闲赋斜川岂不如。",
            "山拥北窗凉雨后，月生南浦夜潮余。",
            "江湖必有从公者，风际挐音傥是欤。"
        ],
        "notes": "",
        "id": "3a5747a099963a83c0a22b682940d23d"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "次韵郑逢辰直阁迁新居  其二",
        "preface": "",
        "paragraphs": [
            "生当带索守林庐，不合轻抛种树书。",
            "贺燕得公真是乐，弊貂将我竟何如。",
            "殊乡更觉邻为贵，晚岁深期烛有余。",
            "上下床闲相去几，未知梦觉孰非欤。"
        ],
        "notes": "",
        "id": "8473ac418847a43345ddb4b08419acd7"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其一",
        "preface": "",
        "paragraphs": [
            "日日龙楼问寝时，鸡人未动漏花迟。",
            "前星一点朝天节，只有清台太史知。"
        ],
        "notes": "",
        "id": "bc9f795bd66d73c75093c6e871936b92"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其二",
        "preface": "",
        "paragraphs": [
            "子晋吹笙未是仙，阿丕横槊少全篇。",
            "小吟青著梅梢句，一日东风四海传。"
        ],
        "notes": "",
        "id": "ec200fc9ba7eb143a3141ef91a9185d2"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其三",
        "preface": "",
        "paragraphs": [
            "光尧初御六龙天，上直参维大火躔。",
            "天意分明昌宋德，诞辰王世总丁年。"
        ],
        "notes": "",
        "id": "29248dc6560b31a119ab687f1bb2d3ef"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇孙",
        "preface": "",
        "paragraphs": [
            "前星炳焕领孙星，环拱中天日两轮。",
            "四叶重光同圣世，千秋佳节近生辰。",
            "本支秀茂旦复旦，典学熙明新又新。",
            "喜入威颜天一笑，寿觞分赐一枝椿。"
        ],
        "notes": "",
        "id": "0840b48a87f930b721cbd4f5acd04c71"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "南山如佳人，迥立未可亲。",
            "而况得道者，其间梅子真。"
        ],
        "notes": "",
        "id": "952d4c9621e3f77f78a262aa10fbefb5"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "杜陵先生诗万纸，剩欲题花无可拟。",
            "昭阳深殿睡东风，一日声名胜妃子。"
        ],
        "notes": "",
        "id": "dbf2dafcef2e2830b0dabc69a0888161"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "玉真台",
        "preface": "",
        "paragraphs": [
            "春色无穷巷，农乡有太和。",
            "病嗟闻道晚，贫喜得闲多。",
            "草径供徐步，邻花获屡过。",
            "层台宜抗榭，谁与买烟波。"
        ],
        "notes": "",
        "id": "ac13eeb3e7ec441b302bb11277d37a6c"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "崇安道中",
        "preface": "",
        "paragraphs": [
            "风柳疎无力，秋花冷不香。",
            "客请随去燕，凉思起啼螀。",
            "地入闽山隘，天连越树长。",
            "年年捣衣石，为尔感征裳。"
        ],
        "notes": "",
        "id": "41d043a4e237b133f1aba633f0df032b"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其一",
        "preface": "",
        "paragraphs": [
            "清赏堂中无管弦，凤山楼上有云烟。",
            "储皇侧畔何人侍，黄卷团栾是圣贤。"
        ],
        "notes": "",
        "id": "668cce36b7a797cea9ad54b82c46ee37"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其二",
        "preface": "",
        "paragraphs": [
            "二圣多能似仲尼，储皇家学自庭闱。",
            "银钩已有淳熙脚，玉句仍传德寿衣。"
        ],
        "notes": "",
        "id": "92085314510e4b2b75e564dbb38c1cee"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其三",
        "preface": "",
        "paragraphs": [
            "明河楂上有仙翁，犯月撞星列碧穹。",
            "金阙东边银榜处，大书天地长男宫。"
        ],
        "notes": "",
        "id": "4ceecaaf9cfc9060db14df1e77a11dfd"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其四",
        "preface": "",
        "paragraphs": [
            "大安宫里漆园椿，子干孙枝叶叶新。",
            "今日四株高下碧，相承一样八千春。"
        ],
        "notes": "",
        "id": "aa50d547aeedacecdc0031e3ad2e9e59"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其五",
        "preface": "",
        "paragraphs": [
            "菊花潭上菊花新，不是花潭是寿杯。",
            "天赐生朝千斛水，一年一斛送将来。"
        ],
        "notes": "",
        "id": "4a689af338bb8e05ddce910de3bca214"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其六",
        "preface": "",
        "paragraphs": [
            "禹子汤孙并圣贤，一身双美古无前。",
            "愿陈万国元良句，不用金昭玉粹篇。"
        ],
        "notes": "",
        "id": "93074ae9a8876a726a79104b10f64a24"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿皇太子  其七",
        "preface": "",
        "paragraphs": [
            "少阳拜赐少阳旁，黄菊红茱满寿觞。",
            "阳德重重在初四，不须九日是重阳。"
        ],
        "notes": "",
        "id": "7a43a20a50c413231b8a7a1edd004101"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿张守  其一",
        "preface": "",
        "paragraphs": [
            "堂堂天上张公子，龙剑分光自斗牛。",
            "海上忽归槎万里，云间未放月中秋。",
            "才为汉殿无双手，恩到闽山第一州。",
            "亦有人言识仙骨，只看何日议封留。"
        ],
        "notes": "",
        "id": "cdf349950d57b010437325330aa5dda4"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "寿张守  其二",
        "preface": "",
        "paragraphs": [
            "鹓班新谒紫宸回，鱼佩初迎幕府开。",
            "百里故乡同昼锦，一年和气自春台。",
            "甘棠政美无留颂，泮水功成有异才。",
            "他日听传公不老，定知曾见武夷来。"
        ],
        "notes": "",
        "id": "5455cc4672cbaaf53ce895e13beb4bff"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其一",
        "preface": "",
        "paragraphs": [
            "闲来石上卧长松，百衲袈裟破又缝。",
            "今日不愁明日饭，生涯只在钵盂中。"
        ],
        "notes": "",
        "id": "eebe5b1435115cd6dc546c6507daa6f7"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其二",
        "preface": "",
        "paragraphs": [
            "临溪草草结茆堂，静坐安然一炷香。",
            "不是息心除妄想，都缘无事可思量。"
        ],
        "notes": "",
        "id": "2a0ef55fd0e91d1e182e6c4423fbd215"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其三",
        "preface": "",
        "paragraphs": [
            "老老山僧不下阶，双眉恰似雪分开。",
            "世人若问枯松树，我作沙弥亲见栽。"
        ],
        "notes": "",
        "id": "b099701019d1f6d5d20fbedc81008d88"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其四",
        "preface": "",
        "paragraphs": [
            "幼入空门绝是非，老来学道转精微。",
            "钵中贫富千家饭，身上寒暄一衲衣。"
        ],
        "notes": "",
        "id": "932e054d76191d9ef6076b14f3223495"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其五",
        "preface": "",
        "paragraphs": [
            "一池荷叶衣无尽，数树松花食有余。",
            "却被世人知住处，更移茆舍作深居。"
        ],
        "notes": "",
        "id": "d35473668f07cce8bf42e3a0cdb99b60"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其六",
        "preface": "",
        "paragraphs": [
            "茆簷静坐千山月，竹户闲栖一片云。",
            "莫送往来名利客，阶前踏破绿苔纹。"
        ],
        "notes": "",
        "id": "c586f3a100dd5bf37c6f3d11b60500a3"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其七",
        "preface": "",
        "paragraphs": [
            "炉中无火已多时，早起惟将一衲披。",
            "莫怪山僧常冷淡，夜深无处拾松枝。"
        ],
        "notes": "",
        "id": "5da55d52c2b2d08e91a729a2bea2ec24"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "翠微山居八首  其八",
        "preface": "",
        "paragraphs": [
            "岂是栽松待茯苓，且图山色镇长青。",
            "他年行脚不归去，留与人间作画屏。"
        ],
        "notes": "",
        "id": "fabfa766d7026f24026364786cdc05bb"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "新梢渐变鹅黄色，浅水遥添鸭绿纹。"
        ],
        "notes": "",
        "id": "3471e410d4c6461b9dd29b76f282ce96"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "水暖池塘闲睡鸭，烟深村落自鸣鸥。"
        ],
        "notes": "",
        "id": "0a83bdb436854011f62e03891aafc966"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "来日泥香催燕子，归时桑老趁蚕收。"
        ],
        "notes": "",
        "id": "63bd750fbeac978f46a6a2fedf29549c"
    },
    {
        "author": "赵彦端",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "微风蹙水鱼鳞浪，薄日烘云卵色天。"
        ],
        "notes": "",
        "id": "7522cd7b5fa56dbcb0e79ffee3708d99"
    }
]