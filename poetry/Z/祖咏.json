[
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "古意二首 一",
        "preface": "",
        "paragraphs": [
            "夫差日淫放，举国求妃嫔。",
            "自谓得王宠，代间无美人。",
            "碧罗象天阁，坐辇乘芳春。",
            "宫女数千骑，常游江水滨。",
            "年深玉颜老，时薄花妆新。",
            "拭泪下金殿，娇多不顾身。",
            "生前妬歌舞，死后同灰尘。",
            "冢墓令人哀，哀于铜雀台。"
        ],
        "notes": "",
        "id": "73c9b1d44781a006372d4a40e0d4afde"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "古意二首 二",
        "preface": "",
        "paragraphs": [
            "楚王竟何去，独自留巫山。",
            "偏使世人见，迢迢江汉间。",
            "驻舟春谿里，誓愿拜灵颜。",
            "梦寐覩神女，金沙鸣珮环。",
            "闲艳绝世姿，令人气力微。",
            "含笑默不语，化作朝云飞。"
        ],
        "notes": "",
        "id": "c49da4188d84e4fed8799dfa2182fde6"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "渡淮河寄平一",
        "preface": "",
        "paragraphs": [
            "天色混波涛，岸阴匝村墅。",
            "微微汉祖庙，隐隐江陵渚。",
            "云树森已重，时明郁相拒。"
        ],
        "notes": "",
        "id": "86d017fb682c27325bcb946cc1f9db48"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "归汝坟山庄留别卢象",
        "preface": "",
        "paragraphs": [
            "淹留岁将[晏]，久废南山期。",
            "旧业不见弃，还山从此辞。",
            "沤麻入南涧，刈麦向东菑。",
            "对酒鸡黍熟，闭门风雪时。",
            "非君一延首，谁慰遥相思。"
        ],
        "notes": "",
        "id": "525d5de931dc9285f2fe96f40448dd45"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "夕次圃田店",
        "preface": "",
        "paragraphs": [
            "前路入郑郊，尚经百余里。",
            "马烦时欲歇，客归程未已。",
            "落日桑柘阴，遥村烟火起。",
            "西还不遑宿，中夜渡泾水。"
        ],
        "notes": "",
        "id": "bebe1f4572c9ad3e0eb288906e48245d"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "田家即事",
        "preface": "",
        "paragraphs": [
            "旧居东臯上，左右俯荒村。",
            "樵路前傍岭，田家遥对门。",
            "欢娱始披拂，惬意在郊原。",
            "余霁荡川雾，新秋仍昼昏。",
            "攀条憩林麓，引水开泉源。",
            "稼穑岂云倦，桑麻今正繁。",
            "方求静者赏，偶与潜夫论。",
            "鸡黍何必具，吾心知道尊。"
        ],
        "notes": "",
        "id": "f6bbf60019bbe907422c5d38afd126c0"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "扈从御宿池",
        "preface": "",
        "paragraphs": [
            "君王既巡狩，辇道入秦京。",
            "远树低枪垒，孤峰入幔城。",
            "寒疎清禁漏，夜警羽林兵。",
            "谁念迷方客，长怀魏阙情。"
        ],
        "notes": "",
        "id": "a1ce75caa5548c166c782be26608dbcd"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "赠苗发员外",
        "preface": "",
        "paragraphs": [
            "宿雨朝来歇，空山天气清。",
            "盘云双鹤下，隔水一蝉鸣。",
            "古道黄花落，平芜赤烧生。",
            "茂陵虽有病，犹得伴君行。"
        ],
        "notes": "",
        "id": "c8c5c10521587efab55c4448a008c751"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "答王维留宿",
        "preface": "",
        "paragraphs": [
            "四年不相见，相见复何为。",
            "握手言未毕，却令伤别离。",
            "升堂还驻马，酌醴便呼儿。",
            "语嘿自相对，安用傍人知。"
        ],
        "notes": "",
        "id": "8ca14e7ff83801bc7ee22accbda7a57a"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "长乐驿留别卢象裴总",
        "preface": "",
        "paragraphs": [
            "朝来已握手，宿别更伤心。",
            "灞水行人渡，商山驿路深。",
            "故情君且足，谪宦我难任。",
            "直道皆如此，谁能泪满襟。"
        ],
        "notes": "",
        "id": "6c9406b0f0e379db7bf743d40a3ffee5"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "送刘高邮棁使入都",
        "preface": "",
        "paragraphs": [
            "常闻积归思，昨夜又兼秋。",
            "乡路京华远，王程江水流。",
            "吴歌喧两岸，楚客醉孤舟。",
            "渐觉潮初上，凄然多暮愁。"
        ],
        "notes": "",
        "id": "674e7bd5d6e0324c52e928417b039c05"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "宴吴王宅",
        "preface": "",
        "paragraphs": [
            "吴王承国宠，列第禁城东。",
            "连夜征词客，当春试舞童。",
            "砌分池水岸，牕度竹林风。",
            "更待西园月，金尊乐未终。"
        ],
        "notes": "",
        "id": "ac790147c5cf7ca5d98907e2204bb2bf"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "观华岳",
        "preface": "",
        "paragraphs": [
            "西入秦关口，南瞻驿路连。",
            "彩云生阙下，松树到祠边。",
            "作镇当官道，雄都俯大川。",
            "莲峰径上处，仿佛有神仙。"
        ],
        "notes": "",
        "id": "4d014c6f98212435dcb39f8bdd2e99e4"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "泗上冯使君南楼作",
        "preface": "",
        "paragraphs": [
            "井邑连淮泗，南楼向晚过。",
            "望滩沙鹭起，寻岸浴童歌。",
            "近海云偏出，兼秋雨更多。",
            "明晨拟回棹，乡思恨风波。"
        ],
        "notes": "",
        "id": "82b796853962665baec19e1965204c33"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "苏氏别业",
        "preface": "",
        "paragraphs": [
            "别业居幽处，到来生隐心。",
            "南山当户牖，沣水映园林。",
            "屋覆经冬雪，庭昏未夕阴。",
            "寥寥人境外，闲坐听春禽。"
        ],
        "notes": "",
        "id": "dbbf92778d2032472eb4a5838cc6c825"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "汝坟别业",
        "preface": "",
        "paragraphs": [
            "失路农为业，移家到汝坟。",
            "独愁常废卷，多病久离群。",
            "鸟雀垂窻柳，虹霓出涧云。",
            "山中无外事，樵唱有时闻。"
        ],
        "notes": "",
        "id": "e517facff3b18aaf51c166ff1cedf0b8"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "陆浑水亭",
        "preface": "",
        "paragraphs": [
            "昼眺伊川曲，岩间霁色明。",
            "浅沙平有路，流水漫无声。",
            "浴鸟沿波聚，潜鱼触钓惊。",
            "更怜春岸绿，幽意满前楹。"
        ],
        "notes": "",
        "id": "17ba62d0ae0047ab38eb596aa88cc506"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "过郑曲",
        "preface": "",
        "paragraphs": [
            "路向荣川谷，晴来望尽通。",
            "细烟生水上，圆月在舟中。",
            "岸势迷行客，秋声乱草虫。",
            "旅怀劳自慰，淅淅有凉风。"
        ],
        "notes": "",
        "id": "4199a82fc010d9875e4092a654a678ec"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "宿陈留李少府揆厅",
        "preface": "",
        "paragraphs": [
            "相知有叔卿，讼简夜弥清。",
            "旅泊倦愁卧，堂空闻曙更。",
            "风帘摇烛影，秋雨带虫声。",
            "归思那堪说，悠悠限洛城。"
        ],
        "notes": "",
        "id": "8ad184cc04661f96574df3de6cb6e24e"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "题韩少府水亭",
        "preface": "",
        "paragraphs": [
            "梅福幽栖处，佳期不忘还。",
            "鸟吟当户竹，花绕傍池山。",
            "水气侵阶冷，松阴覆座闲。",
            "宁知武陵趣，宛在市朝间。"
        ],
        "notes": "",
        "id": "7b5e270c45ae6e8ea0b637fcd4b9b682"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "题远公经台",
        "preface": "",
        "paragraphs": [
            "兰若无人到，真僧出复稀。",
            "苔侵行道席，云湿坐禅衣。",
            "涧鼠缘香案，山蝉噪竹扉。",
            "世间长不见，宁止暂忘归。"
        ],
        "notes": "",
        "id": "af0a9adaeaae32b53cdcdabe4470ec91"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "中峰居喜见苗发",
        "preface": "",
        "paragraphs": [
            "自得中峰住，深林亦闭关。",
            "经秋无客到，入夜有僧还。",
            "暗涧泉声小，荒冈树影闲。",
            "高窻不可望，星月满空山。"
        ],
        "notes": "",
        "id": "9d209761ef4dbf59ca9501d6bfe4ce87"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "江南旅情",
        "preface": "",
        "paragraphs": [
            "楚山不可极，归路但萧条。",
            "海色晴看雨，江声夜听潮。",
            "劒留南斗近，书寄北风遥。",
            "为报空潭橘，无媒寄洛桥。"
        ],
        "notes": "",
        "id": "1bba805e3cb86b3452b56f3194f51091"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "泊扬子津",
        "preface": "",
        "paragraphs": [
            "才入维扬郡，乡关此路遥。",
            "林藏初过雨，风退欲归潮。",
            "江火明沙岸，云帆碍浦桥。",
            "客衣今日薄，寒气近来饶。"
        ],
        "notes": "",
        "id": "3ea6d2de7ae761d5e212915c5c1ba14a"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "晚泊金陵水亭",
        "preface": "",
        "paragraphs": [
            "江亭当废国，秋景倍萧骚。",
            "夕照明残垒，寒潮涨古濠。",
            "就田看鹤大，隔水见僧高。",
            "无限前朝事，醒吟易觉劳。"
        ],
        "notes": "",
        "id": "14b9b292654313290f05b00c185acf1d"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "闺女求天女，更阑意未阑。",
            "玉庭开粉席，罗袖捧金盘。",
            "向月穿针易，临风整线难。",
            "不知谁得巧，明旦试相看。"
        ],
        "notes": "",
        "id": "9509f389296321a6d0769eb1d1389993"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "望蓟门",
        "preface": "",
        "paragraphs": [
            "燕台一望客心惊，箫鼓喧喧汉将营。",
            "万里寒光生积雪，三边曙色动危旌。",
            "沙场烽火连胡月，海畔云山拥蓟城。",
            "少小虽非投笔吏，论功还欲请长缨。"
        ],
        "notes": "",
        "id": "1c589ad1aaa90d41f87d23b169521bc4"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "家园夜坐寄郭微",
        "preface": "",
        "paragraphs": [
            "前堦微雨歇，开户散窥林。",
            "月出夜方浅，水凉池更深。",
            "余风生竹树，清露薄衣襟。",
            "遇物遂遥叹，怀人滋远心。",
            "依稀成梦想，影响绝徽音。",
            "谁念穷居者，明时嗟陆沈。"
        ],
        "notes": "",
        "id": "8f820813320cf2aa3312a35ee788796f"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "酬汴州李别驾赠",
        "preface": "",
        "paragraphs": [
            "秋风多客思，行旅厌艰辛。",
            "自洛非才子，游梁得主人。",
            "文章参末议，荣贱岂同伦。",
            "叹逝逢三演，怀贤忆四真。",
            "情因恩旧好，契托死生亲。",
            "所媿能投赠，清言益润身。"
        ],
        "notes": "",
        "id": "fc5cc6122b9532de346928d6985ef55d"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "清明宴司勋刘郎中别业",
        "preface": "",
        "paragraphs": [
            "田家复近臣，行乐不违亲。",
            "霁日园林好，清明烟火新。",
            "以文长会友，唯德自成邻。",
            "池照窻阴晚，杯香药味春。",
            "簷前花覆地，竹外鸟窥人。",
            "何必桃源里，深居作隐沦。"
        ],
        "notes": "",
        "id": "23fc711bb870f98277d426790f9b5a8f"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "汝坟秋同仙州王长史翰闻百舌鸟",
        "preface": "",
        "paragraphs": [
            "秋天闻好鸟，惊起出帘帷。",
            "却念殊方月，能鸣已后时。",
            "迁乔诚可早，出谷此何迟。",
            "顾影慙无对，怀群空所思。",
            "凄凉岁欲晚，萧索燕将辞。",
            "留听未终曲，弥令心独悲。",
            "高飞凭力致，巧啭任天姿。",
            "返覆知而静，间关断若遗。",
            "花繁上林路，霜落汝川湄。",
            "且长凌风翮，乘春自有期。"
        ],
        "notes": "",
        "id": "499d04f7662a42b1d2cdc6b3a0bfdc74"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "送丘为下第",
        "preface": "",
        "paragraphs": [
            "沧江一身客，献赋空十年。",
            "明主岂能好，今人谁举贤。",
            "国门税征驾，旅食谋归旋。",
            "皦日媚春水，绿苹香客船。",
            "无媒既不达，予亦思归田。"
        ],
        "notes": "",
        "id": "235ac72469bd2e77e151fe1c2957bdfd"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "赠苗发员外",
        "preface": "",
        "paragraphs": [
            "朱户敞高扉，青槐碍落晖。",
            "八龙乘庆重，三虎递朝归。",
            "坐竹人声绝，横琴鸟语稀。",
            "花慙潘岳貌，年称老莱衣。",
            "叶暗朱樱熟，丝长粉蝶飞。",
            "应怜鲁儒贱，空与故山违。"
        ],
        "notes": "",
        "id": "5963bb2d2e5e9cc33429a2d67bfa5fa4"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "寄王长史",
        "preface": "",
        "paragraphs": [
            "汝颍俱宿好，往来托层峦。",
            "终日何寂寞，绕篱生蕙兰。"
        ],
        "notes": "",
        "id": "ff66a9314bb097ea3a59bfe3d66eb3cf"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "别怨",
        "preface": "",
        "paragraphs": [
            "送别到中流，秋船倚渡头。",
            "相看尚不远，未可即回舟。"
        ],
        "notes": "",
        "id": "44fc8ca5cebf0a0a065231db46b3d2a3"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "终南望余雪",
        "preface": "",
        "paragraphs": [
            "终南阴岭秀，积雪浮云端。",
            "林表明霁色，城中增暮寒。"
        ],
        "notes": "",
        "id": "a54617ffd9a04ece241ad636d9f34faa"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不知叠嶂夜来雨，清晓石楠花乱流。"
        ],
        "notes": "",
        "id": "7cb05ad0d979695149fa2a220db4dd15"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "尚书省门吟",
        "preface": "",
        "paragraphs": [
            "落去他，两两三三戴帽子。",
            "日暮祖侯吟一声，长安竹柏皆枯死。"
        ],
        "notes": "",
        "id": "0c546fbfd9c2799bde71ff65701b1856"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "谒河上公庙（伯三六一九）",
        "preface": "",
        "paragraphs": [
            "河上公遗迹，迹凉在道边。",
            "草生空庙里，□□□□□。",
            "□□□知圣，腾空更表仙。",
            "孝文皇帝后，《章句》至今传。"
        ],
        "notes": "",
        "id": "c5575103d0f312bafdc1a72474bfcfe8"
    },
    {
        "author": "祖咏",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "搘颐笑来客，头上有朝簪。",
            "（《诗式》卷四）。"
        ],
        "notes": "",
        "id": "3a63ae06a9a09099268783e62a8eefd2"
    }
]