[
    {
        "author": "张佐",
        "dynasty": "唐",
        "type": "诗",
        "rhythmic": "",
        "title": "秦镜",
        "preface": "",
        "paragraphs": [
            "楼上秦时镜，千秋独有名。",
            "菱花寒不落，冰质夏长清。",
            "龙在形难掩，人来胆易呈。",
            "升台宜远照，开匣乍藏明。",
            "皎色新磨出，圆规旧铸成。",
            "愁容如可鉴，当欲拂尘缨。"
        ],
        "notes": "",
        "id": "51300433653ef3c8c005ae9bd2878f87"
    },
    {
        "author": "张佐",
        "dynasty": "唐",
        "type": "诗",
        "rhythmic": "",
        "title": "忆游天台寄道流",
        "preface": "",
        "paragraphs": [
            "忆昨天台到赤城，几朝仙籁耳中生。",
            "云龙出水风声急，海鹤鸣臯日色清。",
            "石笋半山移步险，桂花当涧拂衣轻。",
            "今来尽是人间梦，刘阮茫茫何处行。"
        ],
        "notes": "",
        "id": "458d94c7cd64deaea7aca75f29c40e0e"
    },
    {
        "author": "张佐",
        "dynasty": "唐",
        "type": "诗",
        "rhythmic": "",
        "title": "龟负图",
        "preface": "",
        "paragraphs": [
            "天意将垂象，神龟出负图。",
            "五方行有配，八卦义宁孤。",
            "作瑞旌君德，披文叶帝谟。",
            "乘流喜得路，逢圣幸存躯。",
            "莲叶池通泛，桃花水自浮。",
            "还寻九江去，安肯曳泥途。"
        ],
        "notes": "",
        "id": "ca7a23168aa7fb537b2dcda181aecfc2"
    },
    {
        "author": "张佐",
        "dynasty": "唐",
        "type": "诗",
        "rhythmic": "",
        "title": "上元日梦王母献白玉环",
        "preface": "",
        "paragraphs": [
            "梦中朝上日，阙下拜天颜。",
            "仿佛瞻王母，分明献玉环。",
            "灵姿趋甲帐，悟道契玄关。",
            "似见霜姿白，如看月彩弯。",
            "霓裳归物外，凤历晓人寰。",
            "仙圣非相远，昭昭寤寐间。"
        ],
        "notes": "",
        "id": "e34803c809fad06cb3a9968ddc5ac7c7"
    },
    {
        "author": "张佐",
        "dynasty": "唐",
        "type": "诗",
        "rhythmic": "",
        "title": "良田无晚岁",
        "preface": "",
        "paragraphs": [
            "人功虽未及，地力信非常。",
            "不任耕耘早，偏宜黍稷良。",
            "无年皆有获，后种亦先芳。",
            "膴膴盈千亩，青青保万箱。",
            "何须祭田祖，讵要察农祥。",
            "况是春三月，和风日又长。"
        ],
        "notes": "",
        "id": "1a7434a79bc2fa9965e3f7e05f690342"
    }
]