[
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "宿新安江深渡馆寄郑州王使君",
        "preface": "",
        "paragraphs": [
            "霜飞十月中，摇落众山空。",
            "孤馆闭寒木，大江生夜风。",
            "赋诗忙有意，沈约在关东。"
        ],
        "notes": "",
        "id": "30bf7b3748a1c7e00628bfe954744bde"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "春眺扬州西上岗寄徐员外",
        "preface": "",
        "paragraphs": [
            "芜城西眺极苍流，漠漠春烟间曙楼。",
            "瓜步早潮吞建业，蒜山晴雪照扬州。",
            "隋家故事不能问，鹤在仙池期我游。"
        ],
        "notes": "",
        "id": "7c48d3e56d18b53af17583b88ee930d6"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "送李司直归浙东幕兼寄鲍将军",
        "preface": "",
        "paragraphs": [
            "翩翩书记早曾闻，二十年来愿见君。",
            "今日相逢悲白发，同时几许在青云。",
            "人从北固山边去，水到西陵渡口分。",
            "会作王门曳裾客，为余前谢鲍将军。"
        ],
        "notes": "",
        "id": "72f337c1406145c5b5c2db39f7d13d66"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "望中有怀",
        "preface": "",
        "paragraphs": [
            "龙向洞中衔雨出，鸟从花里带香飞。",
            "白云断处见明月，黄叶落时闻捣衣。"
        ],
        "notes": "",
        "id": "e1436ecbfe94cb9280a89e5fac157dfe"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "题虎丘山西寺",
        "preface": "",
        "paragraphs": [
            "王氏家山昔在兹，陆机为赋陆云诗。",
            "青莲香匝东西宇，日月与僧无尽时。"
        ],
        "notes": "",
        "id": "5a584c19c1a929077db5faa2a01ff527"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "吴兴送梁补阙归朝赋得荻花",
        "preface": "",
        "paragraphs": [
            "柳家汀洲孟冬月，云寒水清荻花发。",
            "一枝持赠朝天人，愿比蓬莱殿前雪。"
        ],
        "notes": "",
        "id": "3b40799b99ad7bc8f98082a5cc6f677a"
    },
    {
        "author": "朱长文",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夜静忽疑身是梦，更闻寒雨滴芭蕉。"
        ],
        "notes": "",
        "id": "7c4a5beb019bac99b0618c8bec6d47fe"
    }
]