[
    {
        "author": "张文恭",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "凤律惊秋气，龙梭静夜机。",
            "星桥百枝动，云路七香飞。",
            "映月回雕扇，凌霞曳绮衣。",
            "含情向华幄，流态入重闱。",
            "欢余夕漏尽，怨结晓骖归。",
            "谁念分河汉，还忆两心违。"
        ],
        "notes": "",
        "id": "9ee056d44a5621542ef2e997fb96f6cb"
    },
    {
        "author": "张文恭",
        "dynasty": "唐",
        "type": "诗",
        "rhythmic": "",
        "title": "佳人照镜",
        "preface": "",
        "paragraphs": [
            "倦采蘼芜叶，贪怜照胆明。",
            "两边俱拭泪，一处有啼声。"
        ],
        "notes": "",
        "id": "ac9a397629c887f8eba7c07ad71424b1"
    }
]