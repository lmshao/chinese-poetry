[
    {
        "author": "赵概",
        "dynasty": "宋",
        "type": "诗",
        "rhythmic": "",
        "title": "老苏先生挽词  其一",
        "preface": "",
        "paragraphs": [
            "称味栾城旧，潜光谷口栖。",
            "雄文联组绣，高论吐虹霓。",
            "遽忽悲丹旐，无因祀碧鸡。",
            "徒嗟太丘德，位不至公圭。"
        ],
        "notes": "",
        "id": "fd53b39a9e0a57777f37dfae2c4d496c"
    },
    {
        "author": "赵概",
        "dynasty": "宋",
        "type": "诗",
        "rhythmic": "",
        "title": "老苏先生挽词  其二",
        "preface": "",
        "paragraphs": [
            "侍从推词伯，君王问子虚。",
            "早通金匮学，晚就曲台书。",
            "露泣时难驻，琴亡韵亦疏。",
            "臧孙知有后，里闬待高车。"
        ],
        "notes": "",
        "id": "8ee5318e1c5320b671f5eea833c7379b"
    },
    {
        "author": "赵概",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "建刹存真意，崇台表大因。",
            "中藏般若偈，外护赤城神。",
            "花雨长霏昼，松风自扫尘。",
            "媿心同范宁，莲社阻相亲。"
        ],
        "notes": "",
        "id": "f0f873c18a279bf0328ed657cc548765"
    },
    {
        "author": "赵概",
        "dynasty": "宋",
        "type": "诗",
        "rhythmic": "",
        "title": "来燕堂联句",
        "preface": "",
        "paragraphs": [
            "贤侯谢郡归，从游乐吾党。",
            "林泉富余地，卜筑疏陈莽。",
            "是时春正中，来燕音下上。",
            "若贺大厦成，喜留众宾赏。",
            "得名因笑谈，挥墨粲题榜。",
            "所夸贤豪盛，岂止池榭广。",
            "人心乐且闲，鸟意颉而颃。",
            "吟罇敞花轩，醉枕酣风幌。",
            "轻云薄藻栋，初日丽珠网。",
            "红袂生暗香，清弦泛余响。",
            "林深隠飞盖，岸曲迟去桨。",
            "波光栏槛明，竹气衣巾爽。",
            "虚容凉樾入，影与文涟荡。",
            "晨飚转绿蕙，夕雨滋膏壤。",
            "嘉辰喜盍朋，命驾期屡往。",
            "觞咏陶淑真，世俗岂吾倣。",
            "得以为胜游，萧然散烦想。",
            "公子固好士，世德复可像。",
            "今此大基构，不图专奉养。",
            "美哉风流存，来叶足师仰。"
        ],
        "notes": "",
        "id": "5e43270b45a3030a0c701770373ab2cf"
    },
    {
        "author": "赵概",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "滁水西偏郡，丰山北际楼。"
        ],
        "notes": "",
        "id": "88e6f2522edd40dbaf7915f1e9a4be9b"
    }
]