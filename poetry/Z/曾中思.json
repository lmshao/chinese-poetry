[
    {
        "author": "曾中思",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "有客泛轻舸，迤逦到桐庐。",
            "山湾水曲，个中依约是仙区。",
            "试唤清江渔父，为问来今往古，兴废事如何。",
            "笑指寒烟里，此是子陵居。",
            "汉光武，兴皇运，握乾符。",
            "客星侵座，方见不与故人疏。",
            "自是先生高尚，无限经纶才略，飘泛寄江湖。",
            "凛凛亘千载，风月属樵渔。"
        ],
        "notes": "",
        "id": "deb0e0fce4340ef6022898ac93e2b17d"
    }
]