[
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "皇帝狩于近郊",
        "preface": "",
        "paragraphs": [
            "讲事时农隙，斿车引狩畋。",
            "旌门开霁野，帐殿拂霜天。",
            "星斗随华盖，风云逐宝鞭。",
            "翼开花浪急，围合锦城圆。",
            "射狡无遗镞，从奔必应弦。",
            "迹人轻过电，骑队速回漩。",
            "鸷翮纷争击，材卢亦竞先。",
            "亟来余逸足，径下不虚拳。",
            "勇气凌金鼓，懽声杂筦弦。",
            "抗緌分逆顺，植表阅周旋。",
            "汤德逾三面，尧心岂两豜。",
            "颁禽均近列，赐帛及高年。",
            "坐幄陈慈宴，停舆劳力田。",
            "鸣铙回彩仗，斜日下蒙泉。",
            "宁校虞旗获，聊供庙俎鲜。",
            "简稽严卒乘，典制寓蹄筌。",
            "甫草深怀古，磻溪念得贤。",
            "威灵增震耀，夷虏慑腥膻。",
            "羽猎尝箴汉，车攻昔美宣。",
            "词臣兹纪咏，抑未愧前篇。"
        ],
        "notes": "",
        "id": "a64c6c096389bb6e6398715ca638f0ce"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "大礼庆成",
        "preface": "",
        "paragraphs": [
            "飨帝精禋举，严亲广孝纯。",
            "祢宫增懿典，皇册荐威神。",
            "宝殿斋居肃，琳房献礼陈。",
            "慨瞻清庙几，穆奠紫坛茵。",
            "备乐嘉安曲，鸿仪显相臣。",
            "玉从丹禁出，路俨绣旗新。",
            "瑞霭蒙天仗，祥风入帝宸。",
            "懽呼九州会，庆泽万方均。",
            "有幸逢华旦，无谟翼至仁。",
            "但祈陪百礼，景扈越千春。"
        ],
        "notes": "",
        "id": "690261d96851ae825121d995f10bfbec"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "九日侍宴太清楼",
        "preface": "",
        "paragraphs": [
            "登高闻旧俗，况此奉尧觞。",
            "鸣跸遥空下，层楼颢气傍。",
            "御沟新过雨，苑树未经霜。",
            "楚泽丹苞重，吴畦紫穗香。",
            "三侯天纵妙，九节召南章。",
            "中岂矜多艺，威将慑四方。",
            "清时人共乐，白日坐间长。",
            "近从叨慈渥，区区祝寿昌。"
        ],
        "notes": "",
        "id": "5d3de8dc8ed646e1d76f875fad97914d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "上享郊庙 享庙",
        "preface": "",
        "paragraphs": [
            "瑞雪清晨集，丹墀发策初。",
            "德音闻彻盖，玉色望升车。",
            "羽卫排阊阖，晴光溢紫虚。",
            "琳宫陈玉币，疏屏宿旌旟。",
            "祼献多仪备，弦匏九变徐。",
            "太宫无盛举，掌次省先除。",
            "灵鉴纷昭格，天心不自舒。",
            "孝慈更答告，万福此攸储。"
        ],
        "notes": "",
        "id": "5dc689e06e7246fb38477b861296126f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "上享郊庙 禋郊",
        "preface": "",
        "paragraphs": [
            "回仗由黄道，鸣銮入翠宫。",
            "忾思文武侑，诚与地天通。",
            "登陛行裀彻，终祠坐幄空。",
            "风云归绝域，星斗下遥穹。",
            "壝际柴烟白，龛层烛焰红。",
            "气祥书鲁观，福嘏萃尧躬。",
            "海上鸡星动，楼前马队雄。",
            "仆臣殊幸会，独得近重瞳。"
        ],
        "notes": "",
        "id": "87f4ea2a1e91d7c983fee9045ad8f466"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "升祔庆成",
        "preface": "",
        "paragraphs": [
            "明诏初发中，奉慈讲升祔。",
            "考典下容台，集议付近署。",
            "双礼稽国章，大义推经据。",
            "参覆经宰司，裁定皆宸虑。",
            "献后正壶仪，仍几被遗顾。",
            "拥佑隆帝室，清夷赞王路。",
            "懿主钟景命，禖宫开庆祚。",
            "灵长繄发祥，熙洽本垂裕。",
            "蓬阙邈仙𫐌，柏城拱寒树。",
            "别飨隔昭穆，时思怵霜露。",
            "阳月日上辛，斋居待清曙。",
            "当衙荐宝册，夹道陈卤簿。",
            "玉色俨庄栗，渊衷缅驰慕。",
            "端闱出翟车，黄道回天步。",
            "千官陪祠庭，秘祐宁神御。",
            "盛德配不祧，至孝始如素。",
            "穹厚昭精纯，蕃夷入仪注。",
            "涣汗肆庆宥，需云均膏饫。",
            "广爱形海区，教忠宪侯度。",
            "下臣叨载笔，书法资典故。"
        ],
        "notes": "",
        "id": "0855664f02ec66b94ecacf10d7e4e248"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "大祀礼成",
        "preface": "",
        "paragraphs": [
            "皇心奉先孝，盛德事天明。",
            "严配讲隆礼，精禋格至诚。",
            "衣冠先示质，金石始谐声。",
            "鬲享初登熟，锋和用启牲。",
            "百神虔受职，万物乐由庚。",
            "星斗罗空碧，柴烟彻紫清。",
            "祥曦回羽卫，佳气覆瑶甍。",
            "雷雨金鸡动，风云铁马轻。",
            "灵休纷报贶，宸念在持盈。",
            "孤陋叨华近，何辞颂泰平。"
        ],
        "notes": "",
        "id": "ede3afc155dcd60d50f467ff9c250b43"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "喜雪",
        "preface": "",
        "paragraphs": [
            "愆阳干岁事，斋殿轸予忧。",
            "默为斯民祷，心从六事求。",
            "同云俄蔽景，盈尺忽呈休。",
            "淅沥千琼树，峥嵘万玉楼。",
            "尘氛开紫宙，气象露皇州。",
            "雕鹗精神劲，松筠操禀优。",
            "边庭伤久戍，农亩庆来麰。",
            "咨尔臣邻地，常期九叙修。"
        ],
        "notes": "",
        "id": "2772f9655c4a87c56aaf65decf0e6eae"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送内阁蔡公归阙",
        "preface": "",
        "paragraphs": [
            "丰宫周旧宅，梁国汉东关。",
            "尹正司留钥，贤公出近班。",
            "教条推爱利，滋蔓悉除删。",
            "狭野耕桑急，终年狱市闲。",
            "燕申铃阁静，荣养彩衣斑。",
            "治迹经纶外，阴功造化间。",
            "士林归北海，人望在东山。",
            "一节遄趋召，西辕不可攀。",
            "前旌霜树晓，候骑古河湾。",
            "和气均生物，淳风复海寰。",
            "具瞻知可副，盛德致无艰。",
            "他日开𬬻冶，余功为铸颜。"
        ],
        "notes": "",
        "id": "342aaf194938df6805a2b1ab7c75728c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送吴春卿赴都",
        "preface": "",
        "paragraphs": [
            "法座临轩策俊髦，同君陛见预旌招。",
            "疲驽十驾始千里，孤鹗一飞先九霄。",
            "兰棹秋风行逦迤，觚棱旭日势岧峣。",
            "石渠为谢诸时彦，行迈同趋便殿朝。"
        ],
        "notes": "",
        "id": "3b56118e812f04132e064315596c1af3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送冀州李太傅",
        "preface": "",
        "paragraphs": [
            "多君贵主子，材识乃名儒。",
            "青海渥漥种，丹山鸾凤雏。",
            "兵家左车后，书法右军无。",
            "拥幄羞纨袴，怀章就隼旟。",
            "亭台烟水阔，楼堞暮云扶。",
            "析木元分冀，滹沱渐近胡。",
            "双觥虽蕴藉，重闭勿须臾。",
            "谁道长城远，今观出上都。"
        ],
        "notes": "",
        "id": "eb0178dbf61a6eb0d824f1d01ecc47a4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送李芝东归",
        "preface": "",
        "paragraphs": [
            "此君齐鲁之奇才，三十病废吁命哉。",
            "来游京国动凄怅，东归泰山卧崔嵬。",
            "支离攘臂福所倚，功名累身古共哀。",
            "但恐人求骏马骨，未免却上黄金台。"
        ],
        "notes": "",
        "id": "e7933ab686802187b8f1b6e15301f369"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送苏学士钱塘监郡",
        "preface": "",
        "paragraphs": [
            "趣时贵近君独远，此情于世何所希。",
            "车马尘中久已倦，湖山胜处即为归。",
            "洞庭霜天柑橘熟，松江秋水鲈鱼肥。",
            "地邻沧海莫东望，且作阮公离是非。"
        ],
        "notes": "",
        "id": "3eab97af699012ba0579c70b42d409e1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "呈资政宋尚书",
        "preface": "",
        "paragraphs": [
            "当年留钥守陪都，龙坂因兹得曳裾。",
            "北海一章慙鸷鸟，松江三岁厌鲈鱼。",
            "贾生感事多垂涕，园令居闲辄著书。",
            "独恃明公念孤介，东郊未去逐长沮。"
        ],
        "notes": "",
        "id": "b295bc36df9ff140979d6fa75fd9ea16"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送石曼卿赴阙",
        "preface": "",
        "paragraphs": [
            "功名本不与人期，人取功名亦系时。",
            "蜀相闲居久龙卧，马周狂醉竟谁知。",
            "将军身到衡庐问，英主心惊奏牍奇。",
            "宣室思贤方空席，去陈经济勿迟迟。"
        ],
        "notes": "",
        "id": "1b259f4bf04e8912969c5b38d9e36a72"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "重送赵参",
        "preface": "",
        "paragraphs": [
            "参也堂堂气拂云，十年策蹇四方尘。",
            "覊穷自古有元叔，精鉴观今少法真。",
            "骥在驽群殊有态，龙初鱼服未能神。",
            "君看渭曲傅岩事，天困斯人必有因。"
        ],
        "notes": "",
        "id": "7418fd9b52ad7cb7e1a619e04e11613d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送马武",
        "preface": "",
        "paragraphs": [
            "才命相憎不相并，古来达者齐其中。",
            "此君寂寞年虽暮，灵府峥嵘事甚雄。",
            "鞲上鹰饥思掠草，车傍骥老尚追风。",
            "丈夫掩棺始为了，是故南阳晚立功。"
        ],
        "notes": "",
        "id": "f1d99733af86342e4981bcfd56d8cfbc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送张宽",
        "preface": "",
        "paragraphs": [
            "得丧竟谁尸，人谋不可移。",
            "独看屠钓叟，达迺帝王师。",
            "大观齐诸物，雄图彼一时。",
            "君思塞上说，孰可预端蓍。"
        ],
        "notes": "",
        "id": "d970818f5322230ad53b6fbda544fe3d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送张郎中赴阙",
        "preface": "",
        "paragraphs": [
            "明公才气本雄杰，晚戴儒冠腰拖绅。",
            "讲劔妙传色践术，工书兼得伯英筋。",
            "外台共叹郎潜久，中检行膺帝命新。",
            "司列不烦询治状，几州栾社有遗仁。"
        ],
        "notes": "",
        "id": "18fc0efabaa8acbc482a628bf96d418d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送宋秘丞赴任鄱阳",
        "preface": "",
        "paragraphs": [
            "萧洒武夷秀，兹人美且偲。",
            "治经通古学，应务富时材。",
            "盍在修书选，行须造币回。",
            "更研轻重术，归奏阜民财。"
        ],
        "notes": "",
        "id": "2c90b2e0fadcd672ab0e846eb976ca21"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送祝生东阳簿",
        "preface": "",
        "paragraphs": [
            "之子东南美，声光满贵游。",
            "溪山聊薄宦，才调自名流。",
            "野趣虽孤艇，清涂即十洲。",
            "金波沁园宴，迟子有贤侯。"
        ],
        "notes": "",
        "id": "efa76f9e03ae2b36bf69754d09fd56b9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送客游兖海",
        "preface": "",
        "paragraphs": [
            "寒飇栗冽响吹空，雪意沈沈岁向穷。",
            "正是兼衣御醇酎，如何孤蹇逐飞蓬。",
            "杉松古色泰山庙，丝竹遗音夫子宫。",
            "访旧自堪宽旅琐，贤侯况似蜀文翁。"
        ],
        "notes": "",
        "id": "437abdc010a06504b36222798cbad934"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送杨君西安",
        "preface": "",
        "paragraphs": [
            "君过严陵濑，扁舟入婺溪。",
            "滩长秋日短，山乱暮云齐。",
            "未探骊龙颔，聊羁骏马蹄。",
            "吴江涛正恶，鸿鴈此东西。"
        ],
        "notes": "",
        "id": "c18169b3d1e73515732273499b64abc8"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送客入洛",
        "preface": "",
        "paragraphs": [
            "高歌弹铗酒盈钟，壮士何须叹道穷。",
            "客路岁阑天又雪，旗亭醉别气如虹。",
            "骥腾夷路思良御，帆破长波待便风。",
            "今子方为采兰役，未宜去揖紫芝翁。"
        ],
        "notes": "",
        "id": "19f8cf1c13c1ee85b68090d3e9e0a9e2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送福州监郡陈殿丞",
        "preface": "",
        "paragraphs": [
            "七闽一都会，乃是无诸城。",
            "海近气物异，山遥风候清。",
            "宦游过乡美，君禄及亲荣。",
            "去去倚门念，溪船归棹轻。"
        ],
        "notes": "",
        "id": "ab3297d7e1e303eb695b6b23fa20851d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送陈汝玉谒三川大资政左丞吴公",
        "preface": "",
        "paragraphs": [
            "吴公昔作河南尹，首唱儒风荐贾生。",
            "今日治平承祖德，可无推引助文明。"
        ],
        "notes": "",
        "id": "343ff42a00238f052bfc2673df0ea418"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "谒青州范天章",
        "preface": "",
        "paragraphs": [
            "剑横驴膊儒装陋，戟列台门霸府雄。",
            "喜似祢衡逢北海，直须雷焕辨南丰。",
            "谬悠为说非今味，疎略言诗粗古风。",
            "更似贾生多叹息，闻公真赏胜吴公。"
        ],
        "notes": "",
        "id": "465e4af01c2dd65ac950589293c814db"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送沈生昆弟随侍之博白四绝句  其一",
        "preface": "",
        "paragraphs": [
            "炎方景象异中原，海气昏昏杂瘴烟。",
            "今日荒夷成雅俗，薰风南播自妫弦。"
        ],
        "notes": "",
        "id": "39e019507f8831e3bb0ed1a6a927a503"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送沈生昆弟随侍之博白四绝句  其二",
        "preface": "",
        "paragraphs": [
            "不须南浦怀消黯，好过西山访隐沦。",
            "比到岭时应近腊，相思可寄一枝春。"
        ],
        "notes": "",
        "id": "c924c019696bed23d6999421dce58523"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送沈生昆弟随侍之博白四绝句  其三",
        "preface": "",
        "paragraphs": [
            "东连海道彻扶桑，北望神皋斗柄旁。",
            "两处音尘杳难接，征鸿岁只到衡阳。"
        ],
        "notes": "",
        "id": "6523083dd6a0ea8098b0f31235fce46b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送沈生昆弟随侍之博白四绝句  其四",
        "preface": "",
        "paragraphs": [
            "夕阳疎苇暮江湄，秋色萧萧动客思。",
            "自侍严君领州去，岂同骚客梦边时。"
        ],
        "notes": "",
        "id": "932dd4686b7413ed39a7d8c217ffed64"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "吴范天章",
        "preface": "",
        "paragraphs": [
            "诏起东山对紫庭，清风萧洒动阶蓂。",
            "谠言几为忠邪发，大用须凭庙社灵。",
            "武库神兵罗斧戟，大宫礼器列笾铏。",
            "愿公早入当钧轴，重演三篇相武丁。"
        ],
        "notes": "",
        "id": "ad3b7bb1330941d0390535069ff78f66"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送郭诚思归华下",
        "preface": "",
        "paragraphs": [
            "忘怀物外且如愚，何事劳精据槁梧。",
            "以马喻马即非马，数舆无舆方得舆。",
            "莫执斧斤过栎社，懒施几席向蘧庐。",
            "好归玉秀峰前坐，闲看晴云自卷舒。"
        ],
        "notes": "",
        "id": "ae9c722e4434e4317d119ef357de8037"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送汾阳高士归三峰",
        "preface": "",
        "paragraphs": [
            "知逢三洞客，曾指九丹方。",
            "气抱冰霜冷，神含日月光。",
            "闲轩同鹤静，妙境入龟长。",
            "它日南峰路，相期过华阳。"
        ],
        "notes": "",
        "id": "627578cd289d25dfcb21a8e72b636fa5"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送邢遁山人",
        "preface": "",
        "paragraphs": [
            "忽悔轻抛云水来，便将鹤去指林斋。",
            "生涯琴劔外无物，日逐醉吟中遣怀。",
            "旧隐居常因梦到，尘游动是与心乖。",
            "送君翻自嗟覉滞，木叶脱时还计偕。"
        ],
        "notes": "",
        "id": "3da652a4918544411cb77f20bdc7470a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送赵先生",
        "preface": "",
        "paragraphs": [
            "家住崆峒塞垣上，翩然游蜀遂忘归。",
            "九还气足通神化，一日丹成是道机。",
            "曾共灵龟波上隐，又随苍雀火中飞。",
            "只于醉里藏身去，休入红尘作是非。"
        ],
        "notes": "",
        "id": "4643d33ea6a66bab076a7bf715f1589f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送珪师归衡岳",
        "preface": "",
        "paragraphs": [
            "师通禅律外，外学二篇微。",
            "貌似寒山古，身随风叶飞。",
            "潇湘曾晓梦，鸿鴈伴南归。",
            "七十三峰里，云庵拂旧扉。"
        ],
        "notes": "",
        "id": "ca73c1c38452027245242927a843a5d2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送僧南游雪窦",
        "preface": "",
        "paragraphs": [
            "早出都门何往哉，四明雪窦指崔嵬。",
            "便从古道扬眉去，莫到宝山空手回。",
            "乘月晓行松露湿，迎风晚渡海涛来。",
            "普贤楼阁知非远，逦迤南游想善财。"
        ],
        "notes": "",
        "id": "7a2886f18d4a86e491fd9d459da43fdb"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠韦不伐",
        "preface": "",
        "paragraphs": [
            "莫随世伪作圆方，坦坦元邪是履祥。",
            "学鄙浅讹趋古道，天教𫐘轲与刚肠。",
            "俛投胯下人皆笑，独卧隆中自不常。",
            "毕竟途穷无所合，何妨持钓坐沧浪。"
        ],
        "notes": "",
        "id": "bd73dbce303cd0400d1275a3279dd91f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "兖海孙学士寄昼锦编述先德宣公进退之美报之长句四韵奉扬盛事",
        "preface": "",
        "paragraphs": [
            "邹鲁衣冠古士乡，义方不独有扶阳。",
            "德名垂世先君子，经术传家小太常。",
            "闾巷共荣新昼锦，吏民司爱旧甘棠。",
            "前人彝鼎铭勋伐，未似盈编盛事光。"
        ],
        "notes": "",
        "id": "9a0e0fd42b4c613b291a39f5ff656430"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠赵先生",
        "preface": "",
        "paragraphs": [
            "此老得天乐，自称云水人。",
            "佯狂不妨道，太息漫劳神。",
            "沈醉少醒日，与游多逸民。",
            "常忧忽不见，无处访清尘。"
        ],
        "notes": "",
        "id": "47493bc591c0072b6d180cac9375677f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠三茅朱先生",
        "preface": "",
        "paragraphs": [
            "鬰仪结邻太霄道，金铛玉珮虚皇冠。",
            "𬬻中火候烟霞煖，坛上磬声星斗寒。",
            "紫节晨游从玉女，绿𫐌夜降接灵官。",
            "愿持璧纽充盟信，乞取胎精九化丹。"
        ],
        "notes": "",
        "id": "7e2abc45c32f0c08a1c423f2e8eb04d1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "玉泉观赠高道士",
        "preface": "",
        "paragraphs": [
            "古屋气象冷，苍崖烟翠中。",
            "龙归半天雨，虎啸一岩风。",
            "露后芝房紫，霜余栢实红。",
            "终期把藜杖，来伴白云翁。"
        ],
        "notes": "",
        "id": "aea1b21d4658db166132304d317b577e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠郭诚思",
        "preface": "",
        "paragraphs": [
            "壮志本桑弧，当年亦弃𦈡。",
            "尘游谢京国，火记得酆都。",
            "露气凝琼树，冰光澈玉壶。",
            "世间出世法，胎食即天厨。"
        ],
        "notes": "",
        "id": "98c974b2c1edd3eaf4766bf670e4c041"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠赵抱一",
        "preface": "",
        "paragraphs": [
            "石门路已绝尘寰，紫柏高深不可攀。",
            "野色苍茫连远水，暮云惨澹裹寒山。",
            "琴碁有徇皆为役，松竹无情且共闲。",
            "卉醴一杯时自酿，陶然亦可发朱颜。"
        ],
        "notes": "",
        "id": "b40d826371fda0edce5d12b1a5df25e9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠青城山威仪观李炼师",
        "preface": "",
        "paragraphs": [
            "天仓三十六峰下，犹有轩辕辙迹存。",
            "丹灶前临六时水，芎田远接九仙门。",
            "火芝夜照千灯迥，江树朝涵一气浑。",
            "道友相邀寻异药，携筇几到老人村。"
        ],
        "notes": "",
        "id": "074cd79d303ab97f02917d5d9d527001"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠终南李道人",
        "preface": "",
        "paragraphs": [
            "神仙灵药自然功，五色光中一气通。",
            "借问参同相类法，何如相类即参同。"
        ],
        "notes": "",
        "id": "3cce4f095ad80f033ec265242f0302a1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠琅邪智先长老",
        "preface": "",
        "paragraphs": [
            "山路层层峻，幽栖最上层。",
            "净光悬海月，幻体任春冰。",
            "四句有为法，一心无尽灯。",
            "我来忘所问，相伴久腾腾。"
        ],
        "notes": "",
        "id": "b69a5b5c249568aab021d85a7883ee40"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠辰长老",
        "preface": "",
        "paragraphs": [
            "燕坐非持律，游方不学禅。",
            "长空任飞鸟，古涧自寒泉。",
            "见月何须指，追风不待鞭。",
            "平生一破衲，随处伴闲眠。"
        ],
        "notes": "",
        "id": "5b5536a7cce410ec0646a3adc7204d78"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠崆峒天水公",
        "preface": "",
        "paragraphs": [
            "天下赤龙诀，人间金液丹。",
            "先生今已得，此事古传难。",
            "阴德留尘世，仙阶在广寒。",
            "旧闻三五一，乞取畧开端。"
        ],
        "notes": "",
        "id": "7ea24352784abfe6295c01e5a238e0ee"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送徐总",
        "preface": "",
        "paragraphs": [
            "半醉长呼意若何，官情道味两蹉跎。",
            "眼前渐渐故人少，世上纷纷新事多。",
            "疎籁自鸣非节奏，虚舟妄触任风波。",
            "悲歌深叹流年急，常忆江南蓝采和。"
        ],
        "notes": "",
        "id": "5266dfaed83ef7bfce26d7cf4826beed"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送杜山人",
        "preface": "",
        "paragraphs": [
            "到不说来处，去安知所之。",
            "野云同自在，溪鸟与谁期。",
            "虎伴闲行远，猿惊住啸迟。",
            "相逢聊一醉，重见又何时。"
        ],
        "notes": "",
        "id": "5303f8aa0613fc9dba87ed48da68a8ce"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "宋屯田归湖南",
        "preface": "",
        "paragraphs": [
            "旧学孙明复，春秋助发微。",
            "倦游惊白首，知已失缁衣。",
            "乞了朝鸡去，南随社燕归。",
            "衡湘多隐逸，道侣未应稀。"
        ],
        "notes": "",
        "id": "327927128fece0c17b02e91a3206a736"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "筇杖赠凌生",
        "preface": "",
        "paragraphs": [
            "山居知独处，一杖代儿曹。",
            "试水溪沙浅，挑云岭路高。",
            "访僧归有伴，采药远忘劳。",
            "它日蓬莱会，应骑过海涛。"
        ],
        "notes": "",
        "id": "26ec7f68417d9d514259ef512e123d82"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "都官叶郎中归三衢",
        "preface": "",
        "paragraphs": [
            "宗邸横经授小侯，迹同半隐久沈浮。",
            "却寻故国溪山路，多谢朝堂钟鼓楼。",
            "冉冉年华年老态，纷纷时事作闲愁。",
            "一丘一壑平生志，况有门人伴钓游。"
        ],
        "notes": "",
        "id": "26c6977db0cace937c8bf20498398644"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "微子庙",
        "preface": "",
        "paragraphs": [
            "西伯已招二大老，东邻更弃三仁人。",
            "元龟遂讫商家命，白马永为周室宾。",
            "抱器幸存天凤祀，丧邦都为牝鸡晨。",
            "可怜长发源流远，旧国犹存庙树春。"
        ],
        "notes": "",
        "id": "72a8d4af8b90ca96a8574ed7aa13609b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秦州北山云是隗嚣宫登城楼下瞰偶题",
        "preface": "",
        "paragraphs": [
            "宛下君臣实儿戏，昆阳胜败非人力。",
            "刘秀其来异独夫，隗嚣何事为西伯。",
            "送质已是不能强，保险明知本无策。",
            "惟其得士似田横，后世英雄共嗟惜。"
        ],
        "notes": "",
        "id": "d99b158eb5a513defe1cadf87bc27340"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读杜工部诗",
        "preface": "",
        "paragraphs": [
            "文物皇唐盛，诗家老杜豪。",
            "雅音还正始，感兴出离骚。",
            "运海张鹏翅，追风骋骥髦。",
            "三春上休苑，八月浙江涛。",
            "璀璨开鲛室，幽深闭虎牢。",
            "金晶神鼎重，玉气霁虹高。",
            "甲马腾千队，戈船下万艘。",
            "吴钩铦莫触，羿彀巧无逃。",
            "远意随孤鸟，雄筋举六鼇。",
            "曲严周庙肃，颂美孔图襃。",
            "世乱多群盗，天遥隔九臯。",
            "途穷伤白发，行在窘青袍。",
            "忧国论时事，司功去谏曹。",
            "七哀同谷寓，一曲锦川遨。",
            "妻子饥寒累，朝廷战伐劳。",
            "倦游徒右席，乐善伐干旄。",
            "旧里归无路，危城至辄遭。",
            "行吟非楚泽，达观念庄濠。",
            "逸思乘秋水，愁肠困浊醪。",
            "耒阳三尺土，谁为翦蓬蒿。"
        ],
        "notes": "",
        "id": "cdb83c6fa282c01235d5f2f412cb4645"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题杨大年集后",
        "preface": "",
        "paragraphs": [
            "天上灵仙谪，人间秀气涵。",
            "朱弦清庙瑟，美干豫章柟。",
            "富艳三千牍，从容八十函。",
            "典纯追古昔，雅正合周南。",
            "温粹琼瑶润，滋𬪩稼穑甘。",
            "微中缄海蚌，巧处吐春蚕。",
            "璀璨龙宫出，精深虎穴探。",
            "机衡成臲尯，嵩洛入烟岚。",
            "寂忍修禅智，虚柔慕史聃。",
            "骥辕曾未骋，鸾驭不停骖。",
            "岩庙登何数，承明入独三。",
            "可怜经济意，旧客记高谈。"
        ],
        "notes": "",
        "id": "13a6c6c194224341da3480076daa7375"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读王朴传",
        "preface": "",
        "paragraphs": [
            "世主英威动九阳，高贤事业出岩廊。",
            "何须梦卜疑千古，灼见云雷定四方。",
            "小国霸图微管葛，当时人杰自萧张。",
            "不终制作成遗恨，律准今犹在太常。"
        ],
        "notes": "",
        "id": "edc8e6bf7bd6388790a37e844151cef4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读素书",
        "preface": "",
        "paragraphs": [
            "孺子圯桥跪履年，七章德在谷城仙。",
            "所言道德帝王事，不比盘盂长短篇。",
            "晚欲出尘应有诀，初行遇汉岂非天。",
            "萧曹勋业皆劳力，宁似功成樽俎前。"
        ],
        "notes": "",
        "id": "02909e34e7c2b6c6cbf6391d22311298"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过丰",
        "preface": "",
        "paragraphs": [
            "刘季当年在古丰，芒砀王气已连空。",
            "天机先露由啼妪，人意冥符自董公。",
            "历数有归徒胜负，风云相会尽英雄。",
            "不然樊郦萧曹辈，尽老屠商掾吏中。"
        ],
        "notes": "",
        "id": "34ffdafde558fd0a44e017b9a3e48c9b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过沛题歌风台",
        "preface": "",
        "paragraphs": [
            "落托刘郎作帝归，樽前感慨大风诗。",
            "淮阴反接英彭族，更欲多求猛士为。"
        ],
        "notes": "",
        "id": "77ad32de41af1a2a95420579da9ab57e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题中阳里高祖庙",
        "preface": "",
        "paragraphs": [
            "纵酒踈狂不治生，中阳有土倚兄耕。",
            "晚遭乱世成功业，更向公前与仲争。"
        ],
        "notes": "",
        "id": "c835ceb12f5628febc6dd82e89179a48"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "临淄同刘仲方作",
        "preface": "",
        "paragraphs": [
            "回合空山万叠苍，磻溪投钓此开疆。",
            "儒家俎豆连洙泗，战图戈鋋接楚梁。",
            "四岳子孙终海屿，诸田意气尽尸乡。",
            "不惟仲父能轻重，形胜由来自霸强。"
        ],
        "notes": "",
        "id": "75b8a75e8609ff9cecb5e224957a9a7f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "剧孟",
        "preface": "",
        "paragraphs": [
            "人物无重轻，庙朝有失得。",
            "世平徒匹夫，时摇一敌国。",
            "奸雄望风尘，冠劒动慙色。",
            "治庭不论功，声名辉典策。"
        ],
        "notes": "",
        "id": "d706d8b78ce7ba367b428d58d756e5be"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读齐世家",
        "preface": "",
        "paragraphs": [
            "默坐磻溪素发垂，商周于此系兴衰。",
            "机深正似忘机者，应被沙鸥静处窥。"
        ],
        "notes": "",
        "id": "cc00b316d3aa32f1dfa7584e05a0d33a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读楞伽经",
        "preface": "",
        "paragraphs": [
            "楞伽三万六千偈，百八句中成自性。",
            "法法非法离法尘，心心无心入心病。",
            "渐熟当似庵罗果，顿照犹如大圆镜。",
            "龟毛兔角妄有无，海浪空华不清浄。"
        ],
        "notes": "",
        "id": "79abd7066794573b982e90a4113ed7a7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读混元经",
        "preface": "",
        "paragraphs": [
            "五行生成本一气，晓此体用知命枢。",
            "还元当复定金鏁，过宿宁更怀蘧庐。",
            "无质生质是丹地，有象非象真坛图。",
            "此途得道亦连袂，迟晚须乘八景舆。"
        ],
        "notes": "",
        "id": "ead35c9db075349286593c68d12233a4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寂默通真说因戒而定云是小乘渐法然至则成大其致一也赵少师叔平览之有疑见问以此答",
        "preface": "",
        "paragraphs": [
            "即定非存出入间，照而常寂所居安。",
            "将心起用知逾远，有眼无光见亦难。",
            "向上本来惟一路，初机聊为立三关。",
            "莫于此地分延促，弹指时中海水干。"
        ],
        "notes": "",
        "id": "0ece9e76f36e11d5138d2bba561f2d98"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读坐忘论",
        "preface": "",
        "paragraphs": [
            "正一初传王远知，后来体用益精微。",
            "惟无矜贵为真地，但涉成亏即世机。",
            "松径风声犹有待，糠𬬻火候事终违。",
            "便令直了九丹术，不到坐忘何处归。"
        ],
        "notes": "",
        "id": "3ae6e6e5e1f2d8fffaa5d60c8e57074e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "览九丹上化经寄南都王宣徽君贶",
        "preface": "",
        "paragraphs": [
            "上清紫简世传稀，中有灵都妙旨微。",
            "云雾披光丹凤出，风雷接势赤龙飞。",
            "琴心三叠胎仙舞，籥筦双迎帝子归。",
            "幸得九天真一诀，尘劳何事尚依依。"
        ],
        "notes": "",
        "id": "3f3d6ed2c6e8a2764fd7c5a32f9ec4b8"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读穆天子传",
        "preface": "",
        "paragraphs": [
            "八龙长鹜造昆丘，七萃前驱纵逸游。",
            "遇雪自裁黄竹唱，捧觞喜答白云讴。",
            "羽陵广奏随风逝，崦阜铭踪共日留。",
            "惆怅璧台人不返，乐池遗恨素波愁。"
        ],
        "notes": "",
        "id": "5bd30275344bac76e64283b8267173a5"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读樊川集",
        "preface": "",
        "paragraphs": [
            "不遇元和得献谟，望山东北每长嘘。",
            "独赓唐律雅风后，更注孙篇俎豆余。",
            "霅水胜游成怅望，杜川归事竟踌躇。",
            "中年遽使山根折，尽写雄襟在此书。"
        ],
        "notes": "",
        "id": "e50a73066d85f2c1d47f76b2b2d7cd3b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读杜诗",
        "preface": "",
        "paragraphs": [
            "杜陵有穷老，白头惟苦吟。",
            "正气自天降，至音感人深。",
            "昭回切云汉，旷眇包古今。",
            "万壑入溟海，一枝成邓林。",
            "掩抑鬼神泣，寂寥星月沈。",
            "珠凭罔象得，玉看晶采寻。",
            "穰穰丰年谷，磊磊殊方琛。",
            "病源问岐伯，兵畧须淮阴。",
            "流寓四方路，浩荡平生心。",
            "每览述怀篇，使我清泪淫。"
        ],
        "notes": "",
        "id": "2f8946a5d66055215bf53f7803ad56af"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题英烈王庙",
        "preface": "",
        "paragraphs": [
            "固云志在修私怨，破郢其如不利吴。",
            "由此夫差心遂侈，鸱夷岂得谓非辜。"
        ],
        "notes": "",
        "id": "b5819aee28e835bdea794a7182a43134"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "东方朔",
        "preface": "",
        "paragraphs": [
            "不独岩扃与市尘，金门亦可晦吾真。",
            "孤风大义人谁见，宣室聊曾抗幸臣。"
        ],
        "notes": "",
        "id": "27d2a3f2a5a3f1a125a5a536018da6f5"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "天圣中年尝有异梦熙宁癸丑退居南台聊记旧事",
        "preface": "",
        "paragraphs": [
            "凌空素阁彩霞鲜，旧侣相容见九玄。",
            "上下登梯一童子，逡巡离座六灵仙。",
            "跪瞻宝案凝神久，手纳金匙受记专。",
            "病卧夜长思此境，忽惊四十有三年。"
        ],
        "notes": "",
        "id": "457938461f98f1fff14fb26d3f014515"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "侯君房",
        "preface": "",
        "paragraphs": [
            "爵位功名可自豪，青云志士岂而曹。",
            "一朝黄钺看看下，始愧狂奴故态高。"
        ],
        "notes": "",
        "id": "e418f5d989b33d15850dfaa25d2f1f2b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "被命中山以亲老不赴书怀寄集贤曾公参政赵公",
        "preface": "",
        "paragraphs": [
            "野怀常逐白云飞，疎拙那能合世机。",
            "偶似曹溪一宿觉，已多蘧瑗九年非。",
            "畧呈幻事何须了，惟愿朝恩早放归。",
            "它日莲华峰下去，犹期话道过黄扉。"
        ],
        "notes": "",
        "id": "e1389c5e22d3054e7e99162deb0999b6"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "上三司蔡内阁",
        "preface": "",
        "paragraphs": [
            "此日河南念贾生，留将名字彻丹庭。",
            "秋声渐觉寒生树，亲老遥知独倚扃。",
            "徒系车傍淹白昼，得离鞲上必青冥。",
            "公如未信牛间气，试掘丰城必有灵。"
        ],
        "notes": "",
        "id": "09f293690555ba0615033433f4105f0b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "谢范天章荐应制科",
        "preface": "",
        "paragraphs": [
            "初辟明堂见帝轩，此时宁得恋丘园。",
            "程文懒谒春官氏，决策思干法扆尊。",
            "千古声名传鹗表，四方豪俊望龙门。",
            "若趋丹陛承清问，何以酬知或敢言。"
        ],
        "notes": "",
        "id": "8eee473f168d5f71580a2e27ba6d78b5"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "次韵酬潭州周沆学士见寄",
        "preface": "",
        "paragraphs": [
            "鼇背三山压海涛，云台高议接时髦。",
            "一麾忽到江湖外，回首方惊日月高。",
            "不善取容同曼倩，且歌乐职学王襃。",
            "贾生自是长沙远，更吊湘累赋广骚。"
        ],
        "notes": "",
        "id": "48bdf20bd6521b34f13137845eee8217"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "贻龚懋",
        "preface": "",
        "paragraphs": [
            "所至辄惊座，归来成泪痕。",
            "怜君孤劔客，掷谒五侯门。",
            "骄气羞纨袴，凉风忆故园。",
            "时清经世事，扪虱为谁言。"
        ],
        "notes": "",
        "id": "63b67e5f58b7d4662b60c6ecc587ebaf"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄徐白久客襄汉",
        "preface": "",
        "paragraphs": [
            "避暑鹿门寺，虚斋风竹凉。",
            "草连郧国远，水接汉川长。",
            "寓客怀江表，骚人爱楚乡。",
            "京尘诚可厌，君未舍名场。"
        ],
        "notes": "",
        "id": "bc61a1519c03e8ad7fb870e9dadc12ae"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄高弁侍郎",
        "preface": "",
        "paragraphs": [
            "大雅久颓弊，夫君真古人。",
            "道维皇极正，文著帝刑淳。",
            "美望锵金石，深诚照鬼神。",
            "立朝惟一介，为郡有遗仁。",
            "素尚陶弘景，风流贺季真。",
            "岁寒松有节，明莹玉无尘。",
            "霜简虽清重，铜符亦久迍。",
            "老成急登用，必有及斯民。"
        ],
        "notes": "",
        "id": "686a18069f3caae94398a00eebfed500"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄汾阳郭先生",
        "preface": "",
        "paragraphs": [
            "君家白云外，岩溜响嘈嘈。",
            "绝壑风烟澹，孤峰冰雪高。",
            "自能无世累，谁见有生劳。",
            "指我蓬壶路，琼宫隔海涛。"
        ],
        "notes": "",
        "id": "3895c28bb82759015a13cbc89cbb6593"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄三峰郭诚思",
        "preface": "",
        "paragraphs": [
            "松桧峰前古柏林，结茅无伴对幽禽。",
            "鄙为浮薄八公事，独入精微九圣心。",
            "春𣃁晴川闲种玉，夜开丹灶试还金。",
            "泠然风驭知何返，三十六关云路深。"
        ],
        "notes": "",
        "id": "307597b38b51adbfe1c7a0b957b0ff8c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "访朱先生值昼寝",
        "preface": "",
        "paragraphs": [
            "一枕清风靖馆深，满庭公桧鬰交阴。",
            "此时真境谁人见，月在泥丸日在心。"
        ],
        "notes": "",
        "id": "2c8d7ad6a62868477089e5f0ce5179db"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄代渊",
        "preface": "",
        "paragraphs": [
            "尘走我何劳，岩栖君愈高。",
            "林斋且吟啸，世路尽风涛。",
            "小桂闲招隐，西岷续返骚。",
            "气机冲不露，承弁纵双毛。"
        ],
        "notes": "",
        "id": "6f9e09e7197aa711a4e3e9c351f9c649"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "贻刘几",
        "preface": "",
        "paragraphs": [
            "家自唐来世大儒，惟君不肯读家书。",
            "春游烂漫少曾醒，俊气飘扬频得卢。",
            "早讲猿公飞劔术，更通风后握机图。",
            "何时羽猎长围合，请看云中一鹗孤。"
        ],
        "notes": "",
        "id": "7a871f874b456ae2cc91062dfcedc214"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "谢韩仲文学士送白竹簟",
        "preface": "",
        "paragraphs": [
            "带粉裁踈节，凌霜剪翠筩。",
            "鲸鳞铺海浪，鹏翅展天风。",
            "暖恐春冰释，清宜晓魄融。",
            "露华流沆瀣，寒色凛崆峒。",
            "栩栩来庄蝶，{瞢目=羽}{瞢目=羽}失夏虫。",
            "枕须松石碧，幌鄙雾绡红。",
            "坐觉非尘境，魂如在月宫。",
            "北窗聊寄傲，俗骨愧方瞳。"
        ],
        "notes": "",
        "id": "f10a4381512546d3c17eddc32727f01c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "金陵久旱喜雨呈运使韩综学士提刑令狐挺祠部及示诸府僚",
        "preface": "",
        "paragraphs": [
            "江城风日燥将燃，喜此滂沱仅有年。",
            "诸泽气交阴压地，四溟水立阔围天。",
            "廓开紫宙清凉界，顿去骄阳跋扈权。",
            "须信化工人可代，傅岩才业在三篇。"
        ],
        "notes": "",
        "id": "559a6c8138dc9a4a1ef22dff5f79eabe"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "提刑祠部再和前篇猥为祷祈之应辄复次韵且以见志",
        "preface": "",
        "paragraphs": [
            "长吏忧民深望岁，诸侯闵雨著编年。",
            "鹅鲜聊用遵明诏，尩鼻何能感上天。",
            "五事肃时敛在宥，九功美利属持权。",
            "守藩无状惟推分，必在蒙庄内外篇。"
        ],
        "notes": "",
        "id": "4319113b2f4263166c653a60efb0b750"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "谢浙漕刘忠顺郎中送簟",
        "preface": "",
        "paragraphs": [
            "玉水一方光潋滟，霜华八尺翠琅玕。",
            "卧来病骨殊清快，胜饵西山五色丸。"
        ],
        "notes": "",
        "id": "48a23e255b5fa7b8d7b9d0f615ff65cb"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "近自钟山采松花和汤甚美送汤一甖呈仲文学士  其一",
        "preface": "",
        "paragraphs": [
            "青松北山麓，春蕊摘金团。",
            "芳泽逾肪节，滋华本岁寒。",
            "功传上品药，饵胜曲晨丹。",
            "一泛彤霞液，天和入肺肝。"
        ],
        "notes": "",
        "id": "f5ed1e56b7c1a7e8ac61027ab8b52eb3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "近自钟山采松花和汤甚美送汤一甖呈仲文学士  其二",
        "preface": "",
        "paragraphs": [
            "日精月华所滋结，金匮琼笈称灵珍。",
            "味胜仙人掌中露，色如游女衣上尘。",
            "饵之伐邪炼神魄，久且长年登高真。",
            "轻瑿茯菟乃沦滓，嘉赏当问清遐人。"
        ],
        "notes": "",
        "id": "a8c618f75442b066ee8338a577424168"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "居忧过祥制示辰长老",
        "preface": "",
        "paragraphs": [
            "流景无端隙驷驰，永怀顾复感慈闱。",
            "幸兹门外车马少，更复朝中书信稀。",
            "衰飒颠毛素丝短，芒佯病眼乱花飞。",
            "舍西赖与招提接，时叩禅关话祖机。"
        ],
        "notes": "",
        "id": "05ee25074b6bf13c581e6d4f654fce30"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "贻辰长老",
        "preface": "",
        "paragraphs": [
            "同流谁往还，终日掩柴关。",
            "壁观少林寺，门风先洞山。",
            "道场随处是，心地本来闲。",
            "指我常河水，都忘鬓发斑。"
        ],
        "notes": "",
        "id": "5037f1a3d42dcffe253b53910cae61dc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "离都招友人",
        "preface": "",
        "paragraphs": [
            "车马交尘路不停，势家门巷密如萍。",
            "张汤筋力奈寒暑，楼护口舌摇风霆。",
            "机牙潜发如驰传，声影相连若建瓴。",
            "此地岂容山野客，盍归乎来掩岩扃。"
        ],
        "notes": "",
        "id": "ea53612c6923d1ea776a588172c38b74"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "庆台韩子华寄示清居大士牧牛图颂酬寄长句",
        "preface": "",
        "paragraphs": [
            "香严昔向沩山住，只作田翁学牧牛。",
            "路绝纤尘宁见迹，野无寸草漫回头。",
            "晴天任去云作伴，露地闲眠夜不收。",
            "却问清居真了未，树边蓑笠为谁留。"
        ],
        "notes": "",
        "id": "a95d1b3773f78a55fb468c5a1f94fcc4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "都下别友人",
        "preface": "",
        "paragraphs": [
            "海内故人少，市楼新酒醇。",
            "与君聊一醉，公袂此残春。",
            "北道邢台路，东州泗水滨。",
            "相期复何处，京洛旧风尘。"
        ],
        "notes": "",
        "id": "1ed70e5f247ae54cd0f0bf10d235e337"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄鲁平",
        "preface": "",
        "paragraphs": [
            "平也青云器，乡评推孝廉。",
            "高怀焦尾澹，壮节湛卢铦。",
            "与我偏心照，论交以道詹。",
            "逸群容策蹇，美盼对无盐。",
            "振楫期同济，提衡岂致嫌。",
            "前年税征鞅，弥月憩衡苫。",
            "环堵藜为榻，圭门席挂簷。",
            "未曾忧四壁，聊与醉青帘。",
            "且默何尝说，虽寒不附炎。",
            "伏龙当自起，跃马要谁占。",
            "舌在居贫乐，情亲茹蓼甜。",
            "雅游伤遽散，流景顾将淹。",
            "信断伤秋鴈，愁多伴夜蟾。",
            "不堪男女泪，北望一渐渐。"
        ],
        "notes": "",
        "id": "864d4b0e2e54f2f8070a7542df11033a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄郭诚思华下茅斋",
        "preface": "",
        "paragraphs": [
            "舍在世尘外，松扉夜不关。",
            "心同秋水静，身共野云闲。",
            "自得逾三乐，谁堪话九还。",
            "它年玉泉约，何以救衰颜。"
        ],
        "notes": "",
        "id": "38a8a5ef954f13f2de07f7ec8da8e3dc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄题都下知友山亭时在新定",
        "preface": "",
        "paragraphs": [
            "古郡利名外，万山云霭中。",
            "思君痛饮处，累石小轩东。",
            "观阙风光近，郊园野趣同。",
            "溪头对鱼鸟，未羡舞裙红。"
        ],
        "notes": "",
        "id": "635309487469a1bae70107e384b2d6c2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "庵堂书怀呈郭诚思",
        "preface": "",
        "paragraphs": [
            "晓驾白龙车，氤氲入紫霞。",
            "翠微云外路，碧落月中家。",
            "驶过刚风骑，闲如迥汉查。",
            "幽窗一欹枕，世虑自空花。"
        ],
        "notes": "",
        "id": "8250ee3c88ba4cb541736f5a286db343"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "诚思约以初秋东来相过辄驰短韵以速行期",
        "preface": "",
        "paragraphs": [
            "已闻露叶寒蝉急，休待霜空晓鴈催。",
            "不是相思闲命驾，无为弟子望师来。"
        ],
        "notes": "",
        "id": "ad0cecc0ce3d004cd61b6fe2c30c2ed9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "留别所知",
        "preface": "",
        "paragraphs": [
            "雪拥归程朔吹寒，来时孤劔系征鞍。",
            "此行誓不忘知己，昨夜为公重一弹。"
        ],
        "notes": "",
        "id": "91e78f17466ba4a00159d9cf8e52c375"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "熙宁壬子岁寄丁未同甲诸公秦亭吕宣徽宝臣汝阴欧阳少师永叔京下王尚书仲仪",
        "preface": "",
        "paragraphs": [
            "百二十年名上寿，浮生百岁实稀闻。",
            "百年三万六千日，今已三分过二分。",
            "啸歌独喜齿全在，文字看来眼未昏。",
            "酒量虽衰犹得醉，尘中人事自纷纷。"
        ],
        "notes": "",
        "id": "bf79144737746fffb2da9f48bdc896b3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "闻翰林承旨宋子京尚书捐馆",
        "preface": "",
        "paragraphs": [
            "平昔雍容两禁游，共陪帷幄奉咨谋。",
            "功名不到麒麟阁，词赋空传鹦鹉洲。",
            "事业三朝虚物望，声华一代擅风流。",
            "清时只作文章老，谁识深怀蕴九畴。"
        ],
        "notes": "",
        "id": "93a1d80bcf7905bbb81db3fb0f547883"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "哭刘潜",
        "preface": "",
        "paragraphs": [
            "尝谓君才似武侯，草庐牢落卧龙愁。",
            "天公不念苍生故，元叔堪怜郡吏休。",
            "蒿野已埋经国策，岩廓谁是富民侯。",
            "朝廷今始思英俊，不见庖丁刃一投。"
        ],
        "notes": "",
        "id": "ae35a343fae724cc6b7ba7b768ad955c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "闻郭诚思解化",
        "preface": "",
        "paragraphs": [
            "溪堂月榭几分杯，暂住三峰约便回。",
            "斋榻忽留青竹去，庭除不待玉棺来。",
            "人间如幻宁同恨，天上修文亦用才。",
            "碧秀烟云无限好，此生勿复望崔嵬。"
        ],
        "notes": "",
        "id": "95e2d0b80234443aff06396200334d5b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "简徐登道人",
        "preface": "",
        "paragraphs": [
            "闻说频来帝里游，药𬬻何日得同流。",
            "劝君只就红尘里，拨转河车万事休。"
        ],
        "notes": "",
        "id": "b48249d74754379e05835ea436e06b36"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "葛居士诗",
        "preface": "",
        "paragraphs": [
            "三峰顶上五经秋，妙法白莲清浄修。",
            "无数天花常自散，真空性水不停流。",
            "病痴谁问维摩诘，俗眼徒嗟冉伯牛。",
            "别有妙身诸相具，金刚坚固异浮沤。"
        ],
        "notes": "",
        "id": "04557c93aa558bb4f3cd090c42e79434"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "月夜吴春卿苏仪甫相过会饮忽闻五鼓遂同入朝",
        "preface": "",
        "paragraphs": [
            "清风凉月满前轩，邂逅相逢索酒罇。",
            "东有启明俄动色，北来寒鴈亦惊魂。",
            "相车未过尘先起，宫漏才终市早喧。",
            "阶下从人催上马，百官已是簇朝门。"
        ],
        "notes": "",
        "id": "621be445d7ac5ffcf330f7cfd5aeff41"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄崆峒天水公",
        "preface": "",
        "paragraphs": [
            "先生莫可测，沧海远沈沈。",
            "詹尹徒端策，昭文不鼓琴。",
            "一丸天上药，几日静中吟。",
            "安得菊花酒，盈巵金液深。"
        ],
        "notes": "",
        "id": "af08a661ce4ca9f09d065648d81a5f68"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赴钱塘吴江道中寄侍读王君贶侍郎",
        "preface": "",
        "paragraphs": [
            "画船浮震泽，烟水接秋空。",
            "一霎过云雨，满帆开岸风。",
            "酒旗莲荡里，僧刹橘洲中。",
            "何似并州路，尘高马阴雄。"
        ],
        "notes": "",
        "id": "a4546fc1fbad9e541f901c8130899653"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赵先生王屋杖",
        "preface": "",
        "paragraphs": [
            "待月移肩倚，听琴向膝横。",
            "溪桥经雨滑，山屐入雪轻。",
            "击水乖龙起，书空老魅惊。",
            "夜归闻石响，鹤舞远来迎。"
        ],
        "notes": "",
        "id": "7b4493efc393e69f8a92d83061c05380"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "中秋夜清思台独坐对月寄太傅曾鲁公宫师赵公",
        "preface": "",
        "paragraphs": [
            "万籁沈声群动息，纤尘绝迹片云无。",
            "此时何物名身世，一点灵光彻太虚。"
        ],
        "notes": "",
        "id": "acb3cb3f668284e6ca931b359186370a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "苏子瞻寄铁藤杖",
        "preface": "",
        "paragraphs": [
            "随书初见一枝藤，入手方知锻炼精。",
            "远寄只缘怜我老，闲携常似共君行。",
            "静轩独倚身同瘦，小圃频游脚为轻。",
            "何日归舟上新洛，拄来河岸笑相迎。"
        ],
        "notes": "",
        "id": "f712a1ac62824d6b3fa5359a628d15ef"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "西斋偶书",
        "preface": "",
        "paragraphs": [
            "祖录忘筌后，丹𬬻住火时。",
            "浮生更无事，燕坐复何思。",
            "暖日移棋局，寒风促酒巵。",
            "世间安乐法，不独浄名知。"
        ],
        "notes": "",
        "id": "4fb64fbae90f77d64b980db973fb217f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "南原观田",
        "preface": "",
        "paragraphs": [
            "日长春事动，田野膏脉轻。",
            "草青布谷过，桑绿新蚕生。",
            "雨足有酒色，社近闻鼓声。",
            "牛羊暮归饱，舍中灯火明。"
        ],
        "notes": "",
        "id": "92a77551bfb048e6427d8d339dacbb00"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "和叔平少师见示知足吟谈宗旨也",
        "preface": "",
        "paragraphs": [
            "昨日看公知足吟，寂然不动至人心。",
            "视身无实元泡幻，观世皆空谩古今。",
            "忽忽岁穷驹度隙，尘尘事过鸟遗音。",
            "从来两个泥牛鬭，一任相将入海深。"
        ],
        "notes": "",
        "id": "323812f64ae242f7d7355b2d20acb3dd"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "初春游李太尉宅东池",
        "preface": "",
        "paragraphs": [
            "蓬岛灵仙宅，星河帝女家。",
            "波光泛金翠，楼影动云霞。",
            "清浅游鱼过，参差垂柳斜。",
            "移舟更寻胜，远见小桃花。"
        ],
        "notes": "",
        "id": "d0125ec67437ac0d4c1b87ba4152d424"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题代祠部书院",
        "preface": "",
        "paragraphs": [
            "上第西归即弃官，此人趣味亦堪怜。",
            "风波常自庙堂起，云壑不随朝市迁。",
            "野叟馈浆羞客气，山僧投拂悟尘缘。",
            "青城山下空堂在，留入华阳续旧编。"
        ],
        "notes": "",
        "id": "c6ae19aeb2a6ab983c55122e75971c3c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "登泰山太平顶",
        "preface": "",
        "paragraphs": [
            "区区鲁国争蜗角，矗矗齐城磔猬毛。",
            "万壑相倾知地险，浮云忽散觉天高。",
            "苍烟自古埋尘世，红日中宵破海涛。",
            "七十二君迷旧迹，空教秦汉侈心劳。"
        ],
        "notes": "",
        "id": "20e5afe9b8c2fc83d4c0a2e84951484b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题乐全堂",
        "preface": "",
        "paragraphs": [
            "乐全得意自庄书，静阅流光乐有余。",
            "四句幻泡明般若，一篇力命信冲虚。",
            "心闲自觉浮云薄，才拙诚知与世疎。",
            "只此空名漫儿戏，何王城阙不丘墟。"
        ],
        "notes": "",
        "id": "654f0a027d1d5545c9e32e66afebd211"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "逍遥堂",
        "preface": "",
        "paragraphs": [
            "真乐不违俗，红尘自满城。",
            "卷帘寒日暖，高枕暑风清。",
            "世累离忧患，天和得性情。",
            "五时依约合，多谢白云生。"
        ],
        "notes": "",
        "id": "6f9f82c6c68f5bc76d315bcbdc15717e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "李少傅佚老亭",
        "preface": "",
        "paragraphs": [
            "得谢自廊庙，事高疏仲翁。",
            "安车虽驷马，归路已冥鸿。",
            "令子承良冶，朱轓治左冯。",
            "缁衣方改造，列鼎有余丰。",
            "屦杖居多适，轩裳梦觉空。",
            "天倪希柱史，性理问能公。",
            "窗槛开潇洒，风烟接鬰葱。",
            "上方思贾谊，即奉小舆东。"
        ],
        "notes": "",
        "id": "e3e29ce66499ceaf45f600e75d074945"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "彭门城上见乡人社会怀古",
        "preface": "",
        "paragraphs": [
            "南北分疆域，此城当要津。",
            "幻泡兴废速，蛮觞战争频。",
            "世换山河旧，时平井邑新。",
            "喧喧村社散，多是白头人。"
        ],
        "notes": "",
        "id": "bb66df3e5edad560adcb011cfdd915a7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "彭门公庭古桧为风雨所摧",
        "preface": "",
        "paragraphs": [
            "杳杳参天气，亭亭构厦材。",
            "千年对霜雪，一夕折风雷。",
            "枕静疎声减，庭宽翠影开。",
            "梧桐与杨柳，娇色倚楼台。"
        ],
        "notes": "",
        "id": "ee1acbfb27d6b07243b41b1abb868998"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "暮秋登彭祖楼",
        "preface": "",
        "paragraphs": [
            "危楼古城角，山色遶苍仓。",
            "寒日下何速，清风来甚长。",
            "烟尘恩战国，云水似江乡。",
            "重九登高近，阶前菊已香。"
        ],
        "notes": "",
        "id": "42c057e697d6a213aa2c8b191e5ddf4c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "经远楼",
        "preface": "",
        "paragraphs": [
            "中夏圣人调律吕，八荒异国入图书。",
            "从容德让唐虞远，驰骋战争秦汉余。",
            "不道鼓旗无勇将，须知俎豆有真儒。",
            "功臣骑虎凶而国，常向冰渊审庙谟。"
        ],
        "notes": "",
        "id": "30f72526bb0bd1d8eaeb0dcaf4483ed2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "邽翠楼",
        "preface": "",
        "paragraphs": [
            "一川墟宇暮烟中，楼堞笼山气象雄。",
            "北路荒原戎子国，东坡断堑隗嚣宫。",
            "马来洮海蕃城近，鹤去辽天越洞空。",
            "三十六程劳极目，陇云犹在故关东。"
        ],
        "notes": "",
        "id": "93c88ce6b8afd739d06a6d464afebb22"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "道斋",
        "preface": "",
        "paragraphs": [
            "琼签隐诀旧曾寻，共秘还金妙旨深。",
            "会向本源分造化，即抛尘劫出来今。",
            "含生皆是坎离气，复会自知天地心。",
            "幻事徒劳聊一笑，他时云壑有知音。"
        ],
        "notes": "",
        "id": "65494edda74694d94ab7b8d4d5f49e86"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "禅斋",
        "preface": "",
        "paragraphs": [
            "昔年曾见琅邪老，为说楞伽最上乘。",
            "顿悟红𬬻一点雪，忽惊暗室百千灯。",
            "便超十地犹尘影，更透三关转葛藤。",
            "不住无为方自在，打除都尽即南能。"
        ],
        "notes": "",
        "id": "88a91130f51ab5526dbaa75fc7154a3e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "凉轩",
        "preface": "",
        "paragraphs": [
            "楼下凉轩六月凉，风窗一枕傲羲皇。",
            "寿山云影浮空近，罗谷泉声遶砌长。",
            "迥觉风尘非此世，不须雪月更交光。",
            "最宜羽客冰霜骨，共引瑶巵沆瀣浆。"
        ],
        "notes": "",
        "id": "bc4ebf5fd0d7edd4dbfebd76b5a91e3b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "精思阁",
        "preface": "",
        "paragraphs": [
            "仙术初修自性情，本除阴浊养阳明。",
            "三田窈窈通虚白，一路层层彻太清。",
            "寂不动中方见道，思无邪处好存诚。",
            "君如欲到逍遥国，须自还元第一程。"
        ],
        "notes": "",
        "id": "2310c62d3259f806f6932a8ab4823693"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "凉轩秋意",
        "preface": "",
        "paragraphs": [
            "南岭云岚开晓霁，北窗松竹度凉飔。",
            "闲欹碧簟石琴荐，静味丹经金钥匙。",
            "梦幻泡中何得失，雀蚊蝱处苦喧卑。",
            "更令薰祓澄心阁，客自三峰到有期。"
        ],
        "notes": "",
        "id": "6cdf267295e3e12503217510be06746e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秦州即事",
        "preface": "",
        "paragraphs": [
            "边清羽书息，事简使君慵。",
            "地僻俗客少，日长春睡浓。",
            "平安三路火，昏晓两山钟。",
            "戍满归心动，先随渭水东。"
        ],
        "notes": "",
        "id": "50a99a9221dd1e1f3e2d4af2795897d7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秦州后园春宴赠部署刘几阁使",
        "preface": "",
        "paragraphs": [
            "柳暗三眠困，花繁二月香。",
            "情怀当酒尽，兴味为春长。",
            "叠鼓渔阳节，清讴北里粧。",
            "阶前乐无误，席上有周郎。"
        ],
        "notes": "",
        "id": "5ab704c439960f4d1eaed228c161f787"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秦州晚宴即席示诸宾僚",
        "preface": "",
        "paragraphs": [
            "秦川节物似西川，二月风光已不寒。",
            "犹去清明三候远，忽惊烂漫一春残。",
            "香随芳树频移席，晴爱遥山久凭栏。",
            "却忆京华胜游处，常为暮景促归鞍。"
        ],
        "notes": "",
        "id": "564c37f8b2fd00f20d0e9f8f1c3308b9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "陇西郡麦积山有献白鹿者洁如霜雪驯养逾年放归旧山十二韵",
        "preface": "",
        "paragraphs": [
            "地得金方正，山藏灵物珍。",
            "月宫遗玉兔，仙仗失霜麟。",
            "乳窦冰泉冷，晴原露草春。",
            "清风生涧壑，高格对松筠。",
            "久卧常存息，凝思若养神。",
            "烟崖一蹭蹬，华馆久埃尘。",
            "我意本云水，无心爱珮绅。",
            "平生厌俗客，待尔当嘉宾。",
            "萧洒襟情远，虚恬气韵真。",
            "桧轩同鹤静，竹渚伴鸥驯。",
            "龟智沾骊血，牺纯被绣巾。",
            "放归旧林麓，好去避虞人。"
        ],
        "notes": "",
        "id": "e3629a4f331436e0f2d60d68e0bbf0a3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题松江曹生学舍",
        "preface": "",
        "paragraphs": [
            "江边无限地，君舍劣容蜗。",
            "争鼓田家社，疎钟野寺斋。",
            "执经多卉服，牵葑待荆钗。",
            "秋雨鲈鱼美，时应钓藓崖。"
        ],
        "notes": "",
        "id": "47badfb18533371a06bba505c8f2779b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "金陵府署池上草堂",
        "preface": "",
        "paragraphs": [
            "东方千骑忝藩侯，情味都如寓一丘。",
            "客气尽将还野马，机心聊自试沙鸥。",
            "时凭静几随飞蝶，强拂危冠笑沐猴。",
            "只向公斋得嘉遯，何须远逐赤松游。"
        ],
        "notes": "",
        "id": "c79dd08207554c810a4d8289ad3964ec"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送屐韩仲文",
        "preface": "",
        "paragraphs": [
            "江南到梅暑，蒸湿鲜晴明。",
            "聊倣登山样，无妨涉水行。",
            "齿牢防易折，蜡滑亦加轻。",
            "早幸还吾土，闲将挂后楹。"
        ],
        "notes": "",
        "id": "923d9fa9984a1328cb6dc6e28fca6962"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "梦中吟",
        "preface": "",
        "paragraphs": [
            "神归自何处，记此梦中吟。",
            "道为无心合，人因省语深。",
            "窗灯寒影薄，庭月晓光沈。",
            "悟境真泡幻，迷情妄古今。"
        ],
        "notes": "",
        "id": "28258bb8f65c26e0980869a44ed545a0"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秋夕听弹五弦琴",
        "preface": "",
        "paragraphs": [
            "古风久已坏，今夕闻遗声。",
            "恍若忘身世，怡然通性情。",
            "缅怀有虞氏，旷想三代英。",
            "此时知此意，青天秋月明。"
        ],
        "notes": "",
        "id": "6524bc75b460fed38ba2c5e1ddf4c5b8"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "李太尉园池",
        "preface": "",
        "paragraphs": [
            "骠骑子侯第，长门大主园。",
            "烟波二宫赐，宸翰四朝恩。",
            "禅客常摇拂，名流必解轩。",
            "春风与秋月，好景中空罇。"
        ],
        "notes": "",
        "id": "03f11c0d301b1646875190e9818259bd"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "城南林园避暑示道友",
        "preface": "",
        "paragraphs": [
            "不必山林远，且离朝市喧。",
            "前轩好风月，高客共琴罇。",
            "在所同浮世，何须忆故园。",
            "八琼还返事，聊更话根源。"
        ],
        "notes": "",
        "id": "cabe480558d076febf06d3a7c6d5a9ac"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "沛公吊伐军戏下，百二鲁无藩楗牢。",
            "天险固非一姓有，孙谋宁在两崤高。",
            "县崖通栈遥连蜀，绝𪩘横空势走襃。",
            "几见狂图矜四寒，泥丸封处竟徒劳。"
        ],
        "notes": "",
        "id": "65d048d4167019f3b20a63123c696325"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "游琅邪山寺",
        "preface": "",
        "paragraphs": [
            "一径过萧森，幽提此独寻。",
            "俗游殊不意，僧话粗宽心。",
            "役役真何了，空空究竟深。",
            "尘劳何日脱，来伴远公吟。"
        ],
        "notes": "",
        "id": "3caba9b1dd10c2a3dbc891c56d96aa02"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "火车同郭诚思作",
        "preface": "",
        "paragraphs": [
            "火车双轮驾九虬，出海直上昆仑丘。",
            "经天三百六十度，匝日一万四千周。",
            "电破重阴霹雳过，风开霁色烟云收。",
            "干关坤轴极排轹，势阑却返无为洲。"
        ],
        "notes": "",
        "id": "a2b6147e48f5c75308e5890683fe101e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "初秋即事",
        "preface": "",
        "paragraphs": [
            "久雨新晴后，秋风初起时。",
            "天倪一清旷，精爽入希夷。",
            "壁上吴生画，床头杜老诗。",
            "平常性酷爱，对眼忽如遗。"
        ],
        "notes": "",
        "id": "35c30b985a0f84733be9ab1ba9fe4d00"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "冬过豪贵故园有感",
        "preface": "",
        "paragraphs": [
            "萧萧霜草晓风秋，忆是当年最胜游。",
            "车马自随寒日急，管弦肯入野云幽。",
            "流渠水断鱼何往，高树阴疎鸟不留。",
            "为问主人曾到否，自家池馆待谁修。"
        ],
        "notes": "",
        "id": "c94d360988e687e7bb8c5d54522e66c8"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "辛未清明感事",
        "preface": "",
        "paragraphs": [
            "二十四年流水东，早为名误逐飞蓬。",
            "事随过鸟去无迹，愁似浊醪倾更浓。",
            "好是把花歌北榭，更休提劔哭西风。",
            "壮心鬰鬰身牢落，几见中林鹤发翁。"
        ],
        "notes": "",
        "id": "05d876a2465523673ada2a43399fe2ca"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秋夜禁直",
        "preface": "",
        "paragraphs": [
            "朝著紫宸殿，直庐金马门。",
            "楞伽百八句，柱下五千言。",
            "何处求花藏，忘机即漆园。",
            "凉宵万籁寂，明月在前轩。"
        ],
        "notes": "",
        "id": "91f08b89116f93f12761565e81321d99"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "再入禁林即事",
        "preface": "",
        "paragraphs": [
            "重到金坡二十春，闲思出处一伤神。",
            "略行大地山川遍，再覩青天日月新。",
            "疎籁岂知谐律吕，散材无意入辕轮。",
            "何时却出都门去，静掩岩扉老此身。"
        ],
        "notes": "",
        "id": "f2632b1d3d068f26abe6d2978be1193d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "两浙张兵部秋日牡丹诗次韵",
        "preface": "",
        "paragraphs": [
            "霜天惨澹过重九，忽见幽芳发故丛。",
            "多爱清香对亭槛，不堪疎叶下梧桐。",
            "他年仙去空华表，此夜魂归尚汉宫。",
            "过眼须为无色观，返童疑有内丹功。",
            "写题更愧诗情浅，折带应宜醉脸红。",
            "须为重重张翠帟，可怜羸怯不禁风。"
        ],
        "notes": "",
        "id": "5b73a2ee4ba15b2bfede4969da54ef54"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "病眼",
        "preface": "",
        "paragraphs": [
            "飞花无复数，遇物辄成双。",
            "书画疎幽阁，屏帏恋北窗。",
            "懒开辞俗客，写望忆秋江。",
            "椒菊供朝饵，犹须发酒缸。"
        ],
        "notes": "",
        "id": "07139906e33e9b12fd30a00f528aa4f0"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "江楼迟客",
        "preface": "",
        "paragraphs": [
            "静外游神迥，望中尘物稀。",
            "天连远水尽，鸟背夕阳飞。",
            "木叶初摇落，乡怀动式微。",
            "兴阑不忍去，迟子一舠归。"
        ],
        "notes": "",
        "id": "bdb42d615f041b2d3fc6831643ab9a6f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "群动已沈响，蛩吟时一声。",
            "露寒仙掌重，月午庾楼清。",
            "慷慨闻鸡舞，悲凉感笛情。",
            "几多尘役者，夙驾待钟行。"
        ],
        "notes": "",
        "id": "de71072d800bfc1078262b7debcebc5e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "夜虫",
        "preface": "",
        "paragraphs": [
            "庭户闲扃月，草根寒带霜。",
            "时方感摇落，尔更助悲凉。",
            "漏版敲孤馆，灯青背曲房。",
            "向晨转哀急，几断旅人肠。"
        ],
        "notes": "",
        "id": "4352fce49676fdd51d61c10f11e42b15"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "风琴",
        "preface": "",
        "paragraphs": [
            "露华月色澹轩庭，风过时同从籁鸣。",
            "谁挂机心在弦索，有弦宁更有全声。"
        ],
        "notes": "",
        "id": "4b0e3d02799c792b045d69be4ccf1b9c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寓兴",
        "preface": "",
        "paragraphs": [
            "代舍悲弹铗，夷门默抱关。",
            "风云未时会，意气与身闲。",
            "劔为屠龙砺，弓须待虎弯。",
            "君看纬萧子，一旦探珠还。"
        ],
        "notes": "",
        "id": "59ae79cc147947a8093c881f668c470e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题葛驿李校书壁",
        "preface": "",
        "paragraphs": [
            "八十不扶杖，看书夜每深。",
            "自言非服药，无事可关心。",
            "景为诗曾爱，花因醉尚簪。",
            "去城无一舍，路若隔飞沈。"
        ],
        "notes": "",
        "id": "d802239d89006ea315bb0b526c422d57"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "红树依依古驿西，一声长是报秋期。",
            "新晴忽见横飞过，落晚最伤孤啸时。",
            "阴激英雄增感愤，潜催节物至萧衰。",
            "草根蟋蟀霜前鴈，共与愁人染鬓丝。"
        ],
        "notes": "",
        "id": "402de05ed0ceae2fc037e9658b402cbc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "翠眉含愁展新叶，长袖善舞拖旧条。",
            "黄莺初啭一何喜，红桃相映不胜娇。",
            "行人歇马近驿路，渔叟系舟临溪桥。",
            "斜风细雨与残照，不妨意气常飘飘。"
        ],
        "notes": "",
        "id": "d93d5325159544e0c40def959404e5f5"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "无端聚散千形出，本是轻清一气浮。",
            "终古光阴宁变坏，四时景象自迁流。",
            "宝华馥郁周三界，彩仗氤氲过十洲。",
            "远望非烟笼凤阙，近观如穗起龙湫。",
            "余霞映日晴相照，素练横空晚未收。",
            "迥汉归槎遥泛泛，碧天孤鹤静悠悠。",
            "惊禽逸兽情无待，阵马风樯势莫留。",
            "泗水高歌增感慨，阳台残梦作闲愁。",
            "断虹落照江城暮，澹月踈星禁省秋。",
            "过岭时随樵叟去，傍溪聊伴野僧游。",
            "久阴泱漭重重积，忽霁飘零片片幽。",
            "待物方行嗟滞影，乘波妄触笑虚舟。",
            "仙家五色随鸾驾，海面千寻立蜃楼。",
            "雪意低浓伤旅馆，岁朝黄润喜农畴。",
            "初微触石才肤寸，曾不崇朝遍九州。",
            "生施功成让雷雨，无心却返旧山头。"
        ],
        "notes": "",
        "id": "fde1271cd5bdf440a9191eea8f44548e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "蝶",
        "preface": "",
        "paragraphs": [
            "迟景融融暖气浮，中园曲密小庭幽。",
            "春风故引颠狂甚，芳树相容烂漫游。",
            "不分风流输楚女，懒将身世问庄周。",
            "有时潜见多情处，每遇王孙尽日留。"
        ],
        "notes": "",
        "id": "2cfd7fa0b8ff5ced6330b541e8d1f45f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "土润正溽暑，幽庭熠燿飞。",
            "陈荄未全脱，生气一何微。",
            "风急光不灭，月明景共稀。",
            "蟏蛸与蟋蟀，时节伴依依。"
        ],
        "notes": "",
        "id": "0b3f520bc7a655797cebc45352d7af4b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "归燕",
        "preface": "",
        "paragraphs": [
            "社后日犹暖，雨前春尚寒。",
            "乘时众来易，无伴独留难。",
            "京洛柳花白，潇湘枫叶丹。",
            "堪伤季秋雀，风急海漫漫。"
        ],
        "notes": "",
        "id": "5159e162f2ca2bb81f6a3d6e88bd4105"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "雨细池塘静，风斜院落深。",
            "蝶飞随乱絮，莺啭入浓阴。",
            "翠带堪纫佩，金丝可度针。",
            "愿依菩萨手，不上美人簪。"
        ],
        "notes": "",
        "id": "89e623bcedb0b9c5a4fb041c5f394b83"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "七里濑",
        "preface": "",
        "paragraphs": [
            "古有桐君住，汉时严子来。",
            "山横疑路尽，溪转若天开。",
            "尘世不相接，海潮从此回。",
            "维舟上层𪩘，恋恋白云堆。"
        ],
        "notes": "",
        "id": "3b028518562264be0bca3c415a3aa7ca"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "惊秋示三茅山人陈谷",
        "preface": "",
        "paragraphs": [
            "晚来枕簟凉，杖屦望平野。",
            "疾风卷浮云，黄叶如雨下。",
            "奈此急景何，忽过如奔马。",
            "九丹功未成，幽恨将谁写。"
        ],
        "notes": "",
        "id": "31a7b2b75a4cfa9353576b35f17ee51e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "清明连上巳",
        "preface": "",
        "paragraphs": [
            "踏青原上饮，祓禊水边歌。",
            "佳节相连好，游人一倍多。"
        ],
        "notes": "",
        "id": "eb857b7d413758b1d9f60fbd8495f787"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "齐鲁道中望睢阳有念",
        "preface": "",
        "paragraphs": [
            "重叠荒山满四围，征鞍系劔背斜晖。",
            "遥知梁国白云下，此际吾亲独倚扉。"
        ],
        "notes": "",
        "id": "4da333288690fa1cb50e34d195d0cbac"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "醉里翻身天地窄，愁来天地不容身。",
            "可怜泽畔行吟客，争似垆边高卧人。"
        ],
        "notes": "",
        "id": "6ed38a173fab5d9b3834c060c8a156ec"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赴益部途中",
        "preface": "",
        "paragraphs": [
            "中台分虎节，全蜀领龟城。",
            "山色二千里，水声三十程。",
            "烟村深谷火，云栈半空铃。",
            "野馆无钟漏，猿吟晓日明。"
        ],
        "notes": "",
        "id": "26f5efa03976db34a0f52b9ea8167c47"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "行次岐山",
        "preface": "",
        "paragraphs": [
            "坤维五十郡，麾节忝师垣。",
            "缓辔犹秦甸，前驱已劔门。",
            "傥来增客气，重寄愧君恩。",
            "昨夜岐山梦，三归修竹园。"
        ],
        "notes": "",
        "id": "6779a6b549678bcf32923bd9a966e6ed"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过灞桥长安道上作",
        "preface": "",
        "paragraphs": [
            "汉牒熟当披旧迹，灞桥今忽过征鞍。",
            "前朝宫展烟芜远，四望河山古木寒。",
            "自古功名应邂逅，大家岐路妄汍澜。",
            "兴亡甚费生灵血，只得高人梦幻看。"
        ],
        "notes": "",
        "id": "e9e99fdf028b09b474691be75c3d5553"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "青泥岭",
        "preface": "",
        "paragraphs": [
            "斗峻凌霄出混茫，东西秦蜀此分疆。",
            "萦纡断涧千寻曲，回合危峦万叠苍。",
            "烟外孤村通鸟径，云间盘道遶羊肠。",
            "朝家方面非轻寄，何事徘徊望故乡。"
        ],
        "notes": "",
        "id": "5c2a39a64490e080e30242ae743c289a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "华州西溪",
        "preface": "",
        "paragraphs": [
            "西溪殊近郭，少华更当轩。",
            "竹径通华表，松庭接绀园。"
        ],
        "notes": "",
        "id": "8f5db43db314bead627517adb39152b0"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过长安至岐山作",
        "preface": "",
        "paragraphs": [
            "高原极望秦川阔，危栈横空蜀道长。",
            "多谢终南山色好，迢迢相送过岐阳。"
        ],
        "notes": "",
        "id": "b0d8f44357aaf5a984cb05017884fbb0"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过张真人洞",
        "preface": "",
        "paragraphs": [
            "谷口巑岏狮子山，洞门高掩白云闲。",
            "自慙末裔无仙骨，名利途中鬓已斑。"
        ],
        "notes": "",
        "id": "56d2f7c2cacfe3b6051ec02a6532a7fb"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "筹笔驿",
        "preface": "",
        "paragraphs": [
            "本规一举定乾坤，遽见长星坠垒门。",
            "公在必无生仲达，师昭何业得中原。"
        ],
        "notes": "",
        "id": "f2e446415459e796e92b7d9c4abc5707"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "雨中登筹笔驿后怀古亭",
        "preface": "",
        "paragraphs": [
            "山寒雨急晓冥冥，更蹑苍崖上驿亭。",
            "深秀林峦都不见，白云堆里乱峰青。"
        ],
        "notes": "",
        "id": "af4424277962a06b973de1ec9a23962e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "兴州长举县西二十里阁道立表曰飞石阁告往来者急度勿停予赴益部兴州将吏来迎皆至长举因访老吏飞石之状云昔尝有之亦飘风暴雨之时也予望山顶皆已垦耕而行人熟虚名至是皆驰过因成一绝",
        "preface": "",
        "paragraphs": [
            "蜀道循山多险巇，行人独此策征羁。",
            "人情多为虚名怯，鹤唳风声走老氐。"
        ],
        "notes": "",
        "id": "3caa43d45a527d84698b11e81bdbd7ac"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "剑门关",
        "preface": "",
        "paragraphs": [
            "地维绝脉摧鼇足，天垒横霄壮井舆。",
            "谁轧祸萌通鸟道，古为风土感鱼凫。",
            "壶中日月邻方外，海内山河入帝图。",
            "过此益知方面重，万兵开府一寒儒。"
        ],
        "notes": "",
        "id": "a2884015a0d5099c00c7cb78578f7143"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "华山云台观题希夷先生陈抟影堂",
        "preface": "",
        "paragraphs": [
            "林壑云深接玉泉，松斋闭息辄经年。",
            "一无标致惟随俗，别有真机在指玄。",
            "诏板尝延清暑殿，诗筒时到华阳川。",
            "蜕形虽在张超谷，粟粒珠中自在天。"
        ],
        "notes": "",
        "id": "f5e5b745c9b616f0b4a0bacdbdd94a21"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "相国杜公旧里钱唐有别野在华下既得谢留寓睢阳因家焉某近赴益部过三峰闻华人之望公舍而不还又顾吾乡之独幸国老处焉因道西人之意成长句四韵奉寄杜公",
        "preface": "",
        "paragraphs": [
            "谋国有劳新史在，挂车无第旧乡遥。",
            "睢阳图记光耆彦，华下风烟遂寂寥。",
            "紫气尚劳关吏思，甘棠犹播陜民谣。",
            "莲花峰下仙人掌，高出云端若奉招。"
        ],
        "notes": "",
        "id": "a2f433eff5fb9311ac69c06f45b68de6"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "上亭驿",
        "preface": "",
        "paragraphs": [
            "雨中驻跸此闻铃，当日梨园写此声。",
            "忽忽悲心自多感，铃声何事怆人情。"
        ],
        "notes": "",
        "id": "edc61d2b656223f781377ed25aeeff51"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "散水岩潄玉亭",
        "preface": "",
        "paragraphs": [
            "高从云际落崔嵬，疑决银潢一派来。",
            "散漫难收珠网绽，琤𪻐不断玉山摧。",
            "寻源谁到烟霞路，税驾聊倾沆瀣杯。",
            "向暮危亭上灯火，水精帘下烛房开。"
        ],
        "notes": "",
        "id": "55ba78920a58a5ba2be7fab07e5ae1b6"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "泥溪驿",
        "preface": "",
        "paragraphs": [
            "嘉陵江到水苽园，水势东回入阆川。",
            "前过剑门山路稳，免寻阁道上云巅。"
        ],
        "notes": "",
        "id": "c91535ae1492f409ab88e19fc7e383ba"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "蜀道寒轻水木清，峡中无复杜鹃声。",
            "归期正是春风暖，任向空山叫月明。"
        ],
        "notes": "",
        "id": "a723e2076afae7958671a58c1151606f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过嘉川驿",
        "preface": "",
        "paragraphs": [
            "嘉陵江上嘉川峡，古木云萝千万峰。",
            "阁道缘山已经月，萦回未出画屏中。"
        ],
        "notes": "",
        "id": "b574f407372ec420044ee0877ca7df01"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "飞仙岭阁",
        "preface": "",
        "paragraphs": [
            "苍崖老树云萝合，绝涧惊湍阁路高。",
            "羽驾飚轮殊惚怳，依程缓辔未为劳。"
        ],
        "notes": "",
        "id": "0d8f3cb290edf9d91760151527252489"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "乱石溪",
        "preface": "",
        "paragraphs": [
            "乱石峥嵘散粟堆，飞湍奔泻万山开。",
            "轰空急若雷车过，振壑倾疑地轴摧。",
            "银汉势从天际落，云涛声破海门来。",
            "迸泉叠𪩘平生爱，欲转岩隈首重回。"
        ],
        "notes": "",
        "id": "8f6dbaa53efd177eafc60d4ff0c89954"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "鱼关诗",
        "preface": "",
        "paragraphs": [
            "中流石埭隐如磓，鼓鬣徜徉此复回。",
            "春水渐深沿泳快，为传尺素锦江来。"
        ],
        "notes": "",
        "id": "cc5f230b1a79b06a428730c435fbd2f2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "青阳峡",
        "preface": "",
        "paragraphs": [
            "奇峰叠𪩘无重数，横涧飞泉会一谿。",
            "老树藤萝从古长，寒空云霭与天迷。",
            "幽中应有神仙住，深处唯闻猿鸟啼。",
            "野性旧多山水癖，恨无心赏此相携。"
        ],
        "notes": "",
        "id": "206b083dc07ea7384030fa40abc1593f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "药水岩诗",
        "preface": "",
        "paragraphs": [
            "灵泉一派蜀江通，源出苍崖古洞中。",
            "乳滴云根苔臼满，药成仙灶石台空。",
            "琼缨珠络千岩霤，瑶瑟琅箫万壑风。",
            "杯勺已忻清病骨，刀圭敢望变衰容。"
        ],
        "notes": "",
        "id": "d35fe6d946cc158b09bb48e05d7acf8f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "宿龙门洞",
        "preface": "",
        "paragraphs": [
            "路到葭萌古道边，层崖叠磴入苍烟。",
            "忽逢方丈在平地，何意中途过洞天。",
            "四面浓岚围碧嶂，半空急雨迸飞泉。",
            "一宵身世离尘境，却抚征骖懒下鞭。"
        ],
        "notes": "",
        "id": "be0635fdcf3b5fdd3bab8fa68d06524c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "嶓冢",
        "preface": "",
        "paragraphs": [
            "江汉朝宗入海长，尝蒙起浪卷轻航。",
            "金牛西路经嶓冢，却见微源此滥觞。"
        ],
        "notes": "",
        "id": "02185cfe1e4b26f97ead8747566951c2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过汧河",
        "preface": "",
        "paragraphs": [
            "岐南一舍过长汧，路近陈仓始入山。",
            "三十三程桥栈外，平川始下鹿头关。"
        ],
        "notes": "",
        "id": "175ea5647754b3ccb9190a55a6876cd1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "采真堂赠郭诚思",
        "preface": "",
        "paragraphs": [
            "香车晓驾九花虬，笳管声中到十洲。",
            "太一元君传密命，许君长住八琼楼。"
        ],
        "notes": "",
        "id": "8ed0858c5113b294dc073014bbe74de7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "闻蛩",
        "preface": "",
        "paragraphs": [
            "惨澹霜风月色寒，愁人无寐坐闲轩。",
            "别听一部凄凉曲，几种秋虫咽草根。"
        ],
        "notes": "",
        "id": "c8182db9844c3c454383a3223a71934e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "探春",
        "preface": "",
        "paragraphs": [
            "妙句江春入旧年，江梅长向腊中残。",
            "梁园地冷春来晚，试劈垂杨旧眼看。"
        ],
        "notes": "",
        "id": "fd94f32d1b12e24929703a425c38be96"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "天寒",
        "preface": "",
        "paragraphs": [
            "风裂幽窗水泽坚，寒郊空迥澹无烟。",
            "何因得向桃源去，景气长如二月天。"
        ],
        "notes": "",
        "id": "b99a5747fc174911f6e4c15b62366ee2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "慧聚寺东亭",
        "preface": "",
        "paragraphs": [
            "野色秋光共泬寥，水村篱落晚烟交。",
            "拄笻回就下山路，行看斜阳隐树梢。"
        ],
        "notes": "",
        "id": "00a0e73c83a9b732f9765e8ed5198de1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "县斋怀京都",
        "preface": "",
        "paragraphs": [
            "东南古县介江臯，西北神州倚斗杓。",
            "安得叶君传秘术，时飞双舄诣台朝。"
        ],
        "notes": "",
        "id": "3478ee028d80dfa85bb4046e00358030"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "晓景",
        "preface": "",
        "paragraphs": [
            "树带晓霜寒矗矗，山含宿霭远重重。",
            "谁家收得汾阳笔，八幅罗浮晦景浓。"
        ],
        "notes": "",
        "id": "01655913a40a05e8be2eb5cf0c9905d1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "春郊",
        "preface": "",
        "paragraphs": [
            "携樽纵步寻芳墅，聊藉芊芊手把红。",
            "行乐岂关闲客事，少侯长日占春风。"
        ],
        "notes": "",
        "id": "8e7ac96ccf35b8bd5311be0636d7869f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "梦后",
        "preface": "",
        "paragraphs": [
            "索索幽虫急晓风，玉绳西下露华浓。",
            "远钟惊觉窗灯暗，依旧江山一万重。"
        ],
        "notes": "",
        "id": "0c0221f6e97629e336412415cb9a7628"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "书吴兴僧兴公院壁",
        "preface": "",
        "paragraphs": [
            "我爱霅溪风景闲，年年鱼鸟伴湖山。",
            "利名人到心犹静，况是老僧长闭关。"
        ],
        "notes": "",
        "id": "054cb20f0d7bafcc04a15efdfcde9950"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "耳鸣",
        "preface": "",
        "paragraphs": [
            "一阳初独啸，两耳遂双鸣。",
            "寒谷疎钟远，霜空众籁清。",
            "千铃行险倦，万鼓战酣声。",
            "瀑落山头峻，涛翻海面平。",
            "风樯开大浪，晓角动严城。",
            "陇首悲凉意，苏门旷逸情。",
            "凤箫云外过，龙笛月中横。",
            "细转缫车急，微遥扤橹轻。",
            "衰残伤老态，驰徇厌时荣。",
            "处世希蒙叟，观身愧浄名。",
            "神明思内守，豪荡悔平生。",
            "素问方家本，巢源导引精。",
            "早年曾有客，奇术可还婴。",
            "何日开金鼎，灵丹见八琼。"
        ],
        "notes": "",
        "id": "fd08274e0821d9300303013af491f4e2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "密槐遮急雨，疎柳带斜阳。",
            "缑岭余音远，苏门清啸长。",
            "附冠金翼薄，横鬓玉钗光。",
            "高洁自天禀，宁同蜂蝶狂。"
        ],
        "notes": "",
        "id": "bea9cd69742b0700cc91063fccef1e47"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "题李先生隐居",
        "preface": "",
        "paragraphs": [
            "金丹一指自崆峒，便控飞轮驾赤龙。",
            "况是曾居小有洞，更应不在易迁宫。",
            "紫文宝诀三元秘，皇象灵符二景通。",
            "却恨劳生闻道晚，九还未就已衰翁。"
        ],
        "notes": "",
        "id": "8060148c15f85f87e36cc991b73025e4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "芭蕉李都尉宅金渊阁分题得渊字",
        "preface": "",
        "paragraphs": [
            "远寄江城外，新栽水阁前。",
            "虚心劳可尚，幻质定非坚。",
            "扇薄摇凉殿，杯深泛绮筵。",
            "忽疑鸾凤过，翠影落金渊。"
        ],
        "notes": "",
        "id": "f58c89251c70349a5d5ec357419afddc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赴新定过七里濑",
        "preface": "",
        "paragraphs": [
            "舟过严陵濑，凉秋水木清。",
            "鼓旗知郭近，鱼鸟见人惊。",
            "云乱迷山色，滩长杂雨声。",
            "一毫名利事，搔首愧平生。"
        ],
        "notes": "",
        "id": "534d9255153cb6e70c506a5b0d2c6ea6"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "仁宗皇帝挽辞三首  其一",
        "preface": "",
        "paragraphs": [
            "享国承熙盛，斯民老太平。",
            "无私均覆载，大德共生成。",
            "阴骘无留迹，神功不可名。",
            "曰仁归祢庙，时夏绎清明。"
        ],
        "notes": "",
        "id": "7e47703c40c4a91098d9d0e83b682209"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "仁宗皇帝挽辞三首  其二",
        "preface": "",
        "paragraphs": [
            "临御自初终，恭勤一日同。",
            "慈心夷夏等，诚意地天通。",
            "垂拱成文治，安和即武功。",
            "含生游寿域，四十二年中。"
        ],
        "notes": "",
        "id": "cb00ab4fc9820139509b017365480333"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "仁宗皇帝挽辞三首  其三",
        "preface": "",
        "paragraphs": [
            "谟训垂宽大，基图得显承。",
            "新宫开玉鏁，旧册阅金滕。",
            "龙驾归虚极，鸾旗建大升。",
            "平生怀孝慕，游仗展三陵。"
        ],
        "notes": "",
        "id": "f7b828fa8fefc7f6e7267950502d554b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "英宗皇帝挽辞五首  其一",
        "preface": "",
        "paragraphs": [
            "不问大横兆，天人心是真。",
            "讴歌早归舜，气志自如神。",
            "正合乾坤体，明开日月轮。",
            "孜孜朝昃意，克己为生民。"
        ],
        "notes": "",
        "id": "96ed6a484d483185d6d697204969f3c4"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "英宗皇帝挽辞五首  其二",
        "preface": "",
        "paragraphs": [
            "旧学多闻富，咨周听德聪。",
            "乾元纯用九，丰日正宜中。",
            "治迹传英烈，神明溯阆风。",
            "平居修五事，洪范在潜宫。"
        ],
        "notes": "",
        "id": "0db41be3cf6fab64c7aaf6efadd35e14"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "英宗皇帝挽辞五首  其三",
        "preface": "",
        "paragraphs": [
            "八月初凉后，千年此去长。",
            "朝廷留事典，户牖想容光。",
            "濯景游霄极，乘云返帝乡。",
            "春秋大居正，天统付元良。"
        ],
        "notes": "",
        "id": "5f2e81e5a5e214c12d2dc707b57dc564"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "英宗皇帝挽辞五首  其四",
        "preface": "",
        "paragraphs": [
            "遣奠宣哀册，严行按字图。",
            "桥山仙去远，渭水月游初。",
            "俭制遵遗训，方中列旧书。",
            "龙輴三十里，笳鼓节声徐。"
        ],
        "notes": "",
        "id": "2a816ed2209e28cba476887a78cdcf52"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "英宗皇帝挽辞五首  其五",
        "preface": "",
        "paragraphs": [
            "瀍东五陵陌，嵩下万安原。",
            "风水通佳气，灵祇护至尊。",
            "国容回吉仗，像物辟神门。",
            "清庙标英德，流光万古存。"
        ],
        "notes": "",
        "id": "818583293a82ed11192b37d970278490"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "神宗皇帝挽辞五首  其一",
        "preface": "",
        "paragraphs": [
            "羲轩前载远，虞夏信书传。",
            "比德皆尊大，惟皇克继先。",
            "五陵同厚地，两曜出高天。",
            "制作流方策，忧勤十九年。"
        ],
        "notes": "",
        "id": "6bf01f3bda6ce9eb2def5a59b5b4985f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "神宗皇帝挽辞五首  其二",
        "preface": "",
        "paragraphs": [
            "经纶成盛业，震耀烜威神。",
            "粹气同干健，含生自化醇。",
            "无文皆受职，重译竞来宾。",
            "东观成书日，方知百度新。"
        ],
        "notes": "",
        "id": "af997da8218f97444551a75a183d0a1d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "神宗皇帝挽辞五首  其三",
        "preface": "",
        "paragraphs": [
            "经始开三殿，晨昏奉二宫。",
            "承颜专致乐，教孝遂移风。",
            "访对朝曦昃，程书夜漏终。",
            "艰难思稼穑，意在纪元中。"
        ],
        "notes": "",
        "id": "f0678090543fcfe108eb5989458ab3a1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "神宗皇帝挽辞五首  其四",
        "preface": "",
        "paragraphs": [
            "睿智由天纵，规摹继祖贻。",
            "有为皆社稷，无逸著屏帷。",
            "传令通湟陿，赓歌及岛夷。",
            "时髦俱入彀，流美辟雍诗。"
        ],
        "notes": "",
        "id": "b0d28a56f9d9a2fa1858405733f90e8a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "神宗皇帝挽辞五首  其五",
        "preface": "",
        "paragraphs": [
            "广大天同量，渊深海共澄。",
            "遽闻凭玉几，恨不瘗金绳。",
            "同轨陪仪仗，因山鏁阙庭。",
            "深恩沦朽骨，孤梦遶新陵。"
        ],
        "notes": "",
        "id": "75e51d16675ea0bb802d9fdcf8bd3a19"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "温成皇后挽辞二首  其一",
        "preface": "",
        "paragraphs": [
            "何事高前烈，忘身卫至尊。",
            "平生彤管在，忧国玉刀存。",
            "一惠彰柔德，深衷忆善言。",
            "凄凉金殿月，还照给孤园。"
        ],
        "notes": "",
        "id": "58ebdb0e23327b26a2a3cda42fb28ef8"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "温成皇后挽辞二首  其二",
        "preface": "",
        "paragraphs": [
            "美化成麟趾，勤心念兔罝。",
            "𫷷衣荐翚翟，灵仗咽箫笳。",
            "香海归华藏，晴霄散彩霞。",
            "春风青琐闭，侍女泣宫花。"
        ],
        "notes": "",
        "id": "f6e313816f8d596614818596e4486ebb"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故相赠侍中广平公挽辞三首  其一",
        "preface": "",
        "paragraphs": [
            "风采来尘外，才名入洛初。",
            "清言还正始，雅度合冲虚。",
            "玉气千寻直，金精百炼余。",
            "雍容到岩庙，一世共华胥。"
        ],
        "notes": "",
        "id": "67bc694b60e666b89f5020e0519c8d26"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故相赠侍中广平公挽辞三首  其二",
        "preface": "",
        "paragraphs": [
            "不与椿龄远，先伤棣萼零。",
            "宸章怀旧德，惠节入新铭。",
            "后世推名教，当朝重典刑。",
            "东维跨箕尾，一化本同灵。"
        ],
        "notes": "",
        "id": "4e4280f4f81cbeddb8a6e5cf6d7c418b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故相赠侍中广平公挽辞三首  其三",
        "preface": "",
        "paragraphs": [
            "谟明余论在，记博近书传。",
            "得谢三司重，归休五福全。",
            "国门回卤簿，嵩麓望松阡。",
            "天下中庸法，宁惟伯始贤。"
        ],
        "notes": "",
        "id": "b154e609ad02135e2a865c02d8cf9b63"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故端明殿学士工部尚书致仕清源王公挽辞二首  其一",
        "preface": "",
        "paragraphs": [
            "台阁留风论，蕃垣著治功。",
            "时皆推旧德，心自信孤忠。",
            "骥骋常疲险，鹏抟不遇风。",
            "晚年探妙理，顿看世缘空。"
        ],
        "notes": "",
        "id": "f7b175c53742097130fad8b9afdab884"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故端明殿学士工部尚书致仕清源王公挽辞二首  其二",
        "preface": "",
        "paragraphs": [
            "世德承槐荫，朝评许栋材。",
            "都堂陪八座，近府阻三阶。",
            "燕阁清宵闭，佳城白日开。",
            "南阡有一去，冠盖不重回。"
        ],
        "notes": "",
        "id": "c04f9add5bd80f0c895b6771645760b0"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故兵部侍郎致仕安定公挽辞三首  其一",
        "preface": "",
        "paragraphs": [
            "晶粹分天婺，深长自帝虞。",
            "义声高北海，政事达夷吾。",
            "历职小司寇，退身贤大夫。",
            "独嗟造化手，不得鼓洪炉。"
        ],
        "notes": "",
        "id": "77ff991bc95bf1feb6154198a92a6f67"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故兵部侍郎致仕安定公挽辞三首  其二",
        "preface": "",
        "paragraphs": [
            "经济期成务，康宁遽引年。",
            "人知三事贵，我爱二疏贤。",
            "金石名儒刻，弓裘孝子传。",
            "国书循吏传，谁在老成先。"
        ],
        "notes": "",
        "id": "d3e6f36833240348b203e858c380dea3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "故兵部侍郎致仕安定公挽辞三首  其三",
        "preface": "",
        "paragraphs": [
            "湖暖春波阔，山晴宿雾开。",
            "空观素车过，不复画船来。",
            "柳外悲萧度，松间送骑回。",
            "郑人怀子产，行洒有余哀。"
        ],
        "notes": "",
        "id": "c45f10d7460b89806918ca4b778a5bb7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "古兴",
        "preface": "",
        "paragraphs": [
            "条牧始龚罚，干戈兹滥觞。",
            "以拯焚溺起，谓副天人望。",
            "君思彼伊吕，胡为乎夏商。",
            "顺守信有道，启端乃无疆。"
        ],
        "notes": "",
        "id": "1a9ec8c3509128bdcc13bee3456734cd"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读公羊传四首  其一",
        "preface": "",
        "paragraphs": [
            "齐桓合兵车，召陵始服楚。",
            "忿缘荡舟起，辞为包茅举。",
            "勤王岂其诚，继绝聊可与。",
            "萌此挟君奸，夷吾合膏斧。"
        ],
        "notes": "",
        "id": "30d5ca4c659efe721977aba49e999d60"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读公羊传四首  其二",
        "preface": "",
        "paragraphs": [
            "晋之公室微，六族相吞螫。",
            "赵鞅率邑车，志岂在君侧。",
            "封兹祸乱根，留为奸雄迹。",
            "吴楚因诛错，不昭宁复辟。"
        ],
        "notes": "",
        "id": "48e70d56ce8b4713a21f5cbd4fdc6356"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读公羊传四首  其三",
        "preface": "",
        "paragraphs": [
            "季子治内难，牙也王堤诛。",
            "缓追逸庆父，二子奚亲疎。",
            "探情异无将，归狱兹何辜。",
            "减量自孟德，抽戈实公闾。"
        ],
        "notes": "",
        "id": "a3776b585107f599e1fd2286814fc82e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读公羊传四首  其四",
        "preface": "",
        "paragraphs": [
            "亲亲自祢率，恩礼有等节。",
            "虽云王父命，天性何斯绝。",
            "奈何彼卫辄，父子相倾夺。",
            "此而义可与，人伦固隳灭。"
        ],
        "notes": "",
        "id": "ef48327a3ce646c1ac720d7157da782b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读孙子二首  其一",
        "preface": "",
        "paragraphs": [
            "浑浑十三篇，兵谋与师律。",
            "匠巧虽自心，规矩宁可黜。",
            "腐儒知舞干，奔车暇择虱。",
            "腠理与骨髓，所攻盖异术。"
        ],
        "notes": "",
        "id": "5bb48374942ebe059d8f10734497acc2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读孙子二首  其二",
        "preface": "",
        "paragraphs": [
            "伐谋自庙堂，长城在樽俎。",
            "下敌无智名，服叛非萧斧。",
            "主尊而民安，兹宜国之辅。",
            "勿使有功臣，功大将骑虎。"
        ],
        "notes": "",
        "id": "f16a287635533808632c5327819e4b5e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "得请南台偶书",
        "preface": "",
        "paragraphs": [
            "紫阳洞中客，水晶宫里人。",
            "一念堕尘世，资本犹天真。",
            "擢质出流俗，抗志凌苍旻。",
            "邈从逍遥游，浩与恬漠亲。",
            "风箫不受调，溪鸟非所驯。",
            "敢希古作者，尚从诸逸民。",
            "犬马皆有养，况我无天伦。",
            "俛首遂干禄，老先称过秦。",
            "流遁亡旧守，趋锵陪荐绅。",
            "骄气与矜色，湛没四十春。",
            "市合先缩手，战酣早收身。",
            "桑榆近颓暮，丘壑慙荒榛。",
            "福兮祸所伏，名者实之宾。",
            "虽嗟负前志，大观亦同均。"
        ],
        "notes": "",
        "id": "e012c3c5ee4131293f780be61a6c6484"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠姚白",
        "preface": "",
        "paragraphs": [
            "平舆旧龙渊，今复见鳞角。",
            "隐景入虚无，长吟振寥廓。",
            "宁为嗜欲留，当假风雷作。",
            "我亦待扶摇，徘徊伴黄雀。"
        ],
        "notes": "",
        "id": "9eb26f7b8a664c80499909f3da69c156"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "幽蓟行",
        "preface": "",
        "paragraphs": [
            "昔者帝尧光宅本都冀，幽朔廼为寰内地。",
            "舜肇十有二州此其一，禹服周藩有年祀。",
            "崆峒之英其人武，气含阴杀乐钲鼓。",
            "秦汉发吏守边亭，世与其民扞中土。",
            "召伯功勤黑社传，昭王意气金台古。",
            "我兴北望涕交颐，念汝幽蓟之奇士兮。",
            "今为勋华光耀照四海，忍遂反衽偷生为。",
            "吾民孰不愿左袒，汝其共取燕支归。"
        ],
        "notes": "",
        "id": "b53a2226dc7a75f9cb05a1cf9d2f2899"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "槎客歌",
        "preface": "",
        "paragraphs": [
            "八月风高星汉秋，海边闲客骑槎游。",
            "云涛茫茫浩无涯，槎头忽触斗柄斜。",
            "回看乃在织女家，织女投梭颜如花。",
            "客愚不知天上乐，遽把一拳伴归鹊。",
            "问得严生应悔来，重去何由寻得著。"
        ],
        "notes": "",
        "id": "54f38a1e8f2f86e0d8e6d74e4540f27a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "东山吟",
        "preface": "",
        "paragraphs": [
            "我思古人兮，有东晋太傅谢公者其庶几。",
            "英才乃是孔明辈，风流更觉茂弘卑。",
            "东山游兮不归，妓携手兮嬉嬉。",
            "晚年拂劔兮一起，为苍生兮安国危。",
            "笑言指挥兮八千师，氐秦百万兮溃而夷。",
            "朝之君臣兮犹燕巢于幕上，公对枰兮解颐。",
            "吁嗟公之车兮逢白鸡而遽止，青山空兮已而。"
        ],
        "notes": "",
        "id": "e6f06551821c2116688dc635a91106c1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "偶兴",
        "preface": "",
        "paragraphs": [
            "财利乃怨府，功名为祸胎。",
            "东市悔晚矣，西钟悲悠哉。",
            "庖刀割腴味，匠斧斩良材。",
            "在埶勿偃蹇，居易无低徊。",
            "一瓢颜子巷，孤竿严光台。",
            "盛德与高风，颢清无毁颓。"
        ],
        "notes": "",
        "id": "3fe49f4e01689c9d89e8f344395f492f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "新定道中寄桐庐关太守三首  其一",
        "preface": "",
        "paragraphs": [
            "辟书来北门，召命自宣室。",
            "朝廷搜英材，溪山及野质。",
            "当世良有心，一得思造膝。",
            "署霞隐扶桑，已是长安日。"
        ],
        "notes": "",
        "id": "cb017e8fb2939746e8c3158d49846680"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "新定道中寄桐庐关太守三首  其二",
        "preface": "",
        "paragraphs": [
            "旦下乌石滩，暮泊严陵濑。",
            "潺湲卧溪声，惨澹宿山霭。",
            "所历已陈迹，不忘惟嘉话。",
            "泪湿青云篇，抚襟慙慷慨。"
        ],
        "notes": "",
        "id": "fc5eee332750736d11d5e169ad7734c1"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "新定道中寄桐庐关太守三首  其三",
        "preface": "",
        "paragraphs": [
            "帆挂桐君山，橹入富春渚。",
            "寒风荡江波，烟雨迷汀树。",
            "煮茶论药经，挑灯数碁路。",
            "全胜谢惠连，独望新安去。"
        ],
        "notes": "",
        "id": "a6e41f66167fe21d378a166f741a56b3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "初赴新定过钱塘江",
        "preface": "",
        "paragraphs": [
            "飏帆上渔浦，随潮宿鴈湾。",
            "烟火指富阳，云树连萧山。",
            "曲岸蓼花疎，清波鸥鸟闲。",
            "江外信清旷，吾心睢洛间。"
        ],
        "notes": "",
        "id": "9e34d40bd6b86a2b8ea6e606b2ac5638"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "酬欧阳舍人寄题醉翁亭诗",
        "preface": "",
        "paragraphs": [
            "我本高阳徒，野性盖踈拙。",
            "岂堪天子傍，命令裁机密。",
            "一麾出承明，猿鸟遂超逸。",
            "山州寂无事，气象颇萧瑟。",
            "闲寻琅邪溪，云岚可披拂。",
            "中路闻潺湲，幽亭对崷崒。",
            "锵咽触环珮，清泠泛琴瑟。",
            "知君多醉此，归鞍屡突兀。",
            "醉中遣形骸，题名亦信笔。",
            "遗我溪风清，苍颜坐髣髴。",
            "暝色失松竹，徘徊望寒月。",
            "携酒频来游，行待山花发。"
        ],
        "notes": "",
        "id": "1ecfd11f0bfd405be7f0c2dfde2d8744"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "出京东归招赵参",
        "preface": "",
        "paragraphs": [
            "季子揣摩佩六印，主父宦游食五鼎。",
            "奈何君抱纵横才，四方漂泊无人省。",
            "我客在陈君逆旅，秋霖淫滞宵灯永。",
            "解裘命酒邀与谈，萧萧衢路骅骝骋。",
            "是时泣血略相吊，我走汝南君入郢。",
            "今者索然来上都，阴怀一刺谋谒请。",
            "深闳高盖竞豪权，大浪长风独萍梗。",
            "龙待云雷无一勺，虎思林麓困穷穽。",
            "壮心日觉春冰消，素发年来晓霜冷。",
            "季子主父昔亦尔，子参今胡怀怲怲。",
            "一为齐国无立锥，一为洛阳无二顷。",
            "我有弊庐濉之阳，子参良田枕清颍。",
            "况是伊人高枕时，明朝归鞅同君整。"
        ],
        "notes": "",
        "id": "c88da1ae5f8441555f2ac997f488f9ab"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "酬范思远",
        "preface": "",
        "paragraphs": [
            "阴阳万变始三画，天地大法都九畴。",
            "斯文滥觞日增广，淳源已溃分千流。",
            "举而错之为事业，典诰始勋终乎周。",
            "尼父将圣生无位，一王遗法存春秋。",
            "化成天下文之大，岂事章句矜雕锼。",
            "道经战国遂榛莽，赖汉诸儒勤耘耰。",
            "然其文物比三代，高曾下视云来幽。",
            "唐时师匠多磊落，昌黎把钺为之酋。",
            "姬公端冕明堂位，八门四面群小侯。",
            "嗟时迦老驾异说，吾儒路阻行无邮。",
            "可怜韩子独强介，抗颜不为缁黄羞。",
            "惟余碌碌谬庸者，蓬头风转萍波浮。",
            "出言踈阔触忌讳，倦游四国无人收。",
            "夫君家公世才杰，士林向景称英游。",
            "是故落然来北海，登门如到神仙洲。",
            "贻诗旅人定交分，所期者大将安酬。",
            "爽如高秋望霁景，壮如拔戟逐挟辀。",
            "两敦六瑚见古器，黄钟大吕闻鸣球。",
            "伟哉志趣规取远，古人之善今人仇。",
            "直须摆脱忽回视，远趋董贾为朋俦。",
            "此心可以厚风俗，此文可以扬天休。",
            "誓将它日同利涉，我为之楫君为舟。"
        ],
        "notes": "",
        "id": "3a1b4ef55120dfcb3dd5167e73ab042d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "赠邢山人思齐",
        "preface": "",
        "paragraphs": [
            "夜凉风月静，庭幽松桧阴。",
            "羽人江外来，为我开素琴。",
            "上清通灏气，太古传遗音。",
            "逍遥得天和，虚寂还真心。",
            "更调三乐曲，无惜一巵深。",
            "胡然忧世患，慨叹伤灵襟。"
        ],
        "notes": "",
        "id": "32cc4d7ae88a5bbdc25734a22a0c344a"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "梁甫吟与任向",
        "preface": "",
        "paragraphs": [
            "秋风吹空一横扫，秀桐芳蕙经宵老。",
            "晨鸡惊起穷丈夫，心骨调残感霜草。",
            "独起过君喜君在，鹴裘同就旗亭解。",
            "酒酣气壮把袂归，吾曹心过中区大。",
            "君不觉丰城两龙思延平，气凝愁紫牛间横。",
            "神物际会当有时，洛阳楼上逢张卿。",
            "古人率自穷途起，景略执畚南阳耕。"
        ],
        "notes": "",
        "id": "c384f989de98b6c230e29f03bb93a884"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "朝元引贻赵抱一",
        "preface": "",
        "paragraphs": [
            "星斗挂空碧，鸾鹤翔紫清。",
            "朝真弟子古坛上，炉烟袅袅金碧声。",
            "露脚斜白寒不动，千山岑寂横烟清。",
            "绛阙太真冠简静，紫宫夫人珰珮鸣。",
            "霞旌晓迈遗空谷，石磴云埋瑶草绿。",
            "残蟾冷帖西南隅，回首尘寰烟一簇。"
        ],
        "notes": "",
        "id": "e99c55a87a0cb71a8edce9681376675c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "有所思行",
        "preface": "",
        "paragraphs": [
            "有所思，在斗墟之东华。",
            "我欲从之路阻赊，寸心坐驰天南涯。",
            "彼美一人骞且都，明月环珮云霞裾，蹇于翔兮不我留。",
            "登高杳视令人愁，褰裳欲涉江湖修。",
            "江湖修，不可过。",
            "不可过兮奈若何，私自怜兮长啸歌。"
        ],
        "notes": "",
        "id": "8161b8b143bfe27d192f0407f44310fc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送柳澥下第出京",
        "preface": "",
        "paragraphs": [
            "少年心骨壮，功名期力殉。",
            "文邀马卿评，劔谒猿公问。",
            "御良骥足逸，胡为车三偾。",
            "浮沈道所尚，穷达天之分。",
            "迹从逍遥游，心与洪蒙论。",
            "姑佩湛卢归，休复较铦钝。"
        ],
        "notes": "",
        "id": "58e68fb88cfa1399627ae6edf56597b9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送龚懋",
        "preface": "",
        "paragraphs": [
            "千里寒雪程，平生旅人心。",
            "丈夫虽四方，行役愁不任。",
            "祢刺弊生毛，赵囊空无金。",
            "钱子一罇酒，送子垂杨阴。"
        ],
        "notes": "",
        "id": "090630ee401b438a961d97ca9246f0c3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寄赠姚白",
        "preface": "",
        "paragraphs": [
            "畴昔未识君，汝南熟声耀。",
            "相随会上都，一揖心相照。",
            "爱君真快士，顾我略同调。",
            "剧孟重然诺，曼倩喜谐笑。",
            "往简日共评，高楼常对釂。",
            "君锐如利劔，腾拔已出鞘。",
            "我独策征骖，舌在慵复掉。",
            "归养咏南陔，丘园忆高蹈。"
        ],
        "notes": "",
        "id": "6163eeb0f4c10974ec3618c5400081ba"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "哭友人任向",
        "preface": "",
        "paragraphs": [
            "暮哭寝门外，南望愁云昏。",
            "何言英迈气，奄成幽寂魂。",
            "寒月长夜台，秋风黄蒿原。",
            "十载金石心，凄凉谁与言。"
        ],
        "notes": "",
        "id": "5d0c436beba0e68c1cca62350c7c7968"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "暮冬书事",
        "preface": "",
        "paragraphs": [
            "物色无容华，逆风利如剪。",
            "晨兴心怅然，惜此岁华晚。",
            "自古东流波，滔滔去无返。",
            "计事须及时，咄哉行自勉。"
        ],
        "notes": "",
        "id": "09fdfa89786596d786c62dc78b4b4979"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "广陵散",
        "preface": "",
        "paragraphs": [
            "广陵散，妙哉嵇公其旨深，谁知此是亡国音。",
            "商声慢大宫声微，强臣专命王室卑。",
            "我闻仲达窥天禄，人见飞鸟在晋屋。",
            "子元废芳昭杀髦，常道乡公终荡复。",
            "义师三自广陵起，功皆不成竟夷戮。",
            "广陵散，宣诛凌。",
            "景诛俭，文诛诞。",
            "广陵散，晋室昌，魏室亡。"
        ],
        "notes": "",
        "id": "fac98aa69c14e8f9c197d604e31d1768"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "沧浪曲",
        "preface": "",
        "paragraphs": [
            "五湖波浪涵秋空，风烟萧索愁溶溶。",
            "棹扁舟兮长迈，当年则有越相之范公。",
            "乌喙不仁固可恨，文种踟蹰亦已庸。",
            "功大不赏威震主，不去必诛今古同。",
            "周霍中曾殆如线，黥韩竟不保其终。",
            "谁能持此沧浪曲，寄入三湘棹唱中。"
        ],
        "notes": "",
        "id": "2d6a0444f269f85c4216e5ecf61c67fd"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "过齐篇",
        "preface": "",
        "paragraphs": [
            "有叟羁穷垂白头，潜神密理同天游。",
            "朝歌鼓刀既屠纣，渭滨垂钩来钓周。",
            "晚遭西伯与同载，首封东海荒营丘。",
            "洋洋大风仅千祀，当年固乃屠钓俦。",
            "世变后有薛公文，馆中多坐倜傥人。",
            "鲁连节重轻丘山，冯驩气高微风云。",
            "丈夫志义绝流俗，岂与层层雏鼠群。",
            "楚汉兴亡事已微，后世倾夺奚足讥。",
            "龙韬豹略苦迂阔，使公复生将安归。"
        ],
        "notes": "",
        "id": "c31eddf0eca854f929e341697f7c96b3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "瑶池宴曲",
        "preface": "",
        "paragraphs": [
            "仙人仙在沧海湄，双毫出耳绿丝垂。",
            "瑶池西赴白云宴，丹山远借青鸾骑。",
            "香云红淡春光染，天风吹旌霞飐飐。",
            "晓过扶桑水一泓，下视中州尘九点。",
            "蟠桃初熟甘露瓜，对持斗柄泛流霞。",
            "妄向秋空举金掌，茂陵衰草令人嗟。"
        ],
        "notes": "",
        "id": "feee251aecea05cc08850e70467b954d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "秋过琴台怀古",
        "preface": "",
        "paragraphs": [
            "周道积衰礼义坏，夫子咏歌沂泗滨。",
            "宓君不齐宰单父，独推深诚仁此民。",
            "弹琴燕坐澹无事，人不忍欺风化淳。",
            "流光逝水二千年，我税征鞍来盘桓。",
            "满屋清风气象古，绕台宿楚霜华寒。",
            "缅怀德音竟谁嗣，挥酒洒空独长叹。",
            "安得长官尽恺悌，编氓父子聊相欢。"
        ],
        "notes": "",
        "id": "21195aba2f7a3f4c93fc7190e3bdf781"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "渌水辞",
        "preface": "",
        "paragraphs": [
            "山翁貌清耸，膝横古桐弹。",
            "泛弄渌水曲，满弦流潺潺。",
            "初调意绪微，温流动斜晖。",
            "划然响嘈嘈，秋风驾怒涛。",
            "数声细更大，涧泉咽复快。",
            "曲终急以停，骤雨齐无声。",
            "西壁月华白，万壑松风清。",
            "灏然太古气，使人尘虑平。",
            "山翁弹罢抱琴去，归处一峰烟翠横。"
        ],
        "notes": "",
        "id": "4e7dd598be23048614cbe2d349a3396f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "老将篇",
        "preface": "",
        "paragraphs": [
            "圣明天子仁且英，海寰内外归神灵。",
            "辞客相夸凤凰诏，功臣不貌麒麟形。",
            "绣旗尘卷霞纹暗，古劔秋澁铜花青。",
            "尚余旧爱征西马，待从日仗登云亭。"
        ],
        "notes": "",
        "id": "28fed32610594bc6c05a710cca048ecc"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "读高士传",
        "preface": "",
        "paragraphs": [
            "天地闭不泰，贤人隐山泽。",
            "如何尧舜代，箕颍有逸客。",
            "消长存乎时，出处惟所适。",
            "箕子之明夷，钓筑亦潜迹。",
            "乘桴海上游，采芝商中匿。",
            "有道盍来仪，经纶建皇极。",
            "致君义轩庭，安民仁寿域。",
            "岂必同蚯蚓，蟠屈泥中食。"
        ],
        "notes": "",
        "id": "187d5c517dbca18930319a41a0687242"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "灏灏元气淳，茫茫太古迹。",
            "文巧不胜烦，发机自三画。",
            "盟诅复诰誓，民心日浇弊。",
            "荡然近太初，祖龙亦深意。",
            "倾夺损生理，世人多夭死。",
            "诚哉象系言，乾坤有时毁。"
        ],
        "notes": "",
        "id": "d4b4dc65b85a5b918a5b60acd04aab04"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "咏松",
        "preface": "",
        "paragraphs": [
            "受命托厚地，禀气独英妙。",
            "有心出太虚，无情合至道。",
            "君子正容色，烈士全节操。",
            "自是万木王，何辱大夫号。"
        ],
        "notes": "",
        "id": "3ec6e9ff40ad92d6cadb5e266145e380"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "谢人赠玉界尺",
        "preface": "",
        "paragraphs": [
            "美玉琢温润，界尺裁方直。",
            "非惟立规矩，亦以端简册。",
            "玉性比君子，尺用同正人。",
            "兼有盘盂戒，宜为几席珍。"
        ],
        "notes": "",
        "id": "b35e566291cbdce5b9dcbef0606537b3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "昆山初秋观稼回县署与同寮及示姑苏幕府",
        "preface": "",
        "paragraphs": [
            "邑民三万家，四边湖海遶。",
            "家家勤穑事，市井商游少。",
            "荐岁逢水沴，饥劳何扰扰。",
            "我来忝抚字，见此心如捣。",
            "去秋仅有年，膏田尚停潦。",
            "今幸风雨调，皆话天时好。",
            "春喜鹊巢低，夏更蝉声早。",
            "秧船拏参差，葑岸萦回缭。",
            "艺插暮更急，车响转清晓。",
            "纺筥犹挂壁，何暇张鱼鸟。",
            "我时行近郊，小艇穿萍藻。",
            "渚长葭薍深，野沃𥝧䅉倒。",
            "孺子远饷归，闲暇颜色饱。",
            "预喜省敲笞，租赋可时了。",
            "归来轩馆静，旷荡盈怀抱。",
            "衙退人吏散，庭庑阒窈窈。",
            "露筿映孤亭，风荷动幽沼。",
            "置身木鴈间，兹焉愿终老。",
            "颠蹶走荣利，况余拙非巧。",
            "鲈脍饭紫芒，鹅脂酒清醥。",
            "怅然怀友生，虚斋为谁扫。"
        ],
        "notes": "",
        "id": "d0f70701e73af1a4150403ac1b350ee9"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "临池玩游鱼",
        "preface": "",
        "paragraphs": [
            "曲池秋水平，虚碧杳澄浄。",
            "有𫚢从何来，潜据久已横。",
            "鼓鬣作波浪，晴景占苹荇。",
            "贪吞无遗鳞，多折修荷柄。",
            "西轩因纳凉，遶步恣哦咏。",
            "时逢横水面，气意殊豪劲。",
            "向非神守严，雨雾寻飞迸。",
            "不揆入江海，且与蛟螭竞。",
            "暇日呼罟师，搜摝穷泥泞。",
            "泼剌出数尺，怒跳何健轻。",
            "状丑足涎沫，刀几嫌腥硬。",
            "遣童放西泽，不死傥知幸。",
            "犹虑持私烹，诚嘱烦言令。",
            "去去避钩网，再获谁尔诤。",
            "遂取群小鲜，投中使沿泳。",
            "上游若浮空，众沈疑落穽。",
            "队行有孤出，如嫡从诸媵。",
            "忽散何所惊，两合成相迎。",
            "衔尾既竞速，依蒲亦少定。",
            "庄濠念逍遥，严溪思隐行。",
            "聊以贻后人，持竿助闲兴。"
        ],
        "notes": "",
        "id": "49d68bbc517fc2b9ef6ecce89dd424b7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "吴中暑雨",
        "preface": "",
        "paragraphs": [
            "泽国气温湿，暑候尤鬰蒸。",
            "矧更并江海，霖霪久相仍。",
            "沉阴不暂解，云雾常昏凝。",
            "蛾蝶败禾麦，鳅鳣占田塍。",
            "菌本出床脚，藓痕粘杖藤。",
            "蜗蚓离窍窦，伸缩殊自矜。",
            "蛙黾聒昼夜，耳惯犹愁憎。",
            "漫水接河汉，宁复分淄渑。",
            "暑弱为寒冒，阳微遭阴凌。",
            "震雷寂不发，凄风时暴兴。",
            "孰此宰四序，令烦无威棱。",
            "将由列缺惰，何处闲曲肱。",
            "飞廉独掀扑，公尔作阴朋。",
            "共力起波浪，势且襄冈陵。",
            "涉古考经说，助阳义有凭。",
            "古典救日法，于社萦朱绳。",
            "置麾伐五鼓，消慝使勿胜。",
            "庶几灾沴革，幸获忻谷登。",
            "幽斋窗户暗，懵瞀思不澄。",
            "有如坐盎缶，巾羃施层层。",
            "疚心忝抚字，搔首徒鬅鬙。",
            "安得昏霾辟，坐见白日升。"
        ],
        "notes": "",
        "id": "4449b7d02ec80027001693397787b132"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "东亭逐雀",
        "preface": "",
        "paragraphs": [
            "芳园夏景初，茂树成帷幄。",
            "幽亭鲜人到，群雀宅簷桷。",
            "飞集得所安，朋噪声何乐。",
            "幸无弹弋虞，复免鹰鹯捉。",
            "入水时尚赊，孳育日以数。",
            "啄场徒耗粟，穿屋皆有角。",
            "属我厌歊蒸，来居屏纷浊。",
            "置榻开小窗，当轩挂踈箔。",
            "莫肯少畏避，竟来鬭纷魄。",
            "争粒时聚喧，夺栖或相抟。",
            "谁命为嘉宾，轻率可无怍。",
            "主人不尔堪，尽逐归蓬藿。"
        ],
        "notes": "",
        "id": "d137fc2090b32499ba1422554450340e"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "桃源二客行",
        "preface": "",
        "paragraphs": [
            "刘郎阮郎丹箓客，桃花源中有旧宅。",
            "闲寻流水过碧溪，忽闻鸡犬见人迹。",
            "琼台瑶榭知何所，紫云深处开珠户。",
            "鹤驾龙𫐌彩仗来，鸾歌凤舞霞觞举。",
            "世缘未断尘心狂，苦厌仙家日月长。",
            "洞门一闭怳如梦，归路古木何荒凉。"
        ],
        "notes": "",
        "id": "eadb047ebc130cb774aaa27066ff5347"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "沧洲白鸟歌",
        "preface": "",
        "paragraphs": [
            "水为都，云为庐，芙蓉帐，清盖车，霜裾雪襟素襜襦。",
            "秋空清，秋雨晴，弋者不来渔翁去，孤翘群泳芦花汀。",
            "往来东浦何容与，莫爱稻粱过西渚。",
            "渔翁布罗满葭下，潜教媒子来呼汝。",
            "罥丝漠漠不可见，羽翰一挂脱不去。",
            "汝挂罗，媒子喜，更笑汝愚落他计。"
        ],
        "notes": "",
        "id": "13033fda0cf736440502a36ad4507edf"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "门有车马客行",
        "preface": "",
        "paragraphs": [
            "崇轩华盖为谁子，高阁朱扉为谁第。",
            "孟公君卿善请谒，少叔王孙有权势。",
            "凭凌豪气务相倾，晚日署门复谁恚。",
            "君不见隆中草庐客，阳里席门居。",
            "敛翼蓬蒿下，萧条意自如。",
            "触罗向稻梁，肯随黄口雏。",
            "将军三降顾，真主六用谟。",
            "岂由趋逐交游得，壮心自与功名俱。"
        ],
        "notes": "",
        "id": "45954f930e055536f103cb689929a670"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "平台秋",
        "preface": "",
        "paragraphs": [
            "层台复道盘盘斜，马头冷光摇玉花。",
            "曲葆翩翩映红日，彩旗苒苒舒晴霞。",
            "铿钟考鼓台上宴，花间楼榭层层见。",
            "香雾低蒙烂不收，觥筹随酒东西转。",
            "山衔半日王未醉，桂花蟾露滴浓翠。",
            "冬冬满板敲金丸，千娥攒碧台门闭。",
            "古铜青澁对秋晓，王乐不极将如老。",
            "孟尝坟上牧童歌，千岁空台长荒草。",
            "土花愁碧古甬平，阴夜鬼荧光扰扰。"
        ],
        "notes": "",
        "id": "f7f1285fec4da86cf82b3fb49330aff7"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "黄鹤篇",
        "preface": "",
        "paragraphs": [
            "黄鹤飞来兮，越沧海之无垠，标格孤高谁与群。",
            "风前清啸欲命侣，凝神翘立如含嚬。",
            "鹰鹯独矜觜爪利，燕雀止为腥膻驯。",
            "扃笼犹负语言巧，堕羽直为依襟珍。",
            "杳杳水云上，亦有网罗屯。",
            "黄鹤飞去兮，汝无恋此扰扰之尘寰。",
            "冲丹霄兮凌紫烟，行啄秀芝咽醴泉。",
            "静栖琪树金羽丽，闲舞瑶池菊裳鲜。",
            "鹓群凤侣久相待，休随燕雀陪鹰鹯。"
        ],
        "notes": "",
        "id": "46c1c7ac977759c792f5f6556d5c3d93"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "胡生画牛歌",
        "preface": "",
        "paragraphs": [
            "有儒落落何为者，策驴晓到吾门下。",
            "凤标高古气深淳，询之乃是陶唐民。",
            "并汾形胜太行麓，西距潼关大河曲。",
            "春秋战国汉晋史，所书义勇雄侠士。",
            "多出三晋与秦燕，古云气俗禀之然。",
            "我颅儒冠腰博带，躯干不如脑腑大。",
            "曾游两河望王屋，不到并州心不足。",
            "喜君历历说其乡，引我心飞过太行。",
            "因爱其乡爱其人，已重其人重其文。",
            "文比玉溪既高爽，诗比玉川仍清新。",
            "胡君不但歌诗好，又工画笔名精妙。",
            "画牛百年鼻不干，浙东独有戴巡官。",
            "胡君不肯居戴后，自署名为画牛叟。",
            "忽摧两幅教余看，回首故园心恋恋。",
            "我家一廛寄淮汭，往曾亲把枯犂尾。",
            "月下歌商叩牛角，雨里寻春坐牛背。",
            "长来提劔事羁游，虚名役我荒西畴。",
            "见君画得牛如活，却忆烟蓑淮汭秋。",
            "胡君胡君君贤者，画得信奇宜少画。",
            "勿令画价闻于人，掩君诗价兼文价。"
        ],
        "notes": "",
        "id": "e651b755ad275263028e70e72076e84d"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "劝酒行",
        "preface": "",
        "paragraphs": [
            "众客醉归杯席阑，有客不醉坐长叹。",
            "不醉长叹客何苦，请以眼前近事观。",
            "客见南迁丁晋公，拥旄秉轴天禧中。",
            "昔岁羁游客此宇，穷秋萧索随飞蓬。",
            "渐达得意忘旧困，手提国柄矜权雄。",
            "矜权未足俄南窜，青衫白发穷衰翁。",
            "向者枯荣试回省，何异春宵梦一终。",
            "人事纷纭似飞絮，钟漏声中朝复暮。",
            "且脱鹴裘换酒来，与子相从醉乡去。"
        ],
        "notes": "",
        "id": "3e13a5f1d3bc8a0e90b5a780b168bb4b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "思远辞",
        "preface": "",
        "paragraphs": [
            "露下蝉不鸣，怆然觉秋暮。",
            "独立夕阳楼，遥见南征路。",
            "动乖心所期，事与年同去。",
            "弹铗歌归来，愁思发宵寤。",
            "高吟惠连诗，重忆安仁赋。",
            "佳人何当还，荆阳叹流寓。"
        ],
        "notes": "",
        "id": "086d040da17c2ea950870bf3e52c4694"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "岁除",
        "preface": "",
        "paragraphs": [
            "世事随波涛，流光逐魁杓。",
            "二年革新旧，一夕连昏朝。",
            "容华益凋歇，况味殊萧条。",
            "信似唐生语，跃马期非遥。"
        ],
        "notes": "",
        "id": "0a28321ae37b053c59a5f3e729c05d09"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "姑苏蒋公北池诗",
        "preface": "",
        "paragraphs": [
            "浙江汤汤，南国之纪。",
            "句章之乡，居巢之里。",
            "天子命公，二邦更治。",
            "越人之嗟，吴人之喜。",
            "公之为政，简而易从。",
            "不严而威，敏以有功。",
            "孽不及牙，奸折其绪。",
            "孰施斧斤，不见铓露。",
            "老稚晏起，壮服于亩。",
            "椸有澣衣，廥有多稌。",
            "公之退公，乐是北池。",
            "飞阁渠渠，虚廊迟迟。",
            "鱼跳于藻，渚有凫鹥。",
            "钓亭桧岛，其水涟漪。",
            "公之退公，以豫以游。",
            "邦人喜公，尚无疾忧。",
            "邦人祝公，百禄是遒。",
            "匪公其私，王家之休。",
            "我思建官，公理众政。",
            "与民最亲，惟时守令。",
            "其有不臧，根心之螟。",
            "小犹虮虱，肤皮是营。",
            "于铄有宋，一统万方。",
            "千里所付，几人曰良。",
            "凡领王民，守土之吏。",
            "有理如吴，帝道则粹。",
            "我歌北池，爰颂公德。",
            "以告后人，勿污勿塞。"
        ],
        "notes": "",
        "id": "735b52167b155c1608476cc33bc98243"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "睢阳双忠庙诗",
        "preface": "",
        "paragraphs": [
            "烈士趋死易，黜己下人难。",
            "况乃持柄位，而当功名间。",
            "天宝唐中圮，大盗起幽蓟。",
            "伐鼓倾中州，意有摧枯易。",
            "桓桓许公远，持节睢阳郡。",
            "孤垒扼贼冲，攻急势危窘。",
            "张公何壮哉，雍丘以众来。",
            "誓将同忠义，分持虏羹杯。",
            "慷慨二丈夫，感诺明悲吁。",
            "对举两手起，力与扶中区。",
            "空郊乘垝垣，赋锋四周攒。",
            "万夫齐一心，就死无悔颜。",
            "夫岂威令使，化公心如丹。",
            "兵尽粮饷绝，重围气逾烈。",
            "龙枯无一勺，虎腾坠穷穴。",
            "帐下万金士，霁云特雄杰。",
            "乞师贺兰府，啮指如枯蘗。",
            "七日哭秦庭，何谢楚臣节。",
            "邻藩救不来，呱呱守埤哀。",
            "天胡不我吊，竟使孤城摧。",
            "沈痛数忠良，委骨鲸与豺。",
            "王师遂破贼，天王归京国。",
            "持久全江淮，实由二公力。",
            "遗烈在宋人，食公河之津。",
            "我闻唐天子，命远守宋民。",
            "张公何为者，单车投远舍。",
            "开门授之柄，引己出其下。",
            "张公仁且英，节义无与程。",
            "但初无睢阳，此功将安成。",
            "顾岂沮大节，而下张公名。",
            "意欲觉后来，知人为贤明。"
        ],
        "notes": "",
        "id": "7860cae35b3dc774e33344887f080e56"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "闲居述怀",
        "preface": "",
        "paragraphs": [
            "踈慵余本性，放旷涵天真。",
            "自疑姑射来，藐然太古淳。",
            "思与老彭游，坐阅冥灵春。",
            "世家守儒业，此志成越秦。",
            "蹭蹬湛世伪，遂与英俊群。",
            "阔步处清禁，迎班趋紫宸。",
            "高议预时事，客气矜要津。",
            "薪火不停焰，风波浩亡垠。",
            "释筈前无的，将车后多尘。",
            "履地弗敢蹐，仰屋徒含颦。",
            "兼济悼迟暮，独善慙隐沦。",
            "沥恳得嘉命，闲曹容病身。",
            "性以浄为体，慵乃德之纯。",
            "融师善知识，中散诚仁邻。",
            "首慵废冠弁，腰慵捐佩绅。",
            "手慵如槁枝，足慵若奇轮。",
            "耳目遗声色，鼻舌忘馨辛。",
            "内乐极委顺，中扃收精神。",
            "大观齐诸物，万化同一均。",
            "祸兮福所倚，名与身孰亲。",
            "何须人林壑，自是逍遥人。"
        ],
        "notes": "",
        "id": "9be30b850adc87c9ec89167acf40166b"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "酬琅邪山僧智先相示禅册",
        "preface": "",
        "paragraphs": [
            "种种诸法皆心生，心自无生岂有法。",
            "祖师来意我不知，昨夜秋风扫黄叶。"
        ],
        "notes": "",
        "id": "315beee7677f747bda96de61d007d389"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "游九老祠堂阅古碑旧记字多讹缺询诸故老灵迹甚异因成长句以志其事",
        "preface": "",
        "paragraphs": [
            "黄裘纱帽霜眉白，九老相携意气同。",
            "碧水宫中初邂逅，黄金殿里久从容。",
            "苦催归路憎骊母，留赏名园喜葛公。",
            "为问家乡还远近，迢迢七十七程中。"
        ],
        "notes": "",
        "id": "4760c699189f3f16392050de63c24320"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "寓意咏月赠李先生",
        "preface": "",
        "paragraphs": [
            "二八已微阙，十四犹未圆。",
            "盛满在三五，素蛾逞婵娟。",
            "两半阴阳合，平分上下弦。",
            "臼中有灵药，一粒九光全。"
        ],
        "notes": "",
        "id": "a86de8d7d0512bfb8da135a660100ee2"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送苏子由监筠州酒税",
        "preface": "",
        "paragraphs": [
            "可怜萍梗飘浮客，自叹匏瓜老病身。",
            "从此空斋挂尘榻，不知重扫待何人。"
        ],
        "notes": "",
        "id": "ae936c763ac94db6871baa6205b2d9a3"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "自从无始千千劫，万法本来无一法。",
            "祖师来意我不知，一夜西风扫黄叶。"
        ],
        "notes": "",
        "id": "647c3ed1caa239a5a26f4dbb2041eb92"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "送何山人",
        "preface": "",
        "paragraphs": [
            "烟策西归背九衢，锦城春色徧平芜。",
            "它年定有乘槎客，知是严君隐蜀都。"
        ],
        "notes": "",
        "id": "1832d0d4ec6f1946bbfdc9b7cb1ed9aa"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "故人久别忽相逢，不及开樽舟已东。",
            "四十五年春梦过，此回一见更怱怱。"
        ],
        "notes": "",
        "id": "bf7a0e72fbe400121e78286924a64ccf"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "剡中盛事自南朝，太守诗人趣亦高。",
            "我岂匏瓜常系此，酒舡搥鼓兴犹豪。"
        ],
        "notes": "",
        "id": "db6acafeb70ee39c775f4ffa4f4eb69c"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "红尘三尺险，中有是非波。"
        ],
        "notes": "",
        "id": "8cd09b1bfe819e7f9cc4c5f590563f7f"
    },
    {
        "author": "张方平",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "谨言浑不畏，忍事又何妨。"
        ],
        "notes": "",
        "id": "89288b8a7b1ce1b40a6cd3637e3d0ba5"
    }
]