[
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "题东老庵",
        "preface": "",
        "paragraphs": [
            "东老遗风且百年，乡评犹叹子孙贤。",
            "金丹数满三千行，玉笈名留十八仙。",
            "座上杯盘由好客，鼎中𫗴粥且随缘。",
            "相逢咸恨匆匆去，绝胜空回访戴船。"
        ],
        "notes": "",
        "id": "b2ef499406b6e04341b3b92a705162a7"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "挽陈东湖先生  其一",
        "preface": "",
        "paragraphs": [
            "真病药无功，精魂夺鬼工。",
            "百年终有尽，诸相等成空。",
            "圆满缺陷世，逍遥兜率宫。",
            "一池沤水意，分付蓼花风。"
        ],
        "notes": "",
        "id": "49cd571c24a82d6f5ea3de0fb1e8d2f5"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "挽陈东湖先生  其二",
        "preface": "",
        "paragraphs": [
            "德星难再聚，薤露重兴悲。",
            "客忆芹边脍，孙寻膝上饴。",
            "入门惟水竹，拜像见须眉。",
            "吾父亦丁丑，白云增梦思。"
        ],
        "notes": "",
        "id": "e052569c4bf0c0cc253555281c86279a"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "挽陈东湖先生  其三",
        "preface": "",
        "paragraphs": [
            "四大假合相，六根清净缘。",
            "祇知心是佛，不惜药成仙。",
            "鱼泣衔沙立，鸥疑侧脑眠。",
            "凄其野人奠，秋菊荐寒泉。"
        ],
        "notes": "",
        "id": "76d005cd043869197b0db086e9c86dc5"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "用广陈君以画征题",
        "preface": "",
        "paragraphs": [
            "陈君昨从江右归，元龙豪气如虹霓。",
            "清晨访我叙契阔，手持锦轴征余题。",
            "远山近山凡几簇，三两人家住溪曲。",
            "酒旗摇曳朝日晴，渔舟来往烟波绿。",
            "属玉䴔䴖聚暖沙，疏篱老屋带烟霞。",
            "竹边有客烧新笋，林下何人扫落花。",
            "景趣无穷来宛转，一抹岚光见平远。",
            "斯图精致非寻常，妙笔原知归北苑。",
            "君家旧住桥子东，森森乔木含清风。",
            "颍川世系年应远，使节勋名孰与同。",
            "君视黄金犹土苴，好画如逢不论价。",
            "何当乘兴去相寻，索看新收古名画。"
        ],
        "notes": "",
        "id": "975e1361967fbd819b4fa6aca78ead77"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "猛为春归苦口嘶，桐花满地绿荫齐。",
            "自从康节先生后，孤汝天津故意啼。"
        ],
        "notes": "",
        "id": "86ba4535cb4c6793495e4c46ab4ac9ef"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "经史阁四言诗",
        "preface": "",
        "paragraphs": [
            "玄黄氤氲，混沌未死。",
            "道隠冥默，文鬰雕跂。",
            "蚩蚩熙熙，结绳而治。",
            "谁凿七窍，鸿蒙拊髀。",
            "马图鸟迹，仿佛文字。",
            "羲轩勋华，授受一理。",
            "典谟训诰，浑浑无拟。",
            "天生素王，躬服仁义。",
            "宪章祖述，参赞经纬。",
            "经揭日月，史严辞事。",
            "九流说铃，诸子疣赘。",
            "秦灰小厄，鲁壁阐秘。",
            "白首齐生，口诵臆记。",
            "枝叶扶疏，风流委靡。",
            "汉兴购求，六经大备。",
            "舒向校雠，班马传纪。",
            "尔雅同风，沿袭世次。",
            "宋三百年，超轶姚姒。",
            "际海薄天，声教渐被。",
            "惟此东邑，蔼蔼多士。",
            "孔墙巍巍，重屋丹绮。",
            "群玉之府，五经之笥。",
            "排签插架，堆案盈几。",
            "藻饰皇猷，驰骋帝轨。",
            "兰薰颜冉，玉洁曾史。",
            "物忌太盛，道有中否。",
            "何物坏宅，有士抱器。",
            "坛荒杏老，墉鼠穴虺。",
            "川竭珠逃，椟破玉毁。",
            "炷灯拭案，篇𡏖简毁。",
            "观鹳雅鸦，鲁鱼亥豕。",
            "斲轮糟粕，负蛉口耳。",
            "忘筌舍蹄，出足弃履。",
            "文未丧天，道不坠地。",
            "起废者谁，孟母之子。",
            "薄言采藻，于彼沼沚。",
            "鸠工捐资，不捐廪饩。",
            "榱桷得宜，轮奂有炜。",
            "肩摩踵接，出入槐市。",
            "非此乔木，畴克大庇。",
            "非我宗匠，孰主张是。",
            "祖有令德，世济其美。",
            "休声日流，与道终始。"
        ],
        "notes": "",
        "id": "0b901dc96c6f026bef02e5f3b876ae02"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "龙潭瀑布泉",
        "preface": "",
        "paragraphs": [
            "古木千章荫浅滩，干霄危石噀飞湍。",
            "水晶帘下谁家女，乱掷珍珠落玉盘。"
        ],
        "notes": "",
        "id": "f2cb3d19b961c3dfe8b49833eab4b27f"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "挽陈东湖先生  其一",
        "preface": "",
        "paragraphs": [
            "清沟名父子，浊世福人家。",
            "二妙手谁抗，一翁颠未华。",
            "天方老猿鹤，岁忽值龙蛇。",
            "公死可无憾，吾生未有涯。"
        ],
        "notes": "",
        "id": "a8231ac2480f1196b73687498dec9b92"
    },
    {
        "author": "张衡",
        "dynasty": "宋",
        "type": "诗",
        "rhythmic": "",
        "title": "挽陈东湖先生  其二",
        "preface": "",
        "paragraphs": [
            "乱世没吾宁，何须满百龄。",
            "云封灵寿杖，天殒少微星。",
            "长夜泉台黑，幽林鬼火青。",
            "西风吹木叶，无语慰飘零。"
        ],
        "notes": "",
        "id": "396b87fb89fec26b353b5d1bee121649"
    }
]