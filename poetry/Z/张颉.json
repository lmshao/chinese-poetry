[
    {
        "author": "张颉",
        "dynasty": "宋",
        "type": "诗",
        "rhythmic": "",
        "title": "茅山续志",
        "preface": "",
        "paragraphs": [
            "步虚声起绕玄云，石乳烟销夜半分。",
            "怪得瑶笙吹鹤过，碧坛夜醮玉宸君。"
        ],
        "notes": "",
        "id": "2945622fced8a137058824114a97380c"
    },
    {
        "author": "张颉",
        "dynasty": "宋",
        "type": "诗",
        "rhythmic": "",
        "title": "寄答张五丈夔明府",
        "preface": "",
        "paragraphs": [
            "旧令龙溪有去思，移家喜与土风宜。",
            "人传张籍妙乐府，我识王维真画师。",
            "火米夏收畬稻早，海椒春放瘴花迟。",
            "客查不到天无雁，赖有輶轩可寄诗。"
        ],
        "notes": "",
        "id": "8f291c05a88851abcb8a0503716eb02f"
    },
    {
        "author": "张颉",
        "dynasty": "宋",
        "type": "诗",
        "rhythmic": "",
        "title": "摄山访隐者",
        "preface": "",
        "paragraphs": [
            "路绕苍山石挂藤，结庐深入白云层。",
            "泉鸣便隔人间世，采药知从何处僧。"
        ],
        "notes": "",
        "id": "f746acf6accc7c5bfb69bd6a8382f080"
    },
    {
        "author": "张颉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "持节淮堧剧骏奔，扈扶文母入天阍。"
        ],
        "notes": "",
        "id": "4b0074ff47ef55dddf0c00ad7a08307a"
    }
]