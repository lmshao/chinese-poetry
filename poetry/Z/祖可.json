[
    {
        "author": "祖可",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "谁向江头遣恨浓。",
            "碧波流不断，楚山重。",
            "柳烟和雨隔疏钟。",
            "黄昏后，罗幕更朦胧。",
            "桃李小园空。",
            "阿谁犹笑语，拾残红。",
            "珠帘卷尽落花风。",
            "人不见，春在绿芜中。"
        ],
        "notes": "",
        "id": "3583051544d408877c9d0de0404c766d"
    },
    {
        "author": "祖可",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "谁能画取沙边雨。",
            "和烟澹扫蒹葭渚。",
            "别岸却斜晖。",
            "采莲人未归。",
            "鸳鸯如解语。",
            "对浴红衣去。",
            "去了更回头。",
            "教侬特地愁。"
        ],
        "notes": "",
        "id": "86408bf94e75ab9d3b243f8cfc8798fa"
    },
    {
        "author": "祖可",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "西风簌簌低红叶。",
            "梧桐影里银河匝。",
            "梦破画帘垂。",
            "月明乌鹊飞。",
            "新愁知几许。",
            "欲似丝千缕。",
            "雁已不堪闻。",
            "砧声何处村。"
        ],
        "notes": "",
        "id": "c314d15feb1b47f322b29d16a401ab64"
    }
]