[
    {
        "author": "赵良器",
        "dynasty": "唐",
        "type": "诗",
        "rhythmic": "",
        "title": "三月三日曲江侍宴",
        "preface": "",
        "paragraphs": [
            "圣祖发神谋，灵符叶帝求。",
            "一人光锡命，万国荷时休。",
            "雷解圜丘毕，云需曲水游。",
            "岸花迎步辇，仙仗拥行舟。",
            "睿藻天中降，恩波海外流。",
            "小臣同品物，陪此乐皇猷。"
        ],
        "notes": "",
        "id": "88ffc86c7605ae05aa4d9b9578d3ae6e"
    },
    {
        "author": "赵良器",
        "dynasty": "唐",
        "type": "诗",
        "rhythmic": "",
        "title": "郑国夫人挽歌词",
        "preface": "",
        "paragraphs": [
            "淑德延公胄，宜家接帝姻。",
            "桂宫男掌仆，兰殿女升嫔。",
            "恩泽昭前命，盈虚变此辰。",
            "万年今已矣，彤管列何人。"
        ],
        "notes": "",
        "id": "7d4a06124c0be33e2e91ec4c5078d0cf"
    }
]