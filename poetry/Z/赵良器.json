[
    {
        "author": "赵良器",
        "dynasty": "唐",
        "type": "诗",
        "rhythmic": "",
        "title": "三月三日曲江侍宴",
        "preface": "",
        "paragraphs": [
            "圣祖发神谋，灵符叶帝求。",
            "一人光锡命，万国荷时休。",
            "雷解圜丘毕，云需曲水游。",
            "岸花迎步辇，仙仗拥行舟。",
            "睿藻天中降，恩波海外流。",
            "小臣同品物，陪此乐皇猷。"
        ],
        "notes": "",
        "id": "1ea5363247f79809f43680da76fd0351"
    },
    {
        "author": "赵良器",
        "dynasty": "唐",
        "type": "诗",
        "rhythmic": "",
        "title": "郑国夫人挽歌词",
        "preface": "",
        "paragraphs": [
            "淑德延公胄，宜家接帝姻。",
            "桂宫男掌仆，兰殿女升嫔。",
            "恩泽昭前命，盈虚变此辰。",
            "万年今已矣，彤管列何人。"
        ],
        "notes": "",
        "id": "9938bfd7164d485b51af8c763089768b"
    }
]