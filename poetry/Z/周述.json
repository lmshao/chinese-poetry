[
    {
        "author": "周述",
        "dynasty": "宋",
        "type": "诗",
        "rhythmic": "",
        "title": "屏山草堂四咏 鹭洲钓月",
        "preface": "",
        "paragraphs": [
            "维扬乔木翰林家，底事投闲钓鹭沙。",
            "真隠每嫌劳物色，烟波深处足生涯。"
        ],
        "notes": "",
        "id": "5c10525de817fdb6f6ddfaaf2d7d3275"
    },
    {
        "author": "周述",
        "dynasty": "宋",
        "type": "诗",
        "rhythmic": "",
        "title": "屏山草堂四咏 天马樵云",
        "preface": "",
        "paragraphs": [
            "封事何如乐采薪，崚嶒石磴步堪驯。",
            "深林不识日昏晓，一任山隈卧白云。"
        ],
        "notes": "",
        "id": "db5708c4f08392c38befb124c2d524dc"
    },
    {
        "author": "周述",
        "dynasty": "宋",
        "type": "诗",
        "rhythmic": "",
        "title": "屏山草堂四咏 吴臯东作",
        "preface": "",
        "paragraphs": [
            "天设名区拥翠屏，草堂风度晓鸡声。",
            "年来不作繁华梦，饭犊郊原学耦耕。"
        ],
        "notes": "",
        "id": "b307f08753a3c41cee939ae67aca221e"
    },
    {
        "author": "周述",
        "dynasty": "宋",
        "type": "诗",
        "rhythmic": "",
        "title": "屏山草堂四咏 月岩夜读",
        "preface": "",
        "paragraphs": [
            "归来筑室月山傍，星斗长悬午夜光。",
            "清白流芳无别业，诗书堆满竹方床。"
        ],
        "notes": "",
        "id": "0845e34e13d57f8a2e9f8203c4ad5ec3"
    }
]