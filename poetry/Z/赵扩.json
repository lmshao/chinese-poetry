[
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 山市晴岚",
        "preface": "",
        "paragraphs": [
            "薮泽趁虚人，崇朝宿雨晴。",
            "苍崖林影动，老木日华明。",
            "野店收烟湿，溪桥流水声。",
            "青帘何处是，仿佛听鸡鸣。"
        ],
        "notes": "",
        "id": "d79a880ffecec44b095ab52b1d8714df"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 烟寺晚钟",
        "preface": "",
        "paragraphs": [
            "金碧招提古，高峰最上层。",
            "喧风僧入梵，宿雾佛前灯。",
            "禅观延空寂，蒲牢忽震凌。",
            "黄昏山路险，窘步一枝藤。"
        ],
        "notes": "",
        "id": "cb762afb7560bd7ba9fc2f706feaea3d"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 渔村夕照",
        "preface": "",
        "paragraphs": [
            "林表堕金鸦，孤村三两家。",
            "晴光明浦溆，红影带蒹葭。",
            "傍舍收鱼网，隔溪横钓槎。",
            "炊烟未篝火，新月一钩斜。"
        ],
        "notes": "",
        "id": "737d298f740e4c390575f584d3c702dc"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 远浦帆归",
        "preface": "",
        "paragraphs": [
            "劈箭风帆下，春江不尽流。",
            "客来登快阁，天际识归舟。",
            "裂眦明千里，观身等一沤。",
            "斜阳疎木外，五两不迟留。"
        ],
        "notes": "",
        "id": "a5ef25a2f4079baa69d602b6d3b89dc0"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 潇湘夜雨",
        "preface": "",
        "paragraphs": [
            "清泛三湘夜，中舱听雨眠。",
            "楚天闻过鴈，北馆未归船。",
            "浊酒饮无算，青灯冷不烟。",
            "对床工觅句，达旦见新编。"
        ],
        "notes": "",
        "id": "0125e7453c498dff18665b02d3a55efe"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 平沙鴈落",
        "preface": "",
        "paragraphs": [
            "漂泊楚天长，同群兄弟行。",
            "朔风离塞漠，落日下潇湘。",
            "古碛多葭菼，平田足稻粱。",
            "飞鸣眇空际，布武作文章。"
        ],
        "notes": "",
        "id": "8b4c8086105017b2b8e8584ff1ec7525"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 洞庭秋月",
        "preface": "",
        "paragraphs": [
            "白水连天远，吴淞一幅秋。",
            "橘洲冰魄满，竹阁桂华留。",
            "凫雁不饮啄，鱼龙与拍浮。",
            "垂虹寓今夕，清胜庾公楼。"
        ],
        "notes": "",
        "id": "8afa73dd74f02f867c35fc845b6b866a"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "潇湘八景 江天暮雪",
        "preface": "",
        "paragraphs": [
            "朔吹扫氛埃，同云暝不开。",
            "千山飞鸟尽，一水溯舟回。",
            "波面散铅汞，林梢已泻瑰。",
            "怀人留剡棹，野店且新醅。"
        ],
        "notes": "",
        "id": "41b8eb6422d79adc1b504dce8023270f"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "赐状元蔡仲龙",
        "preface": "",
        "paragraphs": [
            "联魁金玉龙头选，诏下今朝遇己知。",
            "上国风光初晓日，御阶恩渥暮春时。",
            "内庭考最称文异，胪唱宣名奖意奇。",
            "故里仙才若相问，一年攀折两重枝。"
        ],
        "notes": "",
        "id": "a21b4f8a826f2e869ed98c7d9ee55c61"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "题马远踏歌图",
        "preface": "",
        "paragraphs": [
            "宿雨清畿甸，朝阳丽帝城。",
            "丰年人乐业，垅上踏歌行。"
        ],
        "notes": "",
        "id": "24c6693a8230b3c2d7872b532e9e65e6"
    },
    {
        "author": "赵扩",
        "dynasty": "宋",
        "type": "诗",
        "rhythmic": "",
        "title": "赠朱质",
        "preface": "",
        "paragraphs": [
            "袖手长才世路轻，爱闲那有鬻荣名。",
            "挂冠便欲辞丹阙，策杖还归老故城。",
            "适喜不求三仕喜，传家惟有十分清。",
            "林间佳处真恬退，好向廉泉自濯缨。"
        ],
        "notes": "",
        "id": "2d9789411f75f29e4cf8f8621eb6339e"
    },
    {
        "author": "赵扩",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "花似醺容上玉肌。",
            "方论时事却嫔妃。",
            "芳阴人醉漏声迟。",
            "珠箔半钩风乍暖，雕梁新语燕初飞。",
            "斜阳犹送水精卮。"
        ],
        "notes": "",
        "id": "da77d88a1caedbffe6ab6d4be499d913"
    }
]