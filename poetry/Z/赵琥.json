[
    {
        "author": "赵琥",
        "dynasty": "宋",
        "type": "诗",
        "rhythmic": "",
        "title": "题冲真观",
        "preface": "",
        "paragraphs": [
            "琳馆绝埃尘，溪山是四邻。",
            "烟霞千古色，花木一庭春。",
            "月白琴声朗，风清鹤唳频。",
            "闲中时复醉，应笑市朝人。"
        ],
        "notes": "",
        "id": "1f02a31dc5a3dc183d99d25e1eca8718"
    },
    {
        "author": "赵琥",
        "dynasty": "宋",
        "type": "诗",
        "rhythmic": "",
        "title": "密老",
        "preface": "",
        "paragraphs": [
            "匹马飘然似转蓬，一年两度过湘东。",
            "襟裙润带黄梅雨，枕簟凉生若楝风。",
            "急急穷途将底用，区区苟禄有何功。",
            "输他燕坐长厅老，点对浓香丈室中。"
        ],
        "notes": "",
        "id": "59502e9b6d855ea85a7ede56b2db87f6"
    },
    {
        "author": "赵琥",
        "dynasty": "宋",
        "type": "诗",
        "rhythmic": "",
        "title": "别友",
        "preface": "",
        "paragraphs": [
            "斜风细雨酿轻寒，握手相看话别难。",
            "有酒莫辞今日醉，凤仪门外即阳关。"
        ],
        "notes": "",
        "id": "e31f4a16f8c9870984b089439c444865"
    },
    {
        "author": "赵琥",
        "dynasty": "宋",
        "type": "诗",
        "rhythmic": "",
        "title": "题喜鹊栖树",
        "preface": "",
        "paragraphs": [
            "梳翎刷羽立高柯，不落人间小网罗。",
            "一点通灵良不谬，簷头报我喜还多。"
        ],
        "notes": "",
        "id": "a3551192eb286e92426cc9c7b8b0259e"
    }
]