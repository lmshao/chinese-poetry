[
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "和菊花",
        "preface": "",
        "paragraphs": [
            "纷纷桃李春，过眼成枯萎。",
            "晚荣方耐久，造物岂吾欺。"
        ],
        "notes": "",
        "id": "3f631ba53128782b58f107900779c6a0"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "和同省秋省宿",
        "preface": "",
        "paragraphs": [
            "老火未甘退，稚金方力征。",
            "炎凉分胜负，顷刻变阴晴。"
        ],
        "notes": "",
        "id": "d60498e196dc3ed64a902450f340e616"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "浦溪",
        "preface": "",
        "paragraphs": [
            "郴岭最高处，桐轩临水开。",
            "晚晴东北望，直见鬰孤台。"
        ],
        "notes": "",
        "id": "44ca7dac74fb384511fffbab98539725"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "天圣寺古桧",
        "preface": "",
        "paragraphs": [
            "雷霆起蛰虬，夭矫势欲上。",
            "忽然化此木，尚作拏云状。",
            "婆娑枝干垂，生涩纽结壮。",
            "图经不能记，父老那可访。",
            "晋杉定侪类，蜀柏岂辈行。",
            "栎梦何足神，槐语固已妄。",
            "自无斧斤忧，未始疑大匠。"
        ],
        "notes": "",
        "id": "7d7645b8ee47c2508e3d09345de631ea"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "泸渡",
        "preface": "",
        "paragraphs": [
            "曾到泸溪渡，山青石壁粗。",
            "云藏天宝塔，水遶率岩湖。",
            "日暖鱼增价，风和酒易沽。",
            "鱼船交过往，商旅及成都。"
        ],
        "notes": "",
        "id": "0c6d772f2b2f140fec9e7c6e21110b2f"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "石通洞  其一",
        "preface": "",
        "paragraphs": [
            "涪翁诗名存宇宙，李杜摧锋君殿后。",
            "山川草木经品题，千古佳名长不朽。",
            "中年微累黔中□，石通曾运羲□□。"
        ],
        "notes": "",
        "id": "89010e2fffd5a4559dd1614034d1cac1"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "石通洞  其二",
        "preface": "",
        "paragraphs": [
            "咫尺天湖号堵坪，先贤曾此劝农耕。",
            "若教一日归豪右，敢向黄公庙下行。"
        ],
        "notes": "",
        "id": "f7c2b4aab0648902cb249d9e66cde8a5"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "始意钟陵参马祖，却寻橘井访苏仙。"
        ],
        "notes": "",
        "id": "8536033cc2f78f4f3f952d587497f3a7"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "地藏堂中坐，天鹅岭下行。"
        ],
        "notes": "",
        "id": "0151930314e4130b8488bc0917b90bed"
    }
]