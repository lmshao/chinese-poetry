[
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "和菊花",
        "preface": "",
        "paragraphs": [
            "纷纷桃李春，过眼成枯萎。",
            "晚荣方耐久，造物岂吾欺。"
        ],
        "notes": "",
        "id": "ba61461eb5a117b5b3e92b247ce078de"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "和同省秋省宿",
        "preface": "",
        "paragraphs": [
            "老火未甘退，稚金方力征。",
            "炎凉分胜负，顷刻变阴晴。"
        ],
        "notes": "",
        "id": "b20b5e4213be101d71155e0ffc361bb0"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "浦溪",
        "preface": "",
        "paragraphs": [
            "郴岭最高处，桐轩临水开。",
            "晚晴东北望，直见鬰孤台。"
        ],
        "notes": "",
        "id": "01873da03806fdb4791f86f41168e9d9"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "天圣寺古桧",
        "preface": "",
        "paragraphs": [
            "雷霆起蛰虬，夭矫势欲上。",
            "忽然化此木，尚作拏云状。",
            "婆娑枝干垂，生涩纽结壮。",
            "图经不能记，父老那可访。",
            "晋杉定侪类，蜀柏岂辈行。",
            "栎梦何足神，槐语固已妄。",
            "自无斧斤忧，未始疑大匠。"
        ],
        "notes": "",
        "id": "1ecd687e374d07e8af995d55a1ccffd0"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "泸渡",
        "preface": "",
        "paragraphs": [
            "曾到泸溪渡，山青石壁粗。",
            "云藏天宝塔，水遶率岩湖。",
            "日暖鱼增价，风和酒易沽。",
            "鱼船交过往，商旅及成都。"
        ],
        "notes": "",
        "id": "29cb03394999259f18845c3d2961026d"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "石通洞  其一",
        "preface": "",
        "paragraphs": [
            "涪翁诗名存宇宙，李杜摧锋君殿后。",
            "山川草木经品题，千古佳名长不朽。",
            "中年微累黔中□，石通曾运羲□□。"
        ],
        "notes": "",
        "id": "1926a6c466246f11797255d373371e1b"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "石通洞  其二",
        "preface": "",
        "paragraphs": [
            "咫尺天湖号堵坪，先贤曾此劝农耕。",
            "若教一日归豪右，敢向黄公庙下行。"
        ],
        "notes": "",
        "id": "f792d5202f9c4fdd88654d4a1da45f95"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "始意钟陵参马祖，却寻橘井访苏仙。"
        ],
        "notes": "",
        "id": "1c0d0cae23d63469c3c028a8904ef7a9"
    },
    {
        "author": "朱胜非",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "地藏堂中坐，天鹅岭下行。"
        ],
        "notes": "",
        "id": "57cebcf1dfb7b8d79441a63d6ce23e3f"
    }
]