[
    {
        "author": "赵烨",
        "dynasty": "宋",
        "type": "诗",
        "rhythmic": "",
        "title": "挽吕东莱  其一",
        "preface": "",
        "paragraphs": [
            "道统谁传授，源流易失真。",
            "滔滔皆四海，亹亹独斯人。",
            "业履群经粹，词华一世新。",
            "可嗟天不憗，难赎百年身。"
        ],
        "notes": "",
        "id": "0d1e1845e4e8e09bfdc2a69cd0ddf2eb"
    },
    {
        "author": "赵烨",
        "dynasty": "宋",
        "type": "诗",
        "rhythmic": "",
        "title": "挽吕东莱  其二",
        "preface": "",
        "paragraphs": [
            "近接南轩讣，公今事亦休。",
            "雕零数耆旧，牢落一山丘。",
            "吾道将穷矣，苍天可问不。",
            "双溪楼下水，应共哭声流。"
        ],
        "notes": "",
        "id": "216267d522aae34acb3751d85c44e1ae"
    }
]