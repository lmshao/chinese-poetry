[
    {
        "author": "张爚",
        "dynasty": "宋",
        "type": "诗",
        "rhythmic": "",
        "title": "重沓岭",
        "preface": "",
        "paragraphs": [
            "松间叠石步高低，啼鸟幽林听隔溪。",
            "七尺枯藤可扶老，青鞋香汗落花泥。"
        ],
        "notes": "",
        "id": "f8a710545dbec81145da7d72779917e9"
    },
    {
        "author": "张爚",
        "dynasty": "宋",
        "type": "诗",
        "rhythmic": "",
        "title": "上赵主簿霁宇",
        "preface": "",
        "paragraphs": [
            "辞棘鸾飞远，重来棹雪舟。",
            "政声清似水，官况冷于秋。",
            "谱系王侯贵，文章班马流。",
            "赈民问钱谷，名已在金瓯。"
        ],
        "notes": "",
        "id": "288f2692085c635036b62658438ecbc7"
    },
    {
        "author": "张爚",
        "dynasty": "宋",
        "type": "诗",
        "rhythmic": "",
        "title": "请赵季宪主玉虚道院",
        "preface": "",
        "paragraphs": [
            "来自东山东复东，飞空一剑伴丝桐。",
            "能令矮屋疏篱下，如在十洲三岛中。",
            "炼句入神敲夜月，谈玄动客笑春风。",
            "闻师曾得长生诀，同采丹砂访葛翁。"
        ],
        "notes": "",
        "id": "ae1413bbe7419129045a51cf98c2c1f0"
    }
]