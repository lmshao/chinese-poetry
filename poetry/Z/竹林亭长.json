[
    {
        "author": "竹林亭长",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "自笑生身，历事以来，垂六十年。",
            "今浮湛闾里，半非识面，交游朋友，各色华颠。",
            "富贵不来，少年已去，空见悠悠岁月迁。",
            "虽然是，只壮心一点，犹自依然。",
            "新阳又长天边。",
            "人指似山间诗酒仙。",
            "算胸次崔嵬，不胜百榼，笔端枯槁，难足千篇。",
            "隐几杖藜，相耕听诵，聊看诸郎相后先。",
            "馀何□，但读书煮茗，日晏高眠。"
        ],
        "notes": "",
        "id": "626599b77007c8c40bed68748fac28c4"
    }
]