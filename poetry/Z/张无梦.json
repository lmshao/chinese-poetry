[
    {
        "author": "张无梦",
        "dynasty": "宋",
        "type": "诗",
        "rhythmic": "",
        "title": "凝真宫",
        "preface": "",
        "paragraphs": [
            "五云深锁洞门深，蹑屐攀萝特地寻。",
            "烟霭不藏尘外路，神仙遗下水中金。",
            "喜游汗漫华胥宅，重忆崆峒至道心。",
            "不得方平同一醉，红霞零落我罇琴。"
        ],
        "notes": "",
        "id": "7eeff8744558b47869b57260a3f09f1e"
    },
    {
        "author": "张无梦",
        "dynasty": "宋",
        "type": "诗",
        "rhythmic": "",
        "title": "桐柏崇道观",
        "preface": "",
        "paragraphs": [
            "桐柏观周匝，千峰累翠螺。",
            "地高阴气少，天近日光多。",
            "三井云雷起，一坛鸾鹤过。",
            "谁言紫微后，无客继仙科。"
        ],
        "notes": "",
        "id": "0148ae6771266c0509e8f6c99314b6ab"
    },
    {
        "author": "张无梦",
        "dynasty": "宋",
        "type": "诗",
        "rhythmic": "",
        "title": "福圣观",
        "preface": "",
        "paragraphs": [
            "台山卜隠十余秋，曾伴仙翁处处游。",
            "瀑布长流天上雪，翠屏高倚洞前楼。",
            "云堆华顶寻飚驭，月满灵谿狎海鸥。",
            "此地重归别得路，赤城玉府透瀛洲。"
        ],
        "notes": "",
        "id": "b6a603bf1c276fa2fbe29a14f168df9a"
    },
    {
        "author": "张无梦",
        "dynasty": "宋",
        "type": "诗",
        "rhythmic": "",
        "title": "天台福圣观",
        "preface": "",
        "paragraphs": [
            "天台瀑布落青天，观在天台瀑布边。",
            "道士祇今烧药处，仙翁曾是种芝田。",
            "龙居古洞遗残雨，鹤出高巢点破烟。",
            "暂别灵溪游五岳，不知重到又何年。"
        ],
        "notes": "",
        "id": "fd8476d2841036e73df5a1faea5a021d"
    },
    {
        "author": "张无梦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "壶中一粒长生药，待与苏州太守分。"
        ],
        "notes": "",
        "id": "3e4436a004e86ade4c03a9477b239193"
    }
]