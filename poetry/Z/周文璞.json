[
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "皋桥",
        "preface": "",
        "paragraphs": [
            "伯鸾出京师，慷慨歌五噫。",
            "岂无济时心，升降与我违。",
            "有来适吴中，舂粱救寒饥。",
            "吴人皋伯通，舎之慰穷栖。",
            "方志虽或除，此桥犹可稽。",
            "伯鸾号逸民，佳传照绿绨。",
            "伯通頼有此，庶几与之齐。",
            "至今阊门外，两冢陪要离。",
            "累累各高大，冥冥春草萋。",
            "古者贤哲人，不计凤与鸡。",
            "焜耀亦偶尔，埋没何凄兮。",
            "出语贺两公，亦以昌吾诗。"
        ],
        "notes": "",
        "id": "a6f0814d43972f9fe3be29ee0530dbdb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "尧章金铜佛塔歌",
        "preface": "",
        "paragraphs": [
            "白石招我入书斋，使我速礼金涂塔。",
            "我疑此塔非世有，白石云是钱王禁中物。",
            "上作如来舍身相，饥鹰饿虎纷相向。",
            "拈起灵山受记时，龙天帝释应惆怅。",
            "形模远自流沙至，铸出今回更精致。",
            "钱王纳土归京师，流落多在西湖寺。",
            "钱王本是英雄人，白莲花现国主身。",
            "蛇乡虎落狗脚朕，何如红袍玉带称功臣。",
            "天封坼开即退听，两浙不闻笳鼓竞。",
            "归来佛子作护持，太师尚父尚书令。",
            "一枚传到白石生，生今但有能诗声。",
            "同袍秦外铦师兄，哦诗礼塔作佛事，同吃地炉山芋羹。",
            "何曾薰陆绮床供，但见相轮铜绿明。",
            "哦诗礼塔犹未毕，芦叶低飞山雨湿。"
        ],
        "notes": "",
        "id": "509b634a789371c777e170c825ac7f21"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "初至长干寺",
        "preface": "",
        "paragraphs": [
            "云杪荧荧一塔灯，觉皇舎利宝烟凝。",
            "山门推上三更月，似照前朝礼拜僧。"
        ],
        "notes": "",
        "id": "23a6d68fc8d53bb9b604840fd44af974"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "回次秣陵",
        "preface": "",
        "paragraphs": [
            "我行古井邑，北风吹倒人。",
            "旗店语簇簇，石路声辚辚。",
            "下车得少憩，亭午听司晨。",
            "岂但田秔香，更觉村醪醇。",
            "怀哉厌王气，契阔毋重陈。",
            "旧为秣陵尉，今为钟山神。"
        ],
        "notes": "",
        "id": "9c19d4452ffb48d5244fe42459859432"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "哦松夏夜",
        "preface": "",
        "paragraphs": [
            "雅颂声流到楚词，更无人见独看时。",
            "池头五粒初摇动，却替幽人说旧诗。"
        ],
        "notes": "",
        "id": "d1de92dbec5913329ea353b8d5de719e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "鹧鸪",
        "preface": "",
        "paragraphs": [
            "夜闻春雨来，浓绿净于洗。",
            "有禽自南翥，自呼不能已。",
            "岂非湘川下，或自江左起。",
            "黄陵见哀妃，白下感游子。",
            "仍多忧其兄，宛转深树里。",
            "汝兄今何在，荆棘日靡靡。",
            "岂非囚空山，或已投逝水。",
            "年深桎梏化，波冷皮肉死。",
            "鹧鸪谨勿痛，此系造物理。",
            "吾若破析言，汝恨入骨髓。",
            "风吹慈竹林，苔晕上深紫。",
            "吾亦念故乡，日夜梦邻里。",
            "不如各归休，阙月照西鄙。"
        ],
        "notes": "",
        "id": "9e19f88838ca776f9232d3dbe5641c02"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "怀何月湖",
        "preface": "",
        "paragraphs": [
            "星星鬓发卧林丘，诏使东川作郡侯。",
            "髯叟望公来海峤，瘿兵迎守去夔州。",
            "珍图想挂茅斋壁，巧石应随竹钉舟。",
            "教得巴童歌舞好，侍郎千万却归休。"
        ],
        "notes": "",
        "id": "2691170c3e54b621ca28e09d2733ce0b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "濑上怀古",
        "preface": "",
        "paragraphs": [
            "古寺閟岑鬰，空梁悬斋鱼。",
            "神坐既欹仄，德容亦饥虚。",
            "先生贫有命，山僧乐无余。",
            "长安满市花，匹马吟九衢。",
            "寥寥北邙山，而谁噫荒墟。",
            "岂有先生者，不如山僧欤。",
            "盲风振苕华，重露落芙蕖。",
            "何当醉尉归，方坐钓水隅。"
        ],
        "notes": "",
        "id": "d882c6655fcd428b13f23442b9acdaee"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "濑上贞女祠",
        "preface": "",
        "paragraphs": [
            "估客征夫上野桥，锦缡玉瑱亦萧条。",
            "人间多少乘除事，到了英雄恨不消。"
        ],
        "notes": "",
        "id": "7564b350d5e446969448dd6e2a28f5cb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "铜雀研",
        "preface": "",
        "paragraphs": [
            "君王有遗令，婢子守空台。",
            "遥望西陵下，漆灯照鸩杯。",
            "玉颜阙钗泽，松柏生悲哀。",
            "低吟短歌行，想像奸雄才。",
            "清泉沈金彩，古烟凝紫灰。",
            "零落故瓦在，雕镌若陶坯。",
            "为人作书研，词章出诙谐。",
            "上下千载间，流转何悠哉。",
            "那知墟中人，天命不复来。",
            "齐昏亦披猖，增三筑崔嵬。",
            "年年漳河头，野棠如雪开。"
        ],
        "notes": "",
        "id": "0829941635308f5a2730a98dc24ea327"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "丘庆余画兔",
        "preface": "",
        "paragraphs": [
            "家住栖贤云，泉石恣幽讨。",
            "写出明视孙，眉目增媚好。",
            "卯日行踆踆，衣褐坐芳草。",
            "脱身文字祸，见机恨不早。",
            "仰候月盈缩，修眉几回扫。",
            "迷离望灵药，青松为三倒。",
            "山人书姓名，欲使好事考。"
        ],
        "notes": "",
        "id": "c684c0f42f5e6dd33d8c704c1d98164a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "夜坐读书",
        "preface": "",
        "paragraphs": [
            "此生无耽嗜，独具爱书癖。",
            "旁搜固未暇，乍见亦畧识。",
            "尘土苦见污，更苦官事逼。",
            "纸灯既自剪，竹牖仍仆织。",
            "山邑少文献，有亦何自觅。",
            "随行五升瓻，一岁无滴沥。",
            "向来长安市，阅之常竟夕。",
            "怅然梦里去，莽莽云雨侧。",
            "哦此谓寒螀，夜漏三十刻。"
        ],
        "notes": "",
        "id": "d6c3aa2db816f8a53c4167ef8935a09f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "崇禧仙馆似官居，二月寒风峭有余。",
            "傲吏吟哦空峭下，野童放散夜堂初。",
            "荧荧宿火煨村酒，煜煜残灯镜道书。",
            "忽听打窗声更急，快移银砾上枯株。"
        ],
        "notes": "",
        "id": "01491285bfb8cbc8352155d70ac19d33"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "鹤庙",
        "preface": "",
        "paragraphs": [
            "樱桃花覆地，古庙自青春。",
            "帐里还丹使，山中采药人。",
            "风林嗥黑虎，云路列斑麟。",
            "欲见神君面，连朝礼北辰。"
        ],
        "notes": "",
        "id": "b01a835b7e7e799c15ec82f2dbbe41b1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "玉晨口占",
        "preface": "",
        "paragraphs": [
            "风鸣长史升天柏，草护仙翁瘗剑茔。",
            "瑞像殿前亡马迹，养龙池上有鼍鸣。"
        ],
        "notes": "",
        "id": "1a63757cc9aa39e827e693f61fcb9343"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "华道士白胭脂",
        "preface": "",
        "paragraphs": [
            "萧史水银粉，番女红蓝花。",
            "狂奴爱风调，脂泽遂成家。",
            "镜开青峡月，衣近赤城霞。",
            "欲下人间世，槲林栖晚鸦。"
        ],
        "notes": "",
        "id": "4ed0486bdc762e621ee9d69407fae171"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "云树重重和泪吟，故宫遗庙有知音。",
            "秦吴万里皆芳草，染到山花恨最深。"
        ],
        "notes": "",
        "id": "661ece86e180f9264be81a6f9b837ebf"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "新柳",
        "preface": "",
        "paragraphs": [
            "长条导幽情，浄色穿户牖。",
            "酸风酽如醋，少待浓似酒。",
            "飐飐金丝垂，满眼遮老丑。"
        ],
        "notes": "",
        "id": "202ad253fbd5a2f40cc106a8844163ec"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "王道士庵",
        "preface": "",
        "paragraphs": [
            "出家才二十，小筑契初心。",
            "水浸篱根冷，苔封井臼深。",
            "狖啼天惨惨，犬吠月阴阴。",
            "又踞藜床座，焚香鼓内琴。"
        ],
        "notes": "",
        "id": "1bfa24da5a499c1d16ee634cc9439119"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "南华阳洞",
        "preface": "",
        "paragraphs": [
            "稽首游名山，驾言入华阳。",
            "南洞极秘怪，松草泉水香。",
            "曲几妙隶画，残碣刊灵章。",
            "俛首试一闚，冷风袭绡裳。",
            "守庵敬爱客，暖我紫术汤。",
            "遗我鹅眼钱，云是洞所藏。",
            "往有寻幽徒，入见黄金墙。",
            "侈心或已起，几受奇鬼戕。",
            "身傥获会遇，敢恨飞蓬霜。",
            "更丐一片土，小筑安闲房。",
            "朝披神芝图，暮试{扟扌=饣}饭方。"
        ],
        "notes": "",
        "id": "bcd16bf570f0fdee763a38941f25d221"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金牛洞",
        "preface": "",
        "paragraphs": [
            "凌兢下危梯，俯伛生深穴。",
            "回身避云雾，偃面视日月。",
            "药苗护谽谺，竹节截㠔嶭。",
            "安知幽蹊下，有此大奇绝。",
            "金牛铲光景，仙牒尚可阅。",
            "岗头春已半，枸杞如点血。",
            "便恐颠风兴，横吹石崖裂。"
        ],
        "notes": "",
        "id": "375743c96f87cab50a883b14f11ef644"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其一",
        "preface": "",
        "paragraphs": [
            "受箓坛前云更长，春风漠漠杏花香。",
            "峰回路转无人处，恰见天书字数行。"
        ],
        "notes": "",
        "id": "5905de7a1a8945f6e3c7cffc90742766"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其二",
        "preface": "",
        "paragraphs": [
            "竦楶雕珉万万层，云头晃晃现觚棱。",
            "野人自爱幽深景，只是寻常不见僧。"
        ],
        "notes": "",
        "id": "6f430f537d9749a5a6b651daef9d2979"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其三",
        "preface": "",
        "paragraphs": [
            "道院中间沐发容，施来元自赞皇公。",
            "君能百拜香烟下，不怕丹琼路不通。"
        ],
        "notes": "",
        "id": "64f55d6ea3e6281f78c00247064ee343"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其四",
        "preface": "",
        "paragraphs": [
            "虫蛀黄连彻夜焚，秦谣楚诵少人闻。",
            "近前欲问新宫信，鹤带灵芝入暮云。"
        ],
        "notes": "",
        "id": "6468991f680b3c7231da9120c419694e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其五",
        "preface": "",
        "paragraphs": [
            "带浅人家隠树深，嫩晴天色弄云阴。",
            "好风袅袅穿林去，吹散松黄似鬰金。"
        ],
        "notes": "",
        "id": "a16e3cd4d06a848593abfb4bf473d54d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其六",
        "preface": "",
        "paragraphs": [
            "遨游自是不思归，花气蒸衣气力微。",
            "抛弃文书亡俗累，岭猿吟后闭山扉。"
        ],
        "notes": "",
        "id": "86072688c382d55eed93d7dab8e3ec1a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其七",
        "preface": "",
        "paragraphs": [
            "天风稳送步虚声，杂和漫山桧柏鸣。",
            "远望山腰多白石，细看知是野人行。"
        ],
        "notes": "",
        "id": "895db682058b34951e91b6f15bd49cfc"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其八",
        "preface": "",
        "paragraphs": [
            "中峰道士蕊珠丹，曾与神仙玉炼颜。",
            "见说醉来烧隠诀，药炉萧瑟卧空山。"
        ],
        "notes": "",
        "id": "11176f27d62781700fca794a4c43705d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其九",
        "preface": "",
        "paragraphs": [
            "紫阳道院古丹青，恨渠犹画化胡经。",
            "晚香灭没人归后，自有天风撼玉铃。"
        ],
        "notes": "",
        "id": "680e4adb47f8d2d24ea55c69d3ed8668"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山行行歌十首  其一〇",
        "preface": "",
        "paragraphs": [
            "砌穴萧森隔土桥，项梁城颂最萧条。",
            "羽衣歌此招魂魄，直送旛旗上九霄。"
        ],
        "notes": "",
        "id": "f74a75dc94f50e54ddb14cfa39987619"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "壬戌春日",
        "preface": "",
        "paragraphs": [
            "自从忧患长精神，兀坐斋房过了春。",
            "凿落盏干官烛暗，樗蒲齿龀旅囊贫。",
            "皇天老眼非尘世，白日闲愁自替身。",
            "一段风光好如画，未须全与路行人。"
        ],
        "notes": "",
        "id": "a0b927b699477c88b047d6836717e4ba"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "至荆公墓  其一",
        "preface": "",
        "paragraphs": [
            "一丈荒坟上，悠悠落日斜。",
            "子孙来祭后，守墓扫松花。"
        ],
        "notes": "",
        "id": "be849f3de2cfdd212e35974c2f86041d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "至荆公墓  其二",
        "preface": "",
        "paragraphs": [
            "野老从余话，文公在半山。",
            "蹇馿追不及，落日寺深关。"
        ],
        "notes": "",
        "id": "2ca5ca0be67555bc01cb1109f576e600"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "至荆公墓  其三",
        "preface": "",
        "paragraphs": [
            "年少坐谈玄，钟山直北边。",
            "春风吹梦过，泪浥旧貂蝉。"
        ],
        "notes": "",
        "id": "391a74541c30d3c1a49c99a40681fc8f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "至荆公墓  其四",
        "preface": "",
        "paragraphs": [
            "守法曾丞相，能文陆左丞。",
            "风流如未泯，应作寺中僧。"
        ],
        "notes": "",
        "id": "3c15be28f312b00b5e2e9eaa51fb08f3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "出白下",
        "preface": "",
        "paragraphs": [
            "南朝禁籞夕阳明，犹与游人作队行。",
            "烟满天渊池上路，菜花黄尽绿阴成。"
        ],
        "notes": "",
        "id": "bee8311f5eac8e4aaba245c8196c9ecf"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "游栖霞四首  其一",
        "preface": "",
        "paragraphs": [
            "破晓逗苦雾，客鼻何酸辛。",
            "山中气候异，初日如烛银。",
            "田间石兽多，知是肉角麟。",
            "古苔半皴腹，化作苍龟鳞。",
            "两柱既岌嶪，众碑亦嶙峋。",
            "幽涂得奇观，未敢辞埃尘。",
            "连年抱离忧，百嗟亡一呻。",
            "花委鬓毛晚，草夺袍色春。",
            "愁中书椟失，梦里歌钟陈。",
            "穷愁著文字，屡被同行嗔。",
            "同行不相知，而况悠悠人。"
        ],
        "notes": "",
        "id": "bab639f598c8e4bf335916d37c497e57"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "游栖霞四首  其二",
        "preface": "",
        "paragraphs": [
            "吾与空门友，相扶历芳甸。",
            "天机久深妙，梵本亦贯穿。",
            "徐驰得幽欣，济胜惬孤愿。",
            "宿芽发轻苞，寒卉抱短艳。",
            "鹿走风生林，僧归云入殿。",
            "寺从齐梁来，诸彦题品遍。",
            "安知千岁后，未叹陵谷变。"
        ],
        "notes": "",
        "id": "d011013b684742988761e5ba2d7f2262"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "游栖霞四首  其三",
        "preface": "",
        "paragraphs": [
            "优尼制铜觉，欲住女主龄。",
            "主称金轮王，录在华严经。",
            "而舍觉富贵，爱慕涂椒馨。",
            "月黯回心院，妖魂啼窈冥。",
            "僧人弗知此，独受一峰青。",
            "分减傥及我，终岁栖林坰。"
        ],
        "notes": "",
        "id": "4aafcf7495f2ea1bb1df308309c8d6ed"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "游栖霞四首  其四",
        "preface": "",
        "paragraphs": [
            "府帖昨夕下，许奉半月急。",
            "遂作兹山游，惘怳忧思失。",
            "古迹堕榛莽，久久失修葺。",
            "南唐石塔好，岿然对人立。",
            "高碣缠蛟龙，奇画耐风日。",
            "明旦丹阳路，万感当毕集。",
            "说似石翁婆，皆须为余泣。"
        ],
        "notes": "",
        "id": "42fe569d62978c84efb905e1982d433b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "再如金陵",
        "preface": "",
        "paragraphs": [
            "再踏江东路，词穷不复论。",
            "江泥沾苦泪，津鼓聚归魂。",
            "庾信因愁老，陶潜为酒存。",
            "孤踪虽落魄，不敢望明恩。"
        ],
        "notes": "",
        "id": "e0be667bf44bc147cd241fbc0784d3b8"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "道中望茅山有感",
        "preface": "",
        "paragraphs": [
            "危亭对名岳，毕景扶钩栏。",
            "白鹭伺察过，低昂若弓弯。",
            "去岁负笈游，最住元符间。",
            "栎林带修竹，清派流珊珊。",
            "离留叫昼静，洞天生春寒。",
            "伟哉老宗师，作屋云雨端。",
            "竟为杀虫蚁，不活升龙鸾。",
            "遗体但解蜕，故宫亦烧残。",
            "今创已半旧，万柱扶玄坛。",
            "遂以两不借，一筇履巑岏。",
            "入宅问玉斧，采芝投金环。",
            "墨沼篆结字，丹台气成盘。",
            "将谓便隠遁，遽尔罹间关。",
            "夷甫麈尾堕，荀令香炉闲。",
            "再获望奇秀，恍然神观还。",
            "如见大仙伯，被发绿映山。",
            "两君控鹄从，俱著汉小冠。",
            "俗累当复驰，煮药鼎欲翻。"
        ],
        "notes": "",
        "id": "c0922976535dadf2ccf84739d8084c97"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "病起写怀",
        "preface": "",
        "paragraphs": [
            "夕阳蔽天涯，望望不见家。",
            "牛斗象纬微，咄咄空嗟咨。",
            "此时将细碎，说与枝上花。"
        ],
        "notes": "",
        "id": "e9e912e10ee081b2f2aeefd81ec08974"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送友人入浙",
        "preface": "",
        "paragraphs": [
            "小县登楼上，依稀是去年。",
            "更阑吹短笛，饮散觅归鞯。",
            "丹叶标寒渡，黄花羃野田。",
            "重来吊古地，为拊石羊肩。"
        ],
        "notes": "",
        "id": "81ce541ebd086eff4b6885d6748b9365"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "辘轳体",
        "preface": "",
        "paragraphs": [
            "野人无事时，常诵极玄诗。",
            "写遍千山寺，吟行九曲溪。",
            "谁为补天手，同是决云儿。",
            "欲去无人问，今霄醉似泥。"
        ],
        "notes": "",
        "id": "f9db88e47f2fe2edf4f4526770995784"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其一",
        "preface": "",
        "paragraphs": [
            "孙伯陵头水最悲，蒋侯庙下月来迟。",
            "夜深行客心惊恐，猿挂晋朝枫树枝。"
        ],
        "notes": "",
        "id": "65caec072a56c416fd95fab28208f6cd"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其二",
        "preface": "",
        "paragraphs": [
            "司马家儿持酒杯，天星亦下浇崔嵬。",
            "当时若便效牛饮，定有孟津师旅来。"
        ],
        "notes": "",
        "id": "874a95b82dc6859db5f4b8f74f8c5308"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其三",
        "preface": "",
        "paragraphs": [
            "愁看幕府夕阳边，那更鸡笼在目前。",
            "跋扈飞扬只如此，登临那得不酸然。"
        ],
        "notes": "",
        "id": "0089364c6690aeef344af138f2f0d7d5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其四",
        "preface": "",
        "paragraphs": [
            "杳杳旧踪寻不得，茫茫遗恨有谁穷。",
            "长安败绩谁怜汝，灞上收声未到公。"
        ],
        "notes": "",
        "id": "96bc40dd4eaca7e55389a10a53dfa857"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其五",
        "preface": "",
        "paragraphs": [
            "琵琶未尽使人嗟，泪洒华林御苑花。",
            "今日闻韶无处所，雁烟蛩雨属他家。"
        ],
        "notes": "",
        "id": "8bff26b0970a0671a50ee30ebc2d15f9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵怀古六首  其六",
        "preface": "",
        "paragraphs": [
            "江水无情碧草春，北朝留住老词臣。",
            "子规啼向青枫树，为尔离乡去园人。"
        ],
        "notes": "",
        "id": "0e814cf04268e61847d6ddd2916f5a3c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "江南曲四首  其一",
        "preface": "",
        "paragraphs": [
            "露下五愿秋，雨打三杨愁。",
            "齐梁才子多，埋在青山头。"
        ],
        "notes": "",
        "id": "34ec7d0fc5bbfc811866e97e2f9407ec"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "江南曲四首  其二",
        "preface": "",
        "paragraphs": [
            "郎与新欢浓，侬与旧欢熟。",
            "懊恼对行人，当为歌艳曲。"
        ],
        "notes": "",
        "id": "37245bea6a4ba7f84b94afbdf0b71cdc"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "江南曲四首  其三",
        "preface": "",
        "paragraphs": [
            "孤馆闻啼鶑，日暮脂粉薄。",
            "芳醪似泥贱，那得不行乐。"
        ],
        "notes": "",
        "id": "68bd19ee84f3cbb37cb66525617ea6a2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "江南曲四首  其四",
        "preface": "",
        "paragraphs": [
            "雨认巫山气，江通淫预情。",
            "相逢未多时，秋花开古城。"
        ],
        "notes": "",
        "id": "1e88551067d683262b381e39192aeb67"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吴中秋日",
        "preface": "",
        "paragraphs": [
            "郊原落叶已离离，尚有孤花闯短篱。",
            "小醉不成怜病后，苦吟未了说愁时。",
            "鬭鸡走狗爰丝喜，临水登山宋玉悲。",
            "豆角已收无别事，待同野老赴襟期。"
        ],
        "notes": "",
        "id": "00bd355659b494421637e0627ed97600"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "野蔷薇",
        "preface": "",
        "paragraphs": [
            "娟娟篱头花，白白间绿叶。",
            "明光裁贩袴，不掩游子屧。",
            "余春背人去，乞与弄芳蝶。",
            "感我万古心，离离不相接。",
            "我行田野间，落魄何所挟。",
            "犹能自撑拄，使气学汉侠。",
            "悠然芳草畔，见此衣逐妾。",
            "罗帷未生梦，粉面反成怯。",
            "幽香薰倒人，山麝火初熁。",
            "长亭或相思，如见玉蹀躞。"
        ],
        "notes": "",
        "id": "4950f4eb5c5320c6151392c032f87e80"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "狼山",
        "preface": "",
        "paragraphs": [
            "吾母祷于山，生我偃蹇身。",
            "卅八始入寺，所天俱不晨。",
            "归人复何之，所愿清战尘。",
            "勿复论衔钩，去作瑞世珍。"
        ],
        "notes": "",
        "id": "ca44c06c32629913356f28c038b8d99a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "何人弹阮咸，故故轻手摘。",
            "弹作乌夜啼，此意我所恻。",
            "南朝有帝子，作牧号侯伯。",
            "著身疑嫌间，生意日偪仄。",
            "爱妾闻啼声，改镇颁竹册。",
            "或云长安吏，性命在顷刻。",
            "小妇闻啼声，赦令敷大泽。",
            "身虽不肖甚，幼小著苍帻。",
            "再转作县佐，欲塞父祖责。",
            "濡墨决疑讼，行朱慰冤魄。",
            "群凶见之怒，极意便刳磔。",
            "首沮隶阳桥，公议亦已格。",
            "痛掠及库胥，指作盗钱贼。",
            "胥既窘椎凿，手堕面愈黑。",
            "书款自诬伏，身竟遭刻画。",
            "酷毒一如斯，谁谓彼无策。",
            "谤书入外台，遂坐使者劾。",
            "牵连入冶城，五载穷惨礉。",
            "陈词叫穹旻，哀恸人叵测。",
            "若无磊落者，谁肯为昭白。",
            "翻思受祸时，何但铩羽翮。",
            "愁冤传里巷，泣涕到臧获。",
            "嫠母偕妻孥，惘惘望秋色。",
            "岂料今日下，置酒设豚拍。",
            "听此哀丝鸣，但呼说不得。",
            "月明客已去，庭宇鸣哑哑。",
            "世人见慈乌，唾笑满阡陌。",
            "谁知事乘除，祸去反为福。",
            "苍苍上林枝，当去作谢客。"
        ],
        "notes": "",
        "id": "623fca9be46a8f150c572278138d9878"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠赵子野歌",
        "preface": "",
        "paragraphs": [
            "与君虽为外兄弟，语话寻常见肝肺。",
            "自从不见半年余，每望吴云辄流涕。",
            "苹溪松江同一波，半年不见当奈何。",
            "长安市上相就处，弟能起舞兄能歌。",
            "兄今赐第南薰殿，满戴宫花上林宴。",
            "弟归便著堕游冠，他时山中傥相见。",
            "吴王台畔杨柳黄，吴姬对坐调丝簧。",
            "阿兄自对吴云坐，呼弟不来应断肠。",
            "书来不应寄他物，只要秋林一双笛。",
            "当使蛮奴月下吹，此时此夜须相忆。"
        ],
        "notes": "",
        "id": "4856081fa40de708d8597cb493b61d62"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "古琴歌",
        "preface": "",
        "paragraphs": [
            "山人袖携古琴来，形模拙丑腹破穿。",
            "上两金字亦残漫，自云得自十年前。",
            "十年前宿野店间，野店岑寂无炊烟。",
            "只将百钱乞翁媪，回买湿薪煨涧泉。",
            "老翁持出一木段，刀痕凿痕斧痕满。",
            "秀才望见三叹羡，学琴以后何曾见。",
            "此是成都雷氏为，揩摩雷字分明现。",
            "持归修治调曲成，曲成他人不肯闻。",
            "初弹羑里可释憾，再鼓广陵如雪冤。",
            "将归古操次第传，龙入我舟何可怜。"
        ],
        "notes": "",
        "id": "a0916c7441566c1e66b4dec9d7866eb1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "忆昔",
        "preface": "",
        "paragraphs": [
            "忆昔在童初，身轻俗累无。",
            "云霞明道服，日月缀僊都。",
            "屑玉三危露，泥金一丈符。",
            "遨游即阊阖，佩带或昆吾。",
            "学语闚真诰，谈玄校易图。",
            "竹间时搏拊，松下亦樗蒲。",
            "谪堕归岩壑，庸凡近仆奴。",
            "极知方匿景，何敢遽抟扶。",
            "请命书盈纸，祈真泪迸珠。",
            "但能觇帝座，不恨守天厨。",
            "谴巨知难逭，心安敢自诬。",
            "相随有芒屦，还欲化双凫。"
        ],
        "notes": "",
        "id": "1dadcd51442eb5b359dc52bfd05f2d87"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊尧章",
        "preface": "",
        "paragraphs": [
            "相逢萧寺已累然，自咏离骚讲太玄。",
            "极目旧游犹白石，伤心孤冢只苍烟。",
            "儿从外舍收残稿，客向空山泣断弦。",
            "帝所修文与张乐，魂兮应是到钧天。"
        ],
        "notes": "",
        "id": "43ac855b7eafddb738d982f525ab94f5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "望见山樱媚短岑，翻然便悔出家林。",
            "坏车杀马空嗟晚，裂芰焚荷直到今。",
            "笋蕨久为归去计，云烟无复旧来心。",
            "平生最爱花浓淡，看了斜阳看暝阴。"
        ],
        "notes": "",
        "id": "26781b0653e487321349db54698d7cb6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "夜归",
        "preface": "",
        "paragraphs": [
            "还山迫暮夜，枕石吟下眠。",
            "梦作童子日，采花弄寒泉。",
            "回身在人世，欲去尘网缠。",
            "永谢欢乐情，把袂入紫烟。"
        ],
        "notes": "",
        "id": "28553ed9908032e22e30a4ad403c0a7c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送道友归",
        "preface": "",
        "paragraphs": [
            "浮云起足下，是子欲归家。",
            "藏室收芸蠹，丹房扫箭砂。",
            "时闻捣药鸟，啼向款冬花。",
            "莫使山童去，惊飞逐乱鸦。"
        ],
        "notes": "",
        "id": "b7ecb96c2ecfa92fd8808f89b8b05df1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "黄龙洞",
        "preface": "",
        "paragraphs": [
            "一从负图与负舟，天公閟之居灵湫。",
            "重瞳胼手久不作，苍苔古木两漠漠。",
            "朝来石磴鳞鳞湿，如觉蜿蜒为人出。",
            "甘霖未苏焦卷多，相候吴云莫相失。"
        ],
        "notes": "",
        "id": "6fcf091b066cade6dc8f72161ee62127"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "归憩仁王寺",
        "preface": "",
        "paragraphs": [
            "重到招提未觉迟，钵单初副袷衣时。",
            "僧房斋院门门闭，梅子枇杷树树垂。",
            "蚁荫经幢求托化，龙缠佛座学慈悲。",
            "长年无事闲来此，坐对空山讽小诗。"
        ],
        "notes": "",
        "id": "40b5ff8726767076078ec8c3aed4a6dd"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "下竺",
        "preface": "",
        "paragraphs": [
            "静看唐人刻，相连坐石阴。",
            "鸟啼留客意，果熟住山心。",
            "野水流诗叶，天香袭道林。",
            "云根有桂子，应待月中寻。"
        ],
        "notes": "",
        "id": "ea99b4c84a57dd355caf7b9612309ba2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "七言",
        "preface": "",
        "paragraphs": [
            "云竺前头即御园，小风斜雨入梅天。",
            "放歌偃蹇如圆泽，古貌昂藏若稚川。",
            "寻得数行天宝字，破他一夜草堂眠。",
            "此生更要穷经论，惆怅高人旧石筵。"
        ],
        "notes": "",
        "id": "d6b46668a288b5fa045d02bf48d56795"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "过葛天民新居",
        "preface": "",
        "paragraphs": [
            "为忆空山雨，因嗟短鬓霜。",
            "幅巾终日仄，侍女古时妆。",
            "乌臼残林外，丹砂旧井旁。",
            "不留禅月画，只踞净名床。",
            "湖镜秋容淡，云庄晓露香。",
            "汲泉须透脉，种果便成行。",
            "使鹤过村店，携孥上野航。",
            "极知秦外叟，全似贺知章。",
            "对佛称居士，翻经悟法王。",
            "自将诗检校，犹与竹商量。",
            "嗟我浑无頼，非公不作狂。",
            "莫移松下石，老子要乘凉。"
        ],
        "notes": "",
        "id": "5f20ad6b314e3312cbb5c938d7aad6a6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "十月过凤山舟回入项王祠用前韵",
        "preface": "",
        "paragraphs": [
            "坠叶浓于染，孤花净似霜。",
            "溪山如有待，朱粉玄施妆。",
            "胜境如天上，雄鸣自帝旁。",
            "工陈白玉琯，人坐紫金床。",
            "古兕称春酒，灵虬换夕香。",
            "风筝犹有韵，星弁忽分行。",
            "念此锄榛垄，频来渡苇航。",
            "欲挥终极泪，只废苦吟章。",
            "慨慷辞欢伯，英雄忆愤王。",
            "逝骓嗟弗及，撞斗恨难量。",
            "起舞何劳短，行歌未要狂。",
            "断云将落日，千古助哀凉。"
        ],
        "notes": "",
        "id": "086b892a9ae63556b41f251fe7505ad3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送蜀客",
        "preface": "",
        "paragraphs": [
            "都市今重到，文园更倦游。",
            "依依返穷峡，得得上归舟。",
            "往事深能忆，沈疴久合瘳。",
            "行经古祠庙，应酹旧山丘。",
            "梁甫遗馨在，降牋杀气浮。",
            "白衣犹肯出，黄里不包羞。",
            "一听巴人曲，多贻汉玺忧。",
            "花蒙尘漠漠，苑抱水悠悠。",
            "蠢尔狂童辈，俱为灭族囚。",
            "坤维元自正，栈阁未应修。",
            "管乐谁能并，卿云亦可俦。",
            "时哉著梼杌，聊以畔牢愁。",
            "硉矹重开险，销沉万垒秋。",
            "堂留石室画，歌尚竹枝讴。",
            "寒蚻催逋客，啼鹃识故侯。",
            "屈沱尝角黍，岷岭看牵牛。",
            "从此多谈䜩，逢谁共劝酬。",
            "近前持砚削，成列抱箜篌。",
            "近岁安枢相，宣威在益州。",
            "君归如访谒，朝论必咨诹。",
            "列圣方垂统，群公亦好修。",
            "焚烧已郿坞，诛殛到讙兜。",
            "虎豹参差束，魑魖次第投。",
            "衣冠通海峤，干羽格蛮陬。",
            "江寇何劳服，淮田亦粗收。",
            "旌旃仍使传，炮烙任兜鍪。",
            "玄象摧天狗，昌陵控玉虬。",
            "嗟嗟几上肉，断断幄中筹。",
            "贡锦资藩辅，缄辞告帝谋。",
            "声名与勋烈，应逐汉江流。"
        ],
        "notes": "",
        "id": "553b94b7bc3549ae6e347dca7240b8f8"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "戊辰感事二首  其一",
        "preface": "",
        "paragraphs": [
            "久要和平福，须宽次第刑。",
            "诸公善调壹，熙祚必清宁。",
            "夹道焚香拜，今知病酒醒。",
            "谩劳双鬓白，何止故山青。",
            "妖纬朝沉彩，非烟夜透扃。",
            "愿同臧获列，齐寿八千龄。"
        ],
        "notes": "",
        "id": "8d7dca9d18d29984c7c2323ec6dc5534"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "戊辰感事二首  其二",
        "preface": "",
        "paragraphs": [
            "幕府才方盛，军师意最高。",
            "何年燕巢木，几处马腾槽。",
            "驰骋心方壮，指麾身更劳。",
            "周诗歌劳徕，费誓说逋逃。",
            "行阙占风角，穹庐拜羽旄。",
            "飞腾真有种，淡泊正相遭。"
        ],
        "notes": "",
        "id": "50a2f262e27f11da859c069d3b10dc2c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山居书事",
        "preface": "",
        "paragraphs": [
            "荼䕷架倒无人架，全似老夫狂醉时。",
            "昨夜一场溪雨横，又漂苔藓到花枝。"
        ],
        "notes": "",
        "id": "a15d04c13e598a84494c331249d14d3c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "天柱青峩峩，石笋危不堕。",
            "晃晃银云收，谁子开玉锁。",
            "崩腾放闸水，煜爚入洞火。",
            "神境偕灵休，乃欲搜碎琐。",
            "媿彼朽浊颜，一得在无我。",
            "致彼老铸凝，披褐迎路左。",
            "愿留护银铛，被叶盘礴裸。",
            "玉𥫽付九虎，游宴升嶪峨。",
            "为言子速去，勤苦悔坎轲。",
            "反朴招太和，当免运劫祸。",
            "恸哭出青松，残龄其或可。"
        ],
        "notes": "",
        "id": "2c4bbdf1727cc8b59fcfe10849a44e8d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题喻玉泉家亦可乐亭",
        "preface": "",
        "paragraphs": [
            "先生亭非伯夷筑，亭柱亦用秋山竹。",
            "但令家有满架书，何虑妻儿少𫗴粥。",
            "朝来相对亭上宾，洙泗尺度羲皇人。",
            "先生已死名不泯，常与此亭作标准。",
            "后来邻触阏伯怒，仆夫预起池鱼虑。",
            "拆亭拆亭先拆柱，有孙抱柱出烟去。",
            "三十年余复改观，有孙如此不待赞。",
            "似鲁灵光偶不全，令人见此空三叹。"
        ],
        "notes": "",
        "id": "dccca1533fc16d53a308ff83ff197937"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "病后",
        "preface": "",
        "paragraphs": [
            "风灯露水两茫然，莫为欢华少壮年。",
            "无病更须求药物，爱闲犹要觅缗钱。",
            "此生身世揶揄里，末路光阴泣涕前。",
            "快出囊中餐玉法，白云深处日高眠。"
        ],
        "notes": "",
        "id": "8465dd7c1a63c7e21f81294dfadd8e00"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "上冢",
        "preface": "",
        "paragraphs": [
            "蒸鱼燔肉当好羞，北面百拜如有求。",
            "愿身长健儿孙好，岁岁此日烧松楸。",
            "纸钱灰尽泪不尽，孤也虽在犹拘幽。",
            "沄沄金盖山下水，相送直过龙湾头。"
        ],
        "notes": "",
        "id": "0bbb9da6e93de6dba91d6380fe16d5fb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人归苕溪",
        "preface": "",
        "paragraphs": [
            "愤王祠庙桃花下，愁苦看春又隔年。",
            "今夜白苹风更恶，去时须傍采菱船。"
        ],
        "notes": "",
        "id": "8bd0f77f8382eea30945add95996564d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "欧阳琴歌",
        "preface": "",
        "paragraphs": [
            "呜呼个是文忠琴，呜呼此琴今尚存。",
            "堂中图书散失尽，留得七弦传子孙。",
            "六言自书书在腹，古锦梅花留不得。",
            "嗣孙贤者能忍贫，不向豪家博珠玉。",
            "初鼓如撼昭陵松，巩原流水青溶溶。",
            "三宗龙衮在帝左，曾把钧天赐与公。",
            "再鼓似播清颍水，只将漱流肯洗耳。",
            "曾苏两生招不来，自写新声付儿子。",
            "尧囚山，舜放野，自兹以下不平苦。",
            "与君所得妇女谤，此日一洗清万古。",
            "小儒昔诵五季传，颇讶春秋体微变。",
            "今来再听七弦琴，南薰遗制喜复见。",
            "浮云流尽白日逃，何用广陵与离骚。",
            "谱成只度欧家曲，秋声赋共庐山高。"
        ],
        "notes": "",
        "id": "36007a7817da01c5eadb1b0990a168c3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "归姑苏",
        "preface": "",
        "paragraphs": [
            "旧巢已是别人门，梅自萧疏柳自昏。",
            "河北谤来须混俗，江东谳就欲招魂。",
            "故王未纳耶溪女，越相先寻泽国村。",
            "怀古感今吟不尽，一双清泪落醨樽。"
        ],
        "notes": "",
        "id": "7342d58d1fc892f5c9393589b6ac3c90"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "晨起",
        "preface": "",
        "paragraphs": [
            "闭门不与俗人交，玄晏春秋日日抄。",
            "清晓偶然随鹤出，野风吹折白樱桃。"
        ],
        "notes": "",
        "id": "ed6b0c52638e493a4645dfe4e7576f74"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "磵上小饮",
        "preface": "",
        "paragraphs": [
            "方坐爱蠲洁，俯窥为回萦。",
            "汲汲雨露泽，悠悠江海情。",
            "引之灌蔬圃，亦足发光晶。",
            "陶然未须去，于焉潜我名。"
        ],
        "notes": "",
        "id": "040b2304899d50c10641d6a7318b00b9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送道人归华阳",
        "preface": "",
        "paragraphs": [
            "山中无酒禁，户户有松醪。",
            "旋汲泉炊饭，多挑笋助庖。",
            "天灯将出现，野月未能高。",
            "忆我初游日，先将石洞敲。"
        ],
        "notes": "",
        "id": "1269d3705c39353898e59b7d4f93c963"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄茅山道友三绝  其一",
        "preface": "",
        "paragraphs": [
            "伏事三茅过一生，痴心不望羽车迎。",
            "旧时手种黄龙子，今解升云入太清。"
        ],
        "notes": "",
        "id": "2e78090551d13d5905255f2be687f3a0"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄茅山道友三绝  其二",
        "preface": "",
        "paragraphs": [
            "九锡碑亭日欲曛，有人趺坐对炉薰。",
            "凭谁传语桓司马，句曲山中只白云。"
        ],
        "notes": "",
        "id": "c635cf1776d6278487e9e42353c35201"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄茅山道友三绝  其三",
        "preface": "",
        "paragraphs": [
            "蕊珠宫女傍瑶屏，自把韦编问姓名。",
            "回到人间无一事，紫阳花下白鸡鸣。"
        ],
        "notes": "",
        "id": "f7b4826681cd3bf55f78705f8d0d5daa"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "秋日孤山道院",
        "preface": "",
        "paragraphs": [
            "孤山有何好，修竹隠楼居。",
            "人在秋云杪，香凝午醮余。",
            "芳林多落果，灵沼少惊鱼。",
            "归棹闻歌咏，犹如学步虚。"
        ],
        "notes": "",
        "id": "84284688ea1b31c774a1a4ddb8d520bf"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄韩涧泉",
        "preface": "",
        "paragraphs": [
            "穷冬孤陋只书痴，肯为凶荒强忍饥。",
            "师友渊源似公者，舆台贫贱亦安之。",
            "人来山县犹须债，雨映茅簷但要诗。",
            "欲诣楼居无逸步，要从老手化神奇。"
        ],
        "notes": "",
        "id": "072a606795c84f1f8131ef2fa461dc69"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "访梅二首  其一",
        "preface": "",
        "paragraphs": [
            "起看重雾白漫漫，畧见春风在树间。",
            "傍水出篱犹未快，淡烟微雨又青山。"
        ],
        "notes": "",
        "id": "6cfc702cce8120c741b55d09864044ab"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "访梅二首  其二",
        "preface": "",
        "paragraphs": [
            "幽花堕在石根傍，几欲移将近草堂。",
            "草草一尊聊尔尔，跨馿归去月荒凉。"
        ],
        "notes": "",
        "id": "937359078730350ef410ade380f31708"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "呈巩睡翁",
        "preface": "",
        "paragraphs": [
            "家本汶阳县，累世事耕蚕。",
            "室庐既焚荡，飘零住江潭。",
            "幼及识故老，颇闻乡里谈。",
            "最盛阳和时，梨杏春酣酣。",
            "岱宗富栝柏，孔林存欃檀。",
            "乡闾鼎其中，实号玉檐檐。",
            "去年拜睡翁，知是山堂孙。",
            "渊流京洛旧，尺度欧梅间。",
            "昨梦返故里，有翁作司南。",
            "俚语驰寄之，何以镌冥顽。"
        ],
        "notes": "",
        "id": "2d33573c0fb0297d0f7a4c153a913cbc"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "石林",
        "preface": "",
        "paragraphs": [
            "苍苍一林石，零散少存者。",
            "分携多子孙，不胜落田野。",
            "虚堂有天就，乃在绝壁下。",
            "存者宁非真，散者亦已假。",
            "相君久藏山，远客初系马。",
            "幽玩埋莓苔，孤嘀坐梧槚。",
            "方咏兹游清，未敢泥风雅。"
        ],
        "notes": "",
        "id": "cb08c705aa36d34d0dee7294bf5df0f7"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句四首  其一",
        "preface": "",
        "paragraphs": [
            "巾车初扣槿花篱，物物来前总要诗。",
            "一句坐来模写了，雨鸠飞下老梅枝。"
        ],
        "notes": "",
        "id": "154cc6d7972827a528886ec16d531ad2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句四首  其二",
        "preface": "",
        "paragraphs": [
            "纱笼解散坐门畿，生怕逢人索接篱。",
            "朝雨洒来山更净，舂锄恰好到方池。"
        ],
        "notes": "",
        "id": "01737d12f36092a8d50516e2c092d248"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句四首  其三",
        "preface": "",
        "paragraphs": [
            "解呼威羽归丹穴，可缚单于献汉宫。",
            "四面八方笼不住，许来分坐此山中。"
        ],
        "notes": "",
        "id": "3c1743eae97cf7c6d64f8a20a8f253e7"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句四首  其四",
        "preface": "",
        "paragraphs": [
            "隔林八十厖眉叟，理竹疏泉过一生。",
            "见说石林身健日，把书只在石中行。"
        ],
        "notes": "",
        "id": "5889e1f702b48dc736c0c270a6d1c3ac"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "客中",
        "preface": "",
        "paragraphs": [
            "客中时序又怱怱，孤坐初春小雨中。",
            "弄水攀松去年事，令人忆杀洞霄宫。"
        ],
        "notes": "",
        "id": "3bbbad910d76650797c14304786155f9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "山乐官",
        "preface": "",
        "paragraphs": [
            "山乐官，尔谁魂，逃河入海俱奔奔，伶伦梨园何可论。",
            "山乐官，予欲尔兮无言。",
            "如有言，为余歌云门。"
        ],
        "notes": "",
        "id": "e9e729038c1a85b0658d6e7a4bb0fecf"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "鸟媒",
        "preface": "",
        "paragraphs": [
            "一自弋者篡，冥飞亦云多。",
            "庖牺网未收，同类如予何。",
            "已噤伐斧篇，去去依女萝。"
        ],
        "notes": "",
        "id": "2921dbace2e73f185732e569d0b2c995"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "和涧泉赋山楹",
        "preface": "",
        "paragraphs": [
            "共惟古至人，用意事物表。",
            "一丘谩摧残，八极自围绕。",
            "不劳日月运，坐见岁时了。",
            "鲁梦久不作，楚赋那遽晓。",
            "既烦匠氏来，谁谓此山小。",
            "云衣方纷敷，雪干复夭矫。",
            "沐浴抱归藏，乐甚忧悄悄。"
        ],
        "notes": "",
        "id": "11e86d8f4e729fa4b7ab9b2591fe85de"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "重经洞霄",
        "preface": "",
        "paragraphs": [
            "曩既负幽讨，今敢萌遐心。",
            "扶桑下阳驭，砮磬浮空林。",
            "琼台渺詄荡，蕊珮栖高深。",
            "屡见仙骥舞，遥聆玄女吟。",
            "如遂覩开辟，那复忧崎嵚。",
            "抱关职贵重，启闭非所任。",
            "灵飚掣虬户，同此琅琅音。",
            "愿并翠绡水，写之朱丝琴。"
        ],
        "notes": "",
        "id": "50f85b16cc321fc5ad40d51332b7aa94"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "嵌空才入泉潏潏，隔凡倒悬若锥立。",
            "道士云是闾丘公，入向华阳便门出。"
        ],
        "notes": "",
        "id": "d70bc4347eb7011c623395ccbe8640e2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "岸帻",
        "preface": "",
        "paragraphs": [
            "岸帻坐亭皋，休嗟命不遭。",
            "通幽文似呪，招隠句如骚。",
            "日下桃花热，风低鹤背高。",
            "真游穷不尽，只是酌芳醪。"
        ],
        "notes": "",
        "id": "a0c1da10276578fe8e47b6d9027aa207"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "翠蛟亭",
        "preface": "",
        "paragraphs": [
            "禹驱龙蛇不驱蛟，依然跧此山之坳。",
            "有时渊停忽奔放，如负山走如玉跑。",
            "昔时莘渭正如此，咨尔来者无空嘲。"
        ],
        "notes": "",
        "id": "6e49167cd4482109a313fe05162ec15b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄题馆娃即灵岩寺",
        "preface": "",
        "paragraphs": [
            "突兀僧蓝是馆娃，屧廊犹自隠晴霞。",
            "清明但长离宫草，精魄应栖野寺花。",
            "白苎黄蕉迷鹤市，紫兰绿芷属渔家。",
            "思量种蠡成何事，空使君王式怒蛙。"
        ],
        "notes": "",
        "id": "9202cf7e924d0cc6c3cb6409175c3a04"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "小寒食",
        "preface": "",
        "paragraphs": [
            "从来寒食多风雨，不料穷乡亦管弦。",
            "壮岁心情悲昨梦，异乡时序感流年。",
            "偶随游子来溪上，因与棠梨立路边。",
            "从此堪悲转憔悴，随群同上钓鱼船。"
        ],
        "notes": "",
        "id": "0b0de200d9ec2c6e14e01372a22a140a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "五月五日至京口",
        "preface": "",
        "paragraphs": [
            "回回望秦淮，出语重烦喋。",
            "凯风初酸辛，灵雨更凄切。",
            "畴昔之所经，望见心已折。",
            "粤从世态换，转见凡事别。",
            "缗钱换仍艰，旅饭杂砂屑。",
            "坊市半颓毁，物货仅罗列。",
            "鸣凤斯不闻，遗沴犹惨烈。",
            "凌晨转时序，涂路已入浙。",
            "京清虽快人，忍作昌歜节。",
            "身本无瑕疵，反被谗口谍。",
            "低翔就师友，庶几免磨灭。",
            "清旷虽未能，玄畅差可悦。",
            "如其守微言，予将俟来哲。"
        ],
        "notes": "",
        "id": "4abea4e919a15c9b73c287748a0428c5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠苏召叟",
        "preface": "",
        "paragraphs": [
            "句容县古寺，壁有道玄笔。",
            "晃晃缨络躯，渺渺烟雾质。",
            "一堵最光怪，朱泥久堙鬰。",
            "泥去墨亦尽，惨淡意都失。",
            "恨不还其人，加巾急鞭抶。",
            "毁弃加弗敬，请论如汉律。",
            "罗汉院塔影，颠倒难致诘。",
            "稗书志海翻，此理殊未必。",
            "今君所归路，正向此中出。",
            "况有吊古才，仰天痛呼屈。",
            "勿称荒唐言，析理资按述。",
            "其余传播咏，淋漓满箱帙。",
            "栖霞者悲壮，茅洞者清逸。",
            "珍题倘相命，当第为甲乙。"
        ],
        "notes": "",
        "id": "18360f1b7ca04a9b2f77bb1ca0287a39"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "半山寺",
        "preface": "",
        "paragraphs": [
            "野芳汀芷互幽妍，相国风流亦未传。",
            "衮冕尘埃半山寺，自相撑拄过年年。"
        ],
        "notes": "",
        "id": "c4bc66f191856c5d1bb5a9918473bf6e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "跋钟山赋二首  其一",
        "preface": "",
        "paragraphs": [
            "丁年写了钟山赋，举向禅宫入定僧。",
            "僧却为余言未好，扶行同谒晋诸陵。"
        ],
        "notes": "",
        "id": "9e26089ebec447de5ff0735ca295ff8a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "跋钟山赋二首  其二",
        "preface": "",
        "paragraphs": [
            "往在秦淮问六朝，江楼祇有女吹箫。",
            "昭阳太极无行路，岁岁鹅黄上柳条。"
        ],
        "notes": "",
        "id": "615ec6e5713095c4d35e9dd25be1afae"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "过凤山有感二首  其一",
        "preface": "",
        "paragraphs": [
            "当年准拟作家林，溪墅楼居意已深。",
            "隠者自应寻别业，凤兮何肯负初心。",
            "参差一段囊中玉，激烈三更月下吟。",
            "若不速来相就饮，定应从此失知音。"
        ],
        "notes": "",
        "id": "bc4b4198583a1175b5e90aedb88f2402"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "过凤山有感二首  其二",
        "preface": "",
        "paragraphs": [
            "秋芜阙是草堂基，惟有南邻尽得知。",
            "辛苦置家将守冢，告求广地要穿池。",
            "浄莲已付乡僧掘，慈竹从教墓客移。",
            "虽向龙湾作耆旧，此生宁没暂来时。"
        ],
        "notes": "",
        "id": "ba911d4ef1a05f9eea8a5659d8908fda"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "皋伯通家琐夕晖，八年寒食数归期。",
            "江乡橘柚花如雪，不许离人戴一枝。"
        ],
        "notes": "",
        "id": "9f09a1d56081dd178e5d0da757ccbd51"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "入春便与僧为友，紫萼黄英见坐禅。",
            "昨日邻翁催入社，谢他只是说无钱。"
        ],
        "notes": "",
        "id": "c8a9fef6ba65373714461f3eefbbdb87"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "辛未九月晦日",
        "preface": "",
        "paragraphs": [
            "遗体即母身，哀哀勿重陈。",
            "一贻泉壤忧，两见霜露晨。",
            "繁霜与重露，涂抹随荆榛。",
            "身即未殒灭，强与松柏春。",
            "遂于摇落中，见此天地仁。",
            "玄鸟已辞社，蓐收方降莘。",
            "拭泪声秋旻，何由酬艰辛。"
        ],
        "notes": "",
        "id": "2b6559ab918afe68148381566084aee8"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "闲居日有幽事戏作",
        "preface": "",
        "paragraphs": [
            "竹暗僧窥户，莎寒鹤上厅。",
            "壁悬陈处士，屏贴少微星。",
            "垒甓为蔬圃，埋盆学蓼汀。",
            "自知痴得计，常用醉为醒。",
            "野客兼称仆，幽禽代作伶。",
            "浴凫翻落磵，鬭雀堕空庭。",
            "算数推三甲，防身召一丁。",
            "案头松叶响，墙角柚花馨。",
            "梵庋堆书笈，醪罂隠粟缾。",
            "茅茨隠烟雨，鸡犬也忘形。"
        ],
        "notes": "",
        "id": "3e401ba7b044ad3695469a5e3eece147"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "苦锥歌寄涧泉",
        "preface": "",
        "paragraphs": [
            "我园秋果枝累累，缥青绀黄使相持，役夫牧人记注之。",
            "所佳尚者惟苦锥，苦锥两株结蒙密。",
            "追惟丈人语天出，遂欲供之作笾实。",
            "他往返舍百无一，乃被猿狙打都毕。",
            "摧藏睢盱以自佚，季冬初旬日协吉。",
            "寒风急霰俱冽栗，自慙曩者信已失，作歌献焉效诙谲。"
        ],
        "notes": "",
        "id": "f46d39c7be4681fb4d4b77e0b6116728"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "腊月八夜雨",
        "preface": "",
        "paragraphs": [
            "愁云欲雪未成雪，忽闻寒雨夜淋浪。",
            "但知岁月堕寂寞，不悟乾坤发艳阳。",
            "天黑鬼车声更大，夜阑客枕梦初长。",
            "明朝起视篱砌下，草芽浥浥又回黄。"
        ],
        "notes": "",
        "id": "993f3e5126238809aac5c0a6afe69cb3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送涧泉",
        "preface": "",
        "paragraphs": [
            "一自接道谊，形容生辉光。",
            "束情谢流宕，捧咏增惭惶。",
            "矫足时切闚，云海何颓唐。",
            "长安卖药市，堇堇十载强。",
            "复缀守藏史，得近中书堂。",
            "心计常自珍，孰云失其防。",
            "稽首谢众去，酹酒相扶将。",
            "融风促绿荫，代对日夜忙。",
            "石涧流自涌，玉山禾欲长。",
            "安得便奋飞，相从决高翔。"
        ],
        "notes": "",
        "id": "468fc4d4c321da544bec585af0bd2278"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送薛子舒",
        "preface": "",
        "paragraphs": [
            "龙泉饯语余，便使借船居。",
            "津吏方抽木，官人但载书。",
            "潮通白矴石，身近碧京鱼。",
            "一卷新文就，皋禽亦自如。"
        ],
        "notes": "",
        "id": "f5407d74f7801810fcd3a901b92f799b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "亭亭砌下黄金花，霜后颜色如矜夸。",
            "玄英摧挫百卉尽，独自照耀山人家。",
            "湘累晨餐不论数，千岁高丘恐无女。",
            "君不见天宝杜陵翁，晚节尝为少年侮。"
        ],
        "notes": "",
        "id": "f03df0b1ac6fa366fa8d06bb85f5e02d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "诵哀江南赋",
        "preface": "",
        "paragraphs": [
            "高桥沙水涸，台城蔓草缠。",
            "下有烦冤人，诵此危苦篇。",
            "我生楚臣后，身在江枫前。",
            "但见去魂远，不见归魂还。",
            "惟昔爱好词，细碎穷注笺。",
            "中间多佚事，他书亦不传。",
            "极欲补阙漏，今方长弃捐。",
            "重效嘈囋声，庶几与周旋。"
        ],
        "notes": "",
        "id": "5d7eb385978f0a7e0e5126578208d0ea"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "简正字南仲",
        "preface": "",
        "paragraphs": [
            "白发梁鸿随暮猿，不辞引领望兄门。",
            "久无清梦相追逐，今喜遗经为讨论。",
            "数叶赤枫鸣客路，一畦黄薤忆家园。",
            "著书不就身何用，每见飞尘恨满轩。"
        ],
        "notes": "",
        "id": "7cce02b1548d1761a9751474ccab523d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "重游栖霞",
        "preface": "",
        "paragraphs": [
            "林麓已尽虎不见，迩来流民所蹂践。",
            "残僧自言昔遭变，藏经埋像犹可唁。",
            "流泉鸣悲雨摧殿，满岩慈相沙汰难。",
            "白盛缀粘或坏面，慧命弗绝如断线。",
            "况我忧患经历遍，见此悲酸尚兢战。",
            "千声万声走出门，门外秋花泣余泫。"
        ],
        "notes": "",
        "id": "3dab5db42ba3d2ab78d523a685cc8cd6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "出溪",
        "preface": "",
        "paragraphs": [
            "二月天景佳，波清见佳虾。",
            "望中何所好，溪女摘苹花。",
            "浅浅犹可涉，素手花似雪。",
            "隔港闻讴声，风来正相接。"
        ],
        "notes": "",
        "id": "ad008460788bffcbf02a6bb93a7dea75"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "过旧居遇邻家子述怀",
        "preface": "",
        "paragraphs": [
            "忆昔玉雪时，最感邻媪嫂。",
            "翦罗作发鬌，添玑缀纹褓。",
            "今回遇孙枝，面墨体枯槁。",
            "念彼旧宅凶，灾衅失依保。",
            "此生未还役，况复念家道。",
            "冷节返乡闾，江路见芳草。",
            "夺恃罹荒饥，连岁愁浩浩。",
            "流离在山县，只有泉水好。",
            "野樱聚紫玫，衒弄晴日杲。",
            "半为鸟雀盗，半被奴婢讨。",
            "佰弜必尽护，盘饤如拱宝。",
            "坐荐一盏春，便足舒远抱。"
        ],
        "notes": "",
        "id": "5de8f9e2af682a81f2424c759eda4fc9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "正字南仲祭诗",
        "preface": "",
        "paragraphs": [
            "昭阳作噩冬，愁云凝上苍。",
            "我堕谿谷底，卤莽闻公丧。",
            "哲人困中寿，颇谓告者狂。",
            "继执邸吏符，踯蹢抽肝肠。",
            "又闻歛魂魄，玉色貌愈强。",
            "环泣甚危苦，精气都不扬。",
            "一朝委垕地，千岁还天常。",
            "峩冠谢成均，射策何巍昂。",
            "连践中秘书，检校四库藏。",
            "象纬识校尉，篇编嘉议郎。",
            "麟游夜阁黑，凤去旻霄黄。",
            "惟初典郡学，吐血谤可伤。",
            "积叠高于山，党谳空销亡。",
            "故老解嘘枯，新人工绝吭。",
            "灼灼藻火衣，可使绽作裳。",
            "竟罢奉面对，射策裨君王。",
            "愧负临轩恩，穹林摧栋梁。",
            "往者流传诬，圣贤失隄防。",
            "颓裂在眼前，凄怆遥相望。",
            "二纪获敬事，实亚衿珮行。",
            "尝窃季弟称，朽秽敢自将。",
            "束教濡雨露，采撷参差香。",
            "虽罹颠沛忧，梦寐敢自忘。",
            "翻思说待对，按述何微茫。",
            "嗟此盛壮时，倾耳殊怱忙。",
            "但觉异清浊，安知为死生。",
            "发栉逮细碎，罗列置箧箱。",
            "前年日重九，西归旧台城。",
            "蒙索新句咏，挛缩纸半张。",
            "卷头七字吟，持以献我兄。",
            "称许极铢两，逢人便增评。",
            "出示巩雒跋，文字逾西京。",
            "鼎器写饕餮，肉翅两目长。",
            "款曲弥日留，振刷家苑翔。",
            "池水正清洁，硕果乱纵横。",
            "斯时惜晼暮，玄袂欹秋阳。",
            "徐步引升榭，如诉后别殃。",
            "命之返里庐，凭籍蜚晚英。",
            "读书与析理，旦旦拘限程。",
            "尔搜嵩磵微，乙亥事颇详。",
            "谨勿摹巷记，视此小传成。",
            "亦勿痛拣择，因笔为文章。",
            "倚櫂望江浦，披榛穿翳荒。",
            "掊击祛鬼野，乡志始窜更。",
            "警策入心腹，陡谓千驷轻。",
            "谁子料承应，才间一籥赢。",
            "敕厨具节馔，髹盘糕菊芳。",
            "终席岌飞动，漏下楼鼓镗。",
            "划见睽孤占，覢覢拖晶荧。",
            "姬孔情可测，一身行自当。",
            "日斜亡集舍，螯跪亡妖祥。",
            "国典啬左丘，地下收回商。",
            "师门锡休诔，恸哭发幽荣。",
            "滕抱倏怊怅，薛譔方施行。",
            "茂洪既篹缀，仿佛日月光。",
            "门户变化久，咫尺未可量。",
            "贫疢裹祭缓，偶然值清明。",
            "雨寒送魂来，素筵见亲情。",
            "熟食侑介推，复杯嗥后皇。",
            "谅此心靡他，庶几下歆飨。"
        ],
        "notes": "",
        "id": "c5b471e6da3a97b6b4951d89640aec3b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊友人朱子大",
        "preface": "",
        "paragraphs": [
            "与君昔并丹阳船，形容惘怆俱可怜。",
            "自说宅囿及百年，藏三小山出云烟。",
            "土伯小庙自题扁，持照清池分丑妍。",
            "吁嗟先君方下世，姪子卖半相炒煎。",
            "出寻方伯待救护，与我密者才万钱。",
            "是身灾疢恐凋谢，语未脱口吁皇天。",
            "那知君今亦逝川，洪崖白石梦杳然，竟从他姓改受廛。",
            "呜呼，朱君无归，归来但见空屋椽，入抱山骨于黄泉。"
        ],
        "notes": "",
        "id": "a8117b9eadc11ba9e675c96201d1c63a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "挽正字南仲四首  其一",
        "preface": "",
        "paragraphs": [
            "千古应无恨，诸公竟不能。",
            "要令参溟涬，端合罢飞腾。",
            "白草伤麟野，苍山下马陵。",
            "有儿持手泽，泪落照书灯。"
        ],
        "notes": "",
        "id": "d5e5585df90f87c0952dbe065240b392"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "挽正字南仲四首  其二",
        "preface": "",
        "paragraphs": [
            "卷舌空沉彩，芸香亦蠹贤。",
            "几时噫凤沼，一旦感龙泉。",
            "远播雕题外，高垂若木边。",
            "煎胶嗟不及，遗碣暝台悬。"
        ],
        "notes": "",
        "id": "3803dda3561eba1ff0717d8ed8fc0a10"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "挽正字南仲四首  其三",
        "preface": "",
        "paragraphs": [
            "珠璧方辉耀，菁华未寂寥。",
            "极知身作祟，何用食为妖。",
            "牺象收儒庙，箫笳咽市桥。",
            "伤心纱帽冷，三径雨潇潇。"
        ],
        "notes": "",
        "id": "8828b178d0fe60a93ca8ea7be3992fda"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "挽正字南仲四首  其四",
        "preface": "",
        "paragraphs": [
            "一自初闻报，哀号向草堂。",
            "相随只儿子，远和有山獐。",
            "土沃幽宫掩，灰凝奠酒香。",
            "孤身挥泣尽，松柏便萎黄。"
        ],
        "notes": "",
        "id": "5789387d4a25a35b60bfb0d1ef1c2a1f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "行歌四首  其一",
        "preface": "",
        "paragraphs": [
            "雪压门外土骨堆，一番两番春始回。",
            "归来但见邻舍换，老树红花如死灰。",
            "商量千古有何事，经营八纮非汝才。",
            "乘除幻变既如此，何不快呼鹦鹉杯。"
        ],
        "notes": "",
        "id": "4addf9f4af5e3b7365c976dc2607b21d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "行歌四首  其二",
        "preface": "",
        "paragraphs": [
            "天谗天谗光照户，反舌转枝啼更怒。",
            "九霄詄荡帝座高，老我此身无告诉。",
            "舍傍种园翁作邻，一方泉兮在中庭。",
            "齐民书在泉有铭，誓将团结为林坰。"
        ],
        "notes": "",
        "id": "8b0c6e26a0dbbff2d52c501ddede49c6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "行歌四首  其三",
        "preface": "",
        "paragraphs": [
            "春霏霏兮秋靡靡，叹息赏音人已死。",
            "堪嗟玉雪缀空条，可奈芳蕤逐流水。",
            "融怡艳冶恨欲销，世间风雨何寂寥。",
            "有谁肯为吹葬箫，往和蟋蟀谐鸱鸮。"
        ],
        "notes": "",
        "id": "2b899a85ea10df47b2239a8eac802e13"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "行歌四首  其四",
        "preface": "",
        "paragraphs": [
            "先秦古书世已稀，国风雅颂声又微。",
            "彼美人兮在天路，马蜷局兮将安归。",
            "古人所怀已汩汩，今人所怀又忽忽。",
            "我亦东西南北人，相逢且尽杯中物。"
        ],
        "notes": "",
        "id": "d7bd047284aeb02765b22ccce8b8199f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "山中雨更愁，不是弃吾州。",
            "怀母未能去，诉邻谁肯留。",
            "茶人穷似虱，药户狭于舟。",
            "一磵多深碧，嘲吟尚自由。"
        ],
        "notes": "",
        "id": "2282e61cecd288c666d29f9e45cec511"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "孤山桃花二首  其一",
        "preface": "",
        "paragraphs": [
            "天上仙人休掷火，尘中道士莫烧香。",
            "可怜绛雪浑无頼，一簇千枝对草堂。"
        ],
        "notes": "",
        "id": "d1b36082bd933429901ef4ecf1bd7327"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "孤山桃花二首  其二",
        "preface": "",
        "paragraphs": [
            "莫向蓬蒿恨不遭，梦魂曾钓海山鼇。",
            "当时不合轻仙事，惆怅灵风满碧桃。"
        ],
        "notes": "",
        "id": "60b276d42093203780b3e8629c7dbb2a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人之武夷二首  其一",
        "preface": "",
        "paragraphs": [
            "精舍人归入内台，遗基处处有芳埃。",
            "小儒更合修壶史，刊落干鱼说水苔。"
        ],
        "notes": "",
        "id": "186d0a768d1a660443ab943f64549671"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人之武夷二首  其二",
        "preface": "",
        "paragraphs": [
            "终向名山度此生，此生吟骨要猿擎。",
            "洞宫终与人间别，六六峰高削紫琼。"
        ],
        "notes": "",
        "id": "b82c6737e6f759737cfe68848e43106a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "秋晦有怀南仲正字",
        "preface": "",
        "paragraphs": [
            "怀人几日恶，况复值秋阴。",
            "天亦容清调，人难识素心。",
            "他乡谁馈肉，永夜只听琴。",
            "高咏龙泉碣，相从发至音。"
        ],
        "notes": "",
        "id": "32dba0e9dc560fbde7ae21ff43ada372"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠孤山道士二首  其一",
        "preface": "",
        "paragraphs": [
            "九霄象简手中擎，岂是闲人爱列卿。",
            "洞里石田春漠漠，有田多与种黄精。"
        ],
        "notes": "",
        "id": "a14e1fd65156a92686621e41e34a688c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠孤山道士二首  其二",
        "preface": "",
        "paragraphs": [
            "清秋古洞无猿啸，自觉寻行幽意微。",
            "处士桥边增怅望，几回沽酒对斜晖。"
        ],
        "notes": "",
        "id": "4982d981d796b4ed5f200f3cfe95b090"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人之桐柏",
        "preface": "",
        "paragraphs": [
            "半溪松黄堆碧波，狂夫于此欲如何。",
            "洞天春晚归不得，司马悔桥芳草多。"
        ],
        "notes": "",
        "id": "87bcc8b13df8651811ef2c40c92ef35e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送髯高谒方岩",
        "preface": "",
        "paragraphs": [
            "客舍窘积雨，出门今始晴。",
            "药苗随野饭，燕子看山行。",
            "大道白日晚，闲汀绿芷生。",
            "方岩相见了，为谢草堂兄。"
        ],
        "notes": "",
        "id": "cc1741054e51af68ea87a3ee5fa1aaf4"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "瞿塘神君歌",
        "preface": "",
        "paragraphs": [
            "黄衫纱帽佳少年，炯然饿虎穷山渊。",
            "不居秦鹿祖龙畔，却走碧鸡金马边。",
            "左手斜执巨灵凿，右手敬抱禹贡篇。",
            "离堆顺流已受命，一下不打天吴鞭。",
            "有时挟弹暮云表，有时蹴游春风前。",
            "有时却自著绛帕，走入药市寻神仙。",
            "为人定似李太白，学道定似葛稚川。",
            "孙翁走避乖崖叟，遣仆送画不取钱。",
            "神君庙食与画像，千古万古当流传。",
            "我昔梦上神君殿，偶值蓬莱众真宴。",
            "洛阳开尽姚黄花，铜驼陌上难相见。"
        ],
        "notes": "",
        "id": "77864d9f96346fbda4d90c8a04295493"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "清明日书事",
        "preface": "",
        "paragraphs": [
            "苍弁一如楚执珪，思想越吟身自低。",
            "涧水又如古智士，纵横流转多滑稽。",
            "杂花半开已倏落，如怨旷女离深闺。",
            "幽禽自呼复相命，如谴逐魄伤穷栖。",
            "而我自是不羁者，行行踏破青萋萋。",
            "今回荡桨苕霅溪，与野老辈相扶携。",
            "园池亭墅游历遍，自对蜀锦倾偏提。",
            "兴阑径走归弟舍，同沃浮蚁烹村鸡。",
            "百五之后最寥阒，独过赵湾西更西。",
            "野夫不知时节换，但要熟醉如春泥。"
        ],
        "notes": "",
        "id": "10eff078d5b3febf8ef5e24817ea4a32"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "云根",
        "preface": "",
        "paragraphs": [
            "云从会稽生，旦旦见伯禹。",
            "听读山海经，成龙不成虎。",
            "禹命云归欤，可向蕺山去。",
            "昂昂王内史，眉宇照今古。",
            "常在此盘旋，深藏无处所。",
            "王孙江海人，云根自栖翥。",
            "招邀玉叶来，以石为伴侣。",
            "既从衣上浮，只就茶里煮。",
            "不入晋家池，肯作秦望雨。",
            "两儒一支郎，不学世间语。",
            "吴伧哦五字，坎𡒄酸涩苦。",
            "并送山中人，约束云下取。"
        ],
        "notes": "",
        "id": "2e97e36675df59f96a8f0dbbd2f939a1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "向人犹抱舜文弦，可煞书生不值钱。",
            "弹出履霜空作恶，一林风露已鸣蝉。"
        ],
        "notes": "",
        "id": "e3c54157a0e55ae6cdd89522a2c448d2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "流落他乡铩羽翰，半年宁复记悲欢。",
            "夜传楼鼓思城角，朝见江船念客鞍。",
            "不恨形骸老闾里，遂令唇舌满长安。",
            "寄声好在文章友，目送春云自倚栏。"
        ],
        "notes": "",
        "id": "3d766784261013f2eca663d4a93e87e3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "雨",
        "preface": "",
        "paragraphs": [
            "雨意遽如许，云容亦可怜。",
            "声声总断续，滴滴更匀圆。",
            "道院烧香地，山房焙画天。",
            "故园无恙否，润色到瓜田。"
        ],
        "notes": "",
        "id": "77fb88d2a062118a61da12bab2bb9e38"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "阴山",
        "preface": "",
        "paragraphs": [
            "阴山祠下月如霜，不为吟猿断杀肠。",
            "折得橙花无处赏，带枝分与棹船郎。"
        ],
        "notes": "",
        "id": "efa5b1af98c65aad0e4ae803591be508"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "诸君收泪已无言，烟外中原草色昏。",
            "老子归来坐廊庙，短辕车上欲消魂。"
        ],
        "notes": "",
        "id": "3bfa1f178ee1b9d5c6aee7937a3ad4f8"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "法宝寺",
        "preface": "",
        "paragraphs": [
            "细竹千竿殿影斜，龙颜曾此著袈裟。",
            "寺楼杳杳钟声度，疑有宫娥出晚花。"
        ],
        "notes": "",
        "id": "8b89a50fa0992d5a57e8b108ad2eb3d1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "戒坛",
        "preface": "",
        "paragraphs": [
            "相君孙女小乘僧，身入祇园佛律行。",
            "三级戒坛秋色冷，个中蝼蚁亦长生。"
        ],
        "notes": "",
        "id": "ef621769f2514a5327c794d66991de45"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "桓野王画像",
        "preface": "",
        "paragraphs": [
            "胡床三弄清溪笛，叹息欷歔太极筝。",
            "怊怅斯人风味减，江花江草不胜情。"
        ],
        "notes": "",
        "id": "b4b7d7ef87b6048f23b9c36902679492"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "玉晨观二首  其一",
        "preface": "",
        "paragraphs": [
            "野笋冲泉出，山花避石开。",
            "余方有公事，不为等闲来。"
        ],
        "notes": "",
        "id": "26d75a9adbd1ad4cb66d8bf94733a2eb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "玉晨观二首  其二",
        "preface": "",
        "paragraphs": [
            "羽扇临玄寺，霓衣上醮坛。",
            "九枝松叶冷，千叶杏花残。"
        ],
        "notes": "",
        "id": "d5c1a3cf16c2cc310a895ec2175e85d6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寒食有感三首  其一",
        "preface": "",
        "paragraphs": [
            "生平参道术，师事大茅翁。",
            "持钥开金匮，焚香立玉童。",
            "黄麟来地上，朱鲤出江中。",
            "今在桁杨畔，依依睡晚风。"
        ],
        "notes": "",
        "id": "f44f7e5c7981b67b673f76a4197bdeed"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寒食有感三首  其二",
        "preface": "",
        "paragraphs": [
            "清明好时节，傲吏小诗家。",
            "失意因流水，伤心为落花。",
            "人归知市静，日落见山斜。",
            "明日三叉路，村醪亦自佳。"
        ],
        "notes": "",
        "id": "760ef60928f4d8ae1811a88475cd2687"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寒食有感三首  其三",
        "preface": "",
        "paragraphs": [
            "亭午步江皋，谁云命不遭。",
            "爱风吹蛱蝶，怕雨烂樱桃。",
            "钻火烹新乳，槌门觅小槽。",
            "今年奇事少，尘满旧征袍。"
        ],
        "notes": "",
        "id": "c0b9aa22170394e2f363ec5eef2d6d98"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "偶向花边立，悬知病已瘳。",
            "小山今夜月，团树满庭秋。",
            "清露沾丛底，斜河在上头。",
            "须臾香更好，还与碧云浮。"
        ],
        "notes": "",
        "id": "38794a4f12b5346968e4464162f6d086"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "自笑",
        "preface": "",
        "paragraphs": [
            "自笑萧条甚，微吟坐到昏。",
            "江风来扫地，山鸟见开门。",
            "茶面龙头缩，花梢犊鼻温。",
            "一从杯酒少，不复过深村。"
        ],
        "notes": "",
        "id": "132c10c315cf22010e9811ac509d5856"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "槜李道中二首  其一",
        "preface": "",
        "paragraphs": [
            "吹彻鹅笙醉碧桃，古城斜日泛轻舠。",
            "此行忆著经行处，绿树黄桑一样高。"
        ],
        "notes": "",
        "id": "9747cc98af986d9837cf43f7869da050"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "槜李道中二首  其二",
        "preface": "",
        "paragraphs": [
            "卧龙山下听吟松，细雨清明似梦中。",
            "柳荫朱栏三百尺，渴乌犹自泣春风。"
        ],
        "notes": "",
        "id": "ed2181febcd39911d207b6c6b8bf3d99"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "梅梁歌",
        "preface": "",
        "paragraphs": [
            "文命殿角东北左，上有梅梁铁交锁。",
            "传闻旧时枝叶生，木质鳞身无不可。",
            "有时匹练离朱栱，归带湿萍光欲动。",
            "低头下吸菲岭泉，奋髯直入阳明洞。",
            "旁观但怪香火浓，顷刻即令风雨送。",
            "尔不见饥乌啄鼓来馈食，走入嵩高化为石。",
            "禨祥祸福傥或是，阴阳幻变谁能测。",
            "玉笥观挂白玉梁，含元追下流血柱。",
            "异事苟逢博物问，后来那得详其故。",
            "卷丹云，凝素雾，玉箫九成奠雕俎。",
            "登歌升降只仰俯，呜呼梅梁怱飞去。"
        ],
        "notes": "",
        "id": "7a551911314600c3424aa28d0425b53c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题胡女骑",
        "preface": "",
        "paragraphs": [
            "燕山雪花一尺飞，胡人胡女夜打围。",
            "海东青过流沙西，黄头郎主独自归。",
            "创残狐兔悬毡车，疲惫鹰犬闻笳悲。",
            "君不见自从石晋纳书款，白沟河漘作边面。"
        ],
        "notes": "",
        "id": "7ad42725f77fc339216241a1803a1408"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "东阳道中",
        "preface": "",
        "paragraphs": [
            "野店梢头起灶烟，江云弄色半晴天。",
            "暗泉遶砌喧人语，远烧侵林照客鞯。",
            "晚日未收鸡上树，春风欲度鸟耘田。",
            "布帆无恙归心稳，才到家山又迫年。"
        ],
        "notes": "",
        "id": "7906f37abfbdf39fa52c34892a07aa43"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "凤门泉",
        "preface": "",
        "paragraphs": [
            "石根两眼北流泉，乳窦潜通御井边。",
            "飘出宫花人不识，又沿衰草下山前。"
        ],
        "notes": "",
        "id": "bad5d5f5e7122e835f9ce26a4851086b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寒食曲",
        "preface": "",
        "paragraphs": [
            "今年寒食好天色，游人踏青行不极。",
            "寻山不惮千里远，往往啼号湿松柏。",
            "一杯才酹坟上土，祗就坟前便歌舞。",
            "故乡自有懊恼声，插腰羊皮小番鼓。",
            "吁嗟悲欢一饷间，但恨死人不能语。",
            "君不见北客纷纷俱落南，先冢尽被胡尘漫。",
            "影堂逢节具饮食，魂魄夜行溪谷山。"
        ],
        "notes": "",
        "id": "d859eca85d1f6584c27e505ba5b2c2e6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赏春二首  其一",
        "preface": "",
        "paragraphs": [
            "满酌黄封都市酒，斜簪缥蔕御园花。",
            "半酣更乞跳珠水，独对风炉自煮茶。"
        ],
        "notes": "",
        "id": "82669787af78c6424e31c1e1398f1228"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赏春二首  其二",
        "preface": "",
        "paragraphs": [
            "赏春社里鼓逢逢，尚恨声同调不同。",
            "我亦明朝苦无事，更来吹笛乱山中。"
        ],
        "notes": "",
        "id": "9e11f17ee5ec30ac31a354570326c5e1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "棠梨未落柳丝长，料望幽人作断肠。",
            "已自不堪田父饮，更能重入少年场。",
            "山连莽莽荒陂白，门掩萧萧野日黄。",
            "想得故园疏雨外，樽前催拍杜韦娘。"
        ],
        "notes": "",
        "id": "065a547979cd8ff005821e9e03b2c6d1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "暮雨",
        "preface": "",
        "paragraphs": [
            "暮雨潇潇郎不归，尊前谁忆旧歌词。",
            "望夫乌臼浓于染，叶叶惊秋恨欲飞。"
        ],
        "notes": "",
        "id": "99f6ead906cb526daa7ba98aff1c421b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "乐使金花鼓，蛮衣紫锦鞍。",
            "蕃官船过界，驿吏报平安。"
        ],
        "notes": "",
        "id": "351477c039843b538bb8d132c542e0f5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "龙护朝元阁，鹤栖封禅台。",
            "中原垂白叟，只望羽书来。"
        ],
        "notes": "",
        "id": "21be6118c18aaa9f7b0d525629216d34"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题尧章新成山堂",
        "preface": "",
        "paragraphs": [
            "早将心事付渔樵，若被幽人苦见招。",
            "多种竹将挑笋吃，旋栽松待斫柴烧。",
            "壁间古画身都碎，架上枯琴尾半焦。",
            "犹有住山穷活计，仙经盈卷一村瓢。"
        ],
        "notes": "",
        "id": "135c2b7a0969618985435deac23c3540"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题卢申之骡纲图",
        "preface": "",
        "paragraphs": [
            "昔日三郎骑尔祖，庙食太山可辛苦。",
            "后来崎岖蜀栈间，弃置龙媒复亲汝。",
            "深山古木雪漫漫，险途十步九步艰。",
            "纲头呪嘱勿损折，要尔助军身补官。"
        ],
        "notes": "",
        "id": "595f03b91fb742d0a9d0c4abea2ee803"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠相士丁日宣",
        "preface": "",
        "paragraphs": [
            "张公谓余可神仙，薛颠谓余可英杰。",
            "丁生谓二皆无成，世间安有此奇绝。",
            "麒麟阁上冠貂蝉，龙虎鼎内治大丹。",
            "兴来一笑扫燕□，回首已自升云端。",
            "何如只向松江渡，杨柳影边茅屋住。",
            "卧看苍虬挟白云，卷取秋涛过江去。"
        ],
        "notes": "",
        "id": "07d40817f9086902a288e573cd0a16b4"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊黥卒",
        "preface": "",
        "paragraphs": [
            "吾作穷奇白下囚，汝披短褐从吾游。",
            "蒋侯庙畔沽春酒，周处台边送客舟。",
            "械欲破时应日惨，命将绝处亦天愁。",
            "江陵柳大如知此，对著官军辄泪流。"
        ],
        "notes": "",
        "id": "0319341744a22cf383a05e2a9bc87b25"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "杨孟博挽词",
        "preface": "",
        "paragraphs": [
            "向来洛下老书生，今见诸孙更老成。",
            "不复秀才趋试院，已题文学上铭旌。",
            "泛观今古人亡恨，只有英雄命莫争。",
            "来吊乍闻妻子哭，依然认作读书声。"
        ],
        "notes": "",
        "id": "345d62ddeae28f065b8fe39ed4fa5ee3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "袁三柳大刘廿八，长到先生卜肆边。",
            "便拜逸妻为嫂氏，更沽村酒作家筵。",
            "山公马在何须尔，林屋丹成亦偶然。",
            "独此老身无藉頼，为他人掷卦爻钱。"
        ],
        "notes": "",
        "id": "5c6e66ca1adbc2f39ee4262f17709f85"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "剑客行",
        "preface": "",
        "paragraphs": [
            "燕云逆胡著柘黄，仁人烈士集太行。",
            "已闻泣涕拜明诏，共挟金舆归大梁。",
            "安得山人一双剑，走入云中看不见。",
            "人间夜半风雨时，逆胡首奏延和殿。",
            "我生四十无所成，荆淮好汉为知音。",
            "丈夫志在仁义耳，麟阁貂冠非本心。",
            "功成剑化两龙去，我亦变名入烟雾。",
            "此时再拜康山人，九霄客星在何处。"
        ],
        "notes": "",
        "id": "4c69a8ea9199a6e34011b37d43a06889"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "书事",
        "preface": "",
        "paragraphs": [
            "说战犹能听，闻尸不忍过。",
            "役人愁似鬼，病马瘦于驼。",
            "甚欲参经纬，其谁出揣摩。",
            "中原有遗老，亡柰檄书何。"
        ],
        "notes": "",
        "id": "5829226900c83a8a6974d096d339eae1"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "见泗州降者",
        "preface": "",
        "paragraphs": [
            "才自降胡便守边，大家齐数中兴年。",
            "姑苏寺里相逢处，为尔呻吟一怅然。"
        ],
        "notes": "",
        "id": "3afc28ccd72102008105610c47c8035d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "感兴七言三首  其一",
        "preface": "",
        "paragraphs": [
            "寥寥古意少人传，莫为薰琴只五弦。",
            "夫子纵心方学易，我曹何意便谈玄。",
            "神驰洙泗身将老，望断沅湘眼欲穿。",
            "月白风清如此夜，阿郎不肯上钧天。"
        ],
        "notes": "",
        "id": "692733155fb8e3499b7fb97d4b4fc971"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "感兴七言三首  其二",
        "preface": "",
        "paragraphs": [
            "在家莫羡出家僧，扰扰营营竟未曾。",
            "相国舟中龙夺剑，山人琴畔鬼吹灯。",
            "从来不肯寻真诀，更自无心学大乘。",
            "汉室诸公鸣玉佩，也须还我一枝藤。"
        ],
        "notes": "",
        "id": "0e2712dcba251463dc46141b22cb684c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "感兴七言三首  其三",
        "preface": "",
        "paragraphs": [
            "夜夜推敲学苦吟，一如锻炼假黄金。",
            "石间真隠何时出，地下狂魂无处寻。",
            "独鹤尚知长袖舞，哀猿空作断肠音。",
            "故墟杞菊今何似，桂落小山春水深。"
        ],
        "notes": "",
        "id": "526fc850c2ac997eb56010e99289facb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题天童全老",
        "preface": "",
        "paragraphs": [
            "天童宝楼阁，铜钉敞朱扉。",
            "一老烧香后，诸禅乞食归。",
            "天听涂毒鼓，神捧苾刍衣。",
            "说了村夫偈，依然入翠微。"
        ],
        "notes": "",
        "id": "ce5a2d43898cabbec4ed5594c83356ad"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人之金陵",
        "preface": "",
        "paragraphs": [
            "江山不逐寒潮晚，陵墓犹含古木春。",
            "君入台城须访问，个中定有六朝人。"
        ],
        "notes": "",
        "id": "47bad1257d8ee767d9715a60a670b17d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送逸人归茅洞",
        "preface": "",
        "paragraphs": [
            "三君乘白鹄，各在一山椒。",
            "子去穿茅洞，人方采药苗。",
            "花连云气近，松转水程遥。",
            "想得寻幽侣，空歌散午朝。"
        ],
        "notes": "",
        "id": "461f6c8e23dd66fd0735626f433e3e47"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "中秋日游能仁北寺两刹",
        "preface": "",
        "paragraphs": [
            "轻云漠漠烟漫漫，杖藜扶行不作难。",
            "无量寿佛像最古，未曾有经碑亦残。",
            "秋花泫露颜色好，客子著雨衣裳单。",
            "题诗写寄莓苔壁，勿使俗人相对看。"
        ],
        "notes": "",
        "id": "a1ef922274ea9f6ec3d828035530cdce"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠虎丘僧道辉游天台二首  其一",
        "preface": "",
        "paragraphs": [
            "世赞碑文换，穹龟上绿苔。",
            "琵琶不可听，楼阁更堪哀。",
            "竹动禅僧入，梅香冻雀回。",
            "开函翻内典，日晚未归来。"
        ],
        "notes": "",
        "id": "709bb5a03af2652d2a5a4dc2cc1b10a4"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠虎丘僧道辉游天台二首  其二",
        "preface": "",
        "paragraphs": [
            "少小即精勤，参禅复著文。",
            "香薰沪渎像，茶酹武丘坟。",
            "入定山猿见，吟诗海鹤闻。",
            "幽情正迢递，又拜石桥云。"
        ],
        "notes": "",
        "id": "8260ae375073b93e18d869ef2268f1e7"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "西湖即事",
        "preface": "",
        "paragraphs": [
            "闲看浮鸠栖曲渚，倦随奔鹿上荒陵。",
            "松门雨过长廊静，一架藤花供病僧。"
        ],
        "notes": "",
        "id": "343d2991970186a1a93851a715cf0bbb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "宫人斜",
        "preface": "",
        "paragraphs": [
            "魂魄凄凉掩暮尘，野花山叶自精神。",
            "年年中使头边过，暗里相看似路人。"
        ],
        "notes": "",
        "id": "caef5b90a9d7a89084e6d8760e6699db"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "上强寺",
        "preface": "",
        "paragraphs": [
            "方池流水碧溶溶，怊怅灵蛇不易逢。",
            "门外行人常立看，一株唐末半枯松。"
        ],
        "notes": "",
        "id": "9cddf1059f20ea47c5f3d3e32384b0f5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "太湖我污池，茂苑我林莽。",
            "橘柚我堆盘，鲈鱼我登俎。",
            "区区为苹花，移去溪上住。",
            "终当赋归欤，来此卧烟雨。"
        ],
        "notes": "",
        "id": "22df06efed9ee903d23c96ea027e08e5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "写怀二首  其一",
        "preface": "",
        "paragraphs": [
            "吾闻唐诸僧，往往多人杰。",
            "有携至岩廊，可并夔稷契。",
            "伟哉寒山子，拾菜衣百结。",
            "其文似离骚，但自写木叶。"
        ],
        "notes": "",
        "id": "7ac7a4bbfd7f1faf63fdb17f171dacea"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "写怀二首  其二",
        "preface": "",
        "paragraphs": [
            "往时陆荆门，自是天下雄。",
            "徒隶解散尽，何处寻樊翁。",
            "遂令一世士，默默逃虚空。",
            "至今大堤上，叶叶皆春风。"
        ],
        "notes": "",
        "id": "000ef053ca1f64b7f33fef85e025d4eb"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "九溪十八磵",
        "preface": "",
        "paragraphs": [
            "九溪十八磵，冷见帝青苔。",
            "洗足僧书石，临流客放杯。",
            "案头松叶响，身畔野花开。",
            "百六辞歌吹，清游始一回。"
        ],
        "notes": "",
        "id": "122b2ca8989963279a9aac1b4accf7f2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊辨才二首  其一",
        "preface": "",
        "paragraphs": [
            "读了碑文读祭诗，冷看遗像立多时。",
            "郎当岭上生云处，山鸟山花忆老师。"
        ],
        "notes": "",
        "id": "984d64c2988dbb28a8e65e3e2593e14b"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊辨才二首  其二",
        "preface": "",
        "paragraphs": [
            "坡使参寥滴奠茶，定将老泪湿烟霞。",
            "谁知走入灵山队，又对闲人说法华。"
        ],
        "notes": "",
        "id": "36dc3a5213601b4b650c4ad8c0163787"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "西湖小隠",
        "preface": "",
        "paragraphs": [
            "先帝何曾宠幸臣，家园籍没几经春。",
            "一丘赐与婵娟魄，教主西湖似洛神。"
        ],
        "notes": "",
        "id": "1d4d2cd24524e16fee08ed1e3b74ce8a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "曲坊",
        "preface": "",
        "paragraphs": [
            "曲坊才尽上湖船，笑问云山欠酒钱。",
            "两行柳丝黄不断，不知身在御园边。"
        ],
        "notes": "",
        "id": "b2bebe98d4aab767821f1e9ae9500793"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寿星寺闻子规二首  其一",
        "preface": "",
        "paragraphs": [
            "子规欲归归未得，啼向钱王寿星石。",
            "月明血尽人不知，只怪晓山深似碧。"
        ],
        "notes": "",
        "id": "8463ae121f75f51bef549656ea93d5c2"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寿星寺闻子规二首  其二",
        "preface": "",
        "paragraphs": [
            "莫向空山恼病僧，暮云台殿异乡人。",
            "多时不识巴江路，守著浓花哭过春。"
        ],
        "notes": "",
        "id": "9a9f11d9517ae5ad027685c5caa08169"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "分梦泉",
        "preface": "",
        "paragraphs": [
            "偷得两泓清，同他猿鸟吃。",
            "上下泉边身，上下床上客。",
            "相对各相忘，山中小花白。"
        ],
        "notes": "",
        "id": "5031532eac4d45863a92e69e7621a674"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "隠者居",
        "preface": "",
        "paragraphs": [
            "密竹缘坡便当篱，野泉入户自成池。",
            "床头一卷麻衣易，更有寒山拾得诗。"
        ],
        "notes": "",
        "id": "5c505ae7ff8a2cfa50a35c075b807741"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "逸士坟",
        "preface": "",
        "paragraphs": [
            "魂归魄散两逍遥，小小丘亭慰寂寥。",
            "守墓未须耘宿草，白蟾方护紫芝苗。"
        ],
        "notes": "",
        "id": "cadbeb6c23d8ebe38269935451b44e51"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "夏日偶题",
        "preface": "",
        "paragraphs": [
            "溪友相呼上钓舟，藕花菱叶思悠悠。",
            "好诗已在前山寺，写放参寥石井头。"
        ],
        "notes": "",
        "id": "4f80c5af512d6bc32a3afead73df13d9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "谢颐师见过",
        "preface": "",
        "paragraphs": [
            "云卷道者方昼睡，有僧奚为入桑杞。",
            "惠然相过穷壑底，共谈儒流佛宗旨。",
            "二家之风亦颓靡，吹而飏之谁为起。",
            "寒灰煨芋香透纸，呼童就邻一赊米。",
            "作糜煮菜相料理，吾穷于世无比拟。",
            "殷勤相觅有吾子，谩书七字聊送似，往供天嫔泣山鬼。"
        ],
        "notes": "",
        "id": "1b77986debf8bd340a0aa6523b1e4b11"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "望茅山六言三首  其一",
        "preface": "",
        "paragraphs": [
            "羽衣药叟欢迎，手执兰花共行。",
            "从此十年不调，可能久视长生。"
        ],
        "notes": "",
        "id": "c81fc07bafd7f51961f4d52fd759f0c0"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "望茅山六言三首  其二",
        "preface": "",
        "paragraphs": [
            "昔年唱采芝歌，已老头颅柰何。",
            "不见飚轮碾处，白云出没常多。"
        ],
        "notes": "",
        "id": "400229c2ed55a8607ea8685a802c11cf"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "望茅山六言三首  其三",
        "preface": "",
        "paragraphs": [
            "蒋家兄弟清古，著书互相推宗。",
            "抟土划沙戏剧，穿岗度岭从容。"
        ],
        "notes": "",
        "id": "fdbb041ed93ab484fa58c88216c86ef6"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄山中道友三首  其一",
        "preface": "",
        "paragraphs": [
            "玉函捧上五云堆，著意通幽此一回。",
            "三十年来增怅望，更无人上望僊台。"
        ],
        "notes": "",
        "id": "bc15a83efe206af273a774a7768ce792"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄山中道友三首  其二",
        "preface": "",
        "paragraphs": [
            "怱怱山信寄来时，中有黄庭七字诗。",
            "已死华颠无觅处，几回吹断玉参差。"
        ],
        "notes": "",
        "id": "cce7e1de1f176295b987132e5173a769"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄山中道友三首  其三",
        "preface": "",
        "paragraphs": [
            "忆得寻山复出山，绿杨时候暮春间。",
            "至今只有游仙梦，长与松风自往还。"
        ],
        "notes": "",
        "id": "ae9cd79f191a7739ae7ef73f363f25ae"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "初营凤山",
        "preface": "",
        "paragraphs": [
            "香草参差种，幽花逐旋移。",
            "既添醒酒石，须著放生池。",
            "春在年年好，山来处处奇。",
            "吹箫吾不解，长啸却相宜。"
        ],
        "notes": "",
        "id": "110f0a9598b3c90352cc73370b90aa14"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "梅谷",
        "preface": "",
        "paragraphs": [
            "香焰云头玉雪身，缓行微咏岸乌巾。",
            "始从谷里看修竹，却向水滨逢丽人。",
            "客子去时方得月，岭猿啼后便无春。",
            "凤凰欲下箫声紧，狼籍瀛洲万斛尘。"
        ],
        "notes": "",
        "id": "6f6362d90103f97dd7fa8eead2c23690"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "法华小隠",
        "preface": "",
        "paragraphs": [
            "偃盖著地卧，清瑶傍渠走。",
            "散入流觞台，转若珠曲九。",
            "淙淙不知休，还赴石鲸口。",
            "湾澴合巨涧，横桥傍蒲柳。",
            "来看暮春余，众绿浓似酒。",
            "摩挲苏陈刻，愈觉岁月久。",
            "寺僧爱光焰，捧送贵侯有。",
            "至今星散居，各自开户牖。",
            "自弃眠云身，谁缚钓月手。",
            "夕阳令我归，为尔重搔首。"
        ],
        "notes": "",
        "id": "084ce2681a2c8e6e502ec8f4610b0bfd"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "既离洞霄遇雨却寄道友",
        "preface": "",
        "paragraphs": [
            "凡骨何堪得再行，渴心犹要谒通明。",
            "惊闻竹树连山雨，疑有风雷㩧地声。",
            "鹿啖黄精知岁久，人逢青箬便神清。",
            "重来只要斋盂饭，副以常堂枸杞羹。"
        ],
        "notes": "",
        "id": "050e40aa4c4ba2f1cde1dc53ef8c4f25"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题曹武帝削瓜图",
        "preface": "",
        "paragraphs": [
            "阿瞒瓜分姿，见之垂髫中。",
            "此心既弗乂，此道安可洪。",
            "汉祚既坠地，余子方困穷。",
            "仁义傥自唱，历数岂不同。",
            "挟令及宫阃，杀士延奴童。",
            "至今吊古徒，哀痛殊未终。",
            "实以己偪仄，遂令彼长雄。",
            "画图出后世，畧见经营工。",
            "想其鼎峙势，亦天诱其衷。",
            "此章弗徒歌，聊以裨国风。"
        ],
        "notes": "",
        "id": "5756192609614b967ff6224c61972dd5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题蔡武伯所藏荆公砚",
        "preface": "",
        "paragraphs": [
            "兽面鼎足奔回互，中有润泽比雨露。",
            "当年曾出富国疏，老子平生用心处。",
            "帝谟商颂周六典，刻画声形劳解诂。",
            "至今文字与风骚，一一相辉炫缃素。",
            "如闻四海失枝梧，可憾诸公欠调护。",
            "谁令天乎遽如许，可是石也能无预。",
            "陈玄同归蒋山路，亦使高人野僧觑。",
            "若为持入定林中，应有明云入天柱。",
            "吾乡风流蔡夫子，匣而藏之美无度。",
            "君不见公乡后进陆象山，作祠堂记余千言，直欲百世俟圣贤。",
            "惜哉不得铭此砚，使我失意心惘然。"
        ],
        "notes": "",
        "id": "5bd1746cd4fb85c95f72b76ac543724a"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "归别墅",
        "preface": "",
        "paragraphs": [
            "幽栖久不到，猿鹤擅藤萝。",
            "丛筿生将遍，流泉咽更多。",
            "邻翁新酿熟，野寺暮钟和。",
            "亦有经行者，来观倚杖歌。"
        ],
        "notes": "",
        "id": "5641187a030de8678ddf0f1b5d3f2393"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "早起",
        "preface": "",
        "paragraphs": [
            "佛香才了换儒巾，身是人间自在身。",
            "一路野花清养目，半沟流水静怡神。"
        ],
        "notes": "",
        "id": "53305a5e7ffe972694e37499a9f8ab7c"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "雨宿山中",
        "preface": "",
        "paragraphs": [
            "留连如有情，蕙帐极空明。",
            "晚粥知泉味，昏钟度雨声。",
            "稍容林叟睡，莫放晓猿惊。",
            "剩欲剜苔藓，应当写姓名。"
        ],
        "notes": "",
        "id": "3f4e4734da87aa05d8b315ad78df347d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "再游九溪",
        "preface": "",
        "paragraphs": [
            "昔年九溪十八涧，今度见之逾清真。",
            "静依落落石路晚，闲绕寂寂山家春。",
            "可怜潺湲似留客，更觉曲折能随人。",
            "得得杖藜来尽目，野棠山杏亦精神。"
        ],
        "notes": "",
        "id": "95e351acdb4cfc167a38f355793e00dc"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "海气江声相与浮，今时帝里旧杭州。",
            "西湖寺里多金碧，自厌秾华不肯游。"
        ],
        "notes": "",
        "id": "daf10223cab438f8af27170e6c1a29b9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "送人之官严陵",
        "preface": "",
        "paragraphs": [
            "如君风貌又精神，自合拖绅近紫宸。",
            "平地有心开洞穴，十年无俸著闲身。",
            "已看青舫垂垂去，须忆绯桃滟滟春。",
            "若向玄英台下过，为言亦是学诗人。"
        ],
        "notes": "",
        "id": "3e571a19f03affecd1c871d4e64dce90"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "与弁山道士饮",
        "preface": "",
        "paragraphs": [
            "采茗归来日未斜，更携苦菜入仙家。",
            "后园同坐枯桐树，仰看红桃落涧花。"
        ],
        "notes": "",
        "id": "9a3e3aa875c1cba96df4372145f1d767"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "不欺斋",
        "preface": "",
        "paragraphs": [
            "陈兄榜名不欺斋，不欺本自诚中来。",
            "晚周洙泗汉伊雒，中间此道寒如灰。",
            "不欺斋中一尊酒，兄乎此意差耐久。",
            "真情往往到僮仆，何况亲知与朋友。",
            "君不见汤脱胡桃一语失，此是迂翁年少日，陈兄再拜吾事毕。"
        ],
        "notes": "",
        "id": "9bfa8aadab295044ce15a5c9f9c80a04"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "望云亭",
        "preface": "",
        "paragraphs": [
            "淑气槃槃接九原，须臾鳞合更弥漫。",
            "自从蒿里无颜色，来到钟山有泪痕。",
            "往者英雄俱雨绝，后来哀痛欲河翻。",
            "夜深月照长松下，谁见孤飞出墓门。"
        ],
        "notes": "",
        "id": "b681162c37d042ba68d3ba01626c46e5"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "敬思堂四言",
        "preface": "",
        "paragraphs": [
            "有亭央央，高丘之傍。",
            "父兮母兮，坚深埋藏。",
            "厦屋凄凉，宰木成行。",
            "春秋蒸尝，酒浆牛羊。",
            "身体俯伛，虽劳弗彰。",
            "心志瞀乱，虽烦弗扬。",
            "欲求幽阴，茫茫洋洋。",
            "两间四方，实系我肠。",
            "何以照之，明神后皇。",
            "凡今之人，谁同慨伤。"
        ],
        "notes": "",
        "id": "7a34b2447465fb69c6c4ec5917f8279f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "陈将军哀词",
        "preface": "",
        "paragraphs": [
            "扞环城兮保赤子，归王所兮执弓矢。",
            "虽有妻子兮不如兄弟，嗟全家兮南向而死。",
            "护行殿兮卧旗鼓，统伍符兮莫余侮。",
            "故宫芜兮胡作主，哀将军兮鬓垂素。",
            "气力绝兮委尘土，后来孤童兮不胜测楚。",
            "天阴阴兮春寂寂，曰余兄兮有庙食。",
            "偕友于兮往作配，驾铁驷兮载云旆。",
            "山中人兮望余归，江鼯翔兮花乱飞。"
        ],
        "notes": "",
        "id": "023ef3805c009e3b846d0289cae5ed4d"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "吊青溪姑词",
        "preface": "",
        "paragraphs": [
            "投余兮绿波，彼土偶兮柰何。",
            "余魂兮无依，依余兄兮山阿。",
            "兄姿兮甚雄，青骨兮朱弓。",
            "称天兮诉余冤，令谗夫兮不终。"
        ],
        "notes": "",
        "id": "f985be45a329e11c89c81bd23291153f"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "水仙庙鼓吹曲四首  其一",
        "preface": "",
        "paragraphs": [
            "水奫沦兮不扬，山嵚岑兮多巨石。",
            "神来下独舂，仰昂神远适。",
            "王孙的咳，神无亟兮。"
        ],
        "notes": "",
        "id": "2b8a7860b054c6c066b2592d4945db79"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "水仙庙鼓吹曲四首  其二",
        "preface": "",
        "paragraphs": [
            "倚碧栌，款铜铺，德星在南乌尾逋。",
            "两峰隠天，花深草蕍。",
            "钱唐十余万户，皆看史君欢娱。",
            "虽涉流沙历炎都，入医无闾不如东吴。"
        ],
        "notes": "",
        "id": "ac67757c7210abf17bb83fdc20c9fe91"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "水仙庙鼓吹曲四首  其三",
        "preface": "",
        "paragraphs": [
            "龙飞天门，鸡鸣日观。",
            "湖州有鹤知夜半。",
            "端冕结缨，锋车施幰。",
            "瞻彼孤山，男呼女怨。",
            "欲裂冕毁车，春荣秋枯，无翁愁予。"
        ],
        "notes": "",
        "id": "90d5ae7b2c86945f1b42a69cde94397e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "水仙庙鼓吹曲四首  其四",
        "preface": "",
        "paragraphs": [
            "云冥冥，雷阗阗。",
            "横玉转，流珠干。",
            "灵龟入我梦，谓君当旋。",
            "既穷海壖之炎天，当饮山中之流泉。"
        ],
        "notes": "",
        "id": "ff8022e000f961aac809f22a2a4920ac"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "招魂",
        "preface": "",
        "paragraphs": [
            "天孙召魂，鬼伯催促，千岁之渊不为谷。",
            "巉岩既刊，松柏桓桓。",
            "曰惟君之魂，于兹考槃。",
            "其永安君窆初成，余以归藏筮之，其兆盖如此也。",
            "呜呼休哉。"
        ],
        "notes": "",
        "id": "401e90b8b36ce676742c42600115888e"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵杂咏  其一",
        "preface": "",
        "paragraphs": [
            "滟滟江波绿更肥，苍烟中有鸭鸥飞。",
            "当年神武今何在，老却遗民更不归。"
        ],
        "notes": "",
        "id": "a6e42f53cd7a7911df26e62ef506c1c0"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "金陵杂咏  其二",
        "preface": "",
        "paragraphs": [
            "长干小妇学吹箫，楼外闲风弄翠条。",
            "近得广陵消息未，暮潮已过赤栏桥。"
        ],
        "notes": "",
        "id": "7184d39090f5b968c97ad1c6f4e1dbd8"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "伊吾声里过年年，收拾旁行亦可怜。",
            "频嗅芸香心欲醉，为寻脉望眼应穿。",
            "哦诗苦似悲秋客，收价清于卖卜钱。",
            "吴下异书浑未就，每逢佳处辄留连。"
        ],
        "notes": "",
        "id": "165b2a6fa5ec1f9710ac35c83db09364"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "寄华阳道侣",
        "preface": "",
        "paragraphs": [
            "羽扇临玄圃，霓裳上醮坛。",
            "九枝松叶冷，千叶杏花残。"
        ],
        "notes": "",
        "id": "74d13657ee67f2560398f0281b0b2fd9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "题洞霄宫",
        "preface": "",
        "paragraphs": [
            "久知灵境无缘到，今被春风引得来。",
            "上帝殿头闻雨过，仙人石面欠花开。",
            "便烧沈水礼三拜，快引流霞釂一杯。",
            "落日断霞催去紧，掉巾祇等白鸦回。"
        ],
        "notes": "",
        "id": "20f55c589633d483541f8fa9be01ce14"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "本是离骚国里人。"
        ],
        "notes": "",
        "id": "d555f55a805e4aef7ed7ef8dfc45e317"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "衣篝不用绿沉烟。"
        ],
        "notes": "",
        "id": "9fce94dd8d50b1010a1d1fa9b89fa3e3"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "凄凉一似观堂僧。"
        ],
        "notes": "",
        "id": "ebe417da466bf30bfb68a5c8a747b0c9"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "淡烟疏雨又青山。"
        ],
        "notes": "",
        "id": "32e4ca5fb4551b850b920f2c0413e817"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "春梅避石开。"
        ],
        "notes": "",
        "id": "6c791ad75c2b076468fe8402f89b03ee"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "西陵西又西。"
        ],
        "notes": "",
        "id": "70a8a234a731c0af2674cc49d0ba5a88"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "更无花上月。"
        ],
        "notes": "",
        "id": "22499788783e5f52d2ec17571f439093"
    },
    {
        "author": "周文璞",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "戏赓和靖句。"
        ],
        "notes": "",
        "id": "9376717ddc708c4e41f9728bce95f5e1"
    }
]