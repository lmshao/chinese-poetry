[
    {
        "author": "张毅夫",
        "dynasty": "唐",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "驻斾息东林，清泉洗病心。",
            "炉峰霄汉近，烟树荔萝阴。",
            "溪浚龙蛇隐，喦高雨露侵。",
            "猿声云壑断，罄韵竹房深。",
            "欲问吾师法，衰年力不任。",
            "（《永乐大典》六六九九江字韵引《江州志》）（〖1〗张毅夫，原列「无世次」作者。",
            "今检《旧唐书》卷一六二《张正甫传》附其事迹，节引如次：毅夫，南阳人。",
            "正甫之子。",
            "登进士第，位至户部侍郎、弘文馆学士判院事。",
            "《唐仆尚丞郎表》卷三谓其任户部侍郎约在咸通间。",
            "《旧唐书·宣宗纪》载其大中十一年四月自江西观察使为京兆尹，十二年正月出为鄂岳观察使。",
            "）。"
        ],
        "notes": "",
        "id": "acb8716432d7fc75de8777b269751910"
    }
]