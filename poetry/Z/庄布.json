[
    {
        "author": "庄布",
        "dynasty": "唐",
        "type": "诗",
        "rhythmic": "",
        "title": "石榴歌",
        "preface": "",
        "paragraphs": [
            "玳瑁壳皴枝婀娜，马牙硝骨绵敷里。",
            "霜风击破锦香囊，鹦鹉啄残红豆颗。",
            "美人擎在金盘腹，错认海螺斑碌碌。",
            "满口含尝琼液甘，一堂齿冷敲寒玉。",
            "（《古今图书集成·草木典》二八二《石榴部》〖1〗）（〖1〗此诗见宋祝穆《事文类聚后集》卷二六、陈景沂《全芳备祖后集》卷六。",
            "）。"
        ],
        "notes": "",
        "id": "e4cec3be51a0447e4dd420ec8a4103e6"
    }
]