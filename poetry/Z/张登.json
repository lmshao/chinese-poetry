[
    {
        "author": "张登",
        "dynasty": "宋",
        "type": "诗",
        "rhythmic": "",
        "title": "朱槿花",
        "preface": "",
        "paragraphs": [
            "甲子虽推小雪天，刺桐犹绿槿花然。",
            "阳和长养无时歇，却是炎州雨露偏。"
        ],
        "notes": "",
        "id": "479f193f1bb21d9964cf800db03fc537"
    },
    {
        "author": "张登",
        "dynasty": "宋",
        "type": "诗",
        "rhythmic": "",
        "title": "洞石岩",
        "preface": "",
        "paragraphs": [
            "山断开元蝎，龛留大业僧。",
            "七年驰便路，三蹑石梯层。"
        ],
        "notes": "",
        "id": "29ad2c826589c67d610cf3ed358b9960"
    },
    {
        "author": "张登",
        "dynasty": "宋",
        "type": "诗",
        "rhythmic": "",
        "title": "留题熙春亭",
        "preface": "",
        "paragraphs": [
            "熙春亭建为民安，要识熙熙本不难。",
            "一日但能先克复，百年虽久亦胜残。",
            "满城和气薰天地，终岁长春忘暑寒。",
            "斯道古今无异路，独题待与后贤看。"
        ],
        "notes": "",
        "id": "4dbc533e4572120b8411655e4686a6e7"
    },
    {
        "author": "张登",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "孤高齐帝右，潇洒晋亭峰。"
        ],
        "notes": "",
        "id": "96fa33a2da5c783be8a40e0ba8c71183"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "上巳泛舟得迟字",
        "preface": "",
        "paragraphs": [
            "令节推元巳，天涯喜有期。",
            "初筵临泛地，旧俗祓禳时。",
            "枉渚潮新上，残春日正迟。",
            "竹枝游女曲，桃叶渡江词。",
            "风鹢今方退，沙鸥亦未疑。",
            "且同山简醉，倒载莫褰帷。"
        ],
        "notes": "",
        "id": "a6d26e5a6a9f3bf003db9b661efaed34"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "送王主簿游南海",
        "preface": "",
        "paragraphs": [
            "平生推久要，留滞共三年。",
            "明日东南路，穷荒雾露天。",
            "旷怀常寄酒，素业不言钱。",
            "道在贫非病，时来丑亦妍。",
            "过山乘蜡屐，涉海附楼船。",
            "行矣无为恨，宗门有大贤。"
        ],
        "notes": "",
        "id": "f93a16ef9bea9de6e4cd3b7fde033a51"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "重阳宴集同用寒字",
        "preface": "",
        "paragraphs": [
            "锡宴逢佳节，穷荒亦共欢。",
            "恩深百日泽，雨借九秋寒。",
            "望气人谣洽，临风客以难。",
            "座移山色在，杯尽菊香残。",
            "欲识投醪遍，应从落帽看。",
            "还宵须命烛，举首谢三官。"
        ],
        "notes": "",
        "id": "5ad1624c8b83ff25c94e41067834a879"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "仲秋夜郡内西亭对月",
        "preface": "",
        "paragraphs": [
            "天高月满影悠悠，一夜炎荒并觉秋。",
            "气与露清凝众草，色如霜白怯轻裘。",
            "高临华宇还知隙，静映长江不共流。",
            "囗直西倾河汉曙，遗风犹想武昌楼。"
        ],
        "notes": "",
        "id": "c5c5d85fd5af98be33585bb9a5cb4b5a"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "冬至夜郡斋宴别前华阴卢主簿",
        "preface": "",
        "paragraphs": [
            "虎宿方冬至，鸡人积夜筹。",
            "相逢一尊酒，共结两乡愁。",
            "王俭花为府，卢谌幄内璆。",
            "明朝更临水，怅望岭南流。"
        ],
        "notes": "",
        "id": "a1003c1c7fb97377043ed1d805f4f7cb"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "小雪日戏题绝句",
        "preface": "",
        "paragraphs": [
            "甲子徒推小雪天，刺梧犹绿槿花然。",
            "融和长养无时歇，却是炎洲雨露偏。"
        ],
        "notes": "",
        "id": "ba07fbc73d5464d5d91fb1f146dd7d89"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "招客游寺",
        "preface": "",
        "paragraphs": [
            "江城吏散卷春阴，山寺鸣钟隔雨深。",
            "招取遗民赴僧社，竹堂分坐静看心。"
        ],
        "notes": "",
        "id": "2792f86615c07d95a8fdb6f44e8ea107"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "孤高齐帝石，萧洒晋亭峰。",
            "境旷穷山外，城标涨海头。"
        ],
        "notes": "",
        "id": "2eb545afabd878f06ca3fa14cd57c39b"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "漳州",
        "preface": "",
        "paragraphs": [
            "漳州悲远道，龛留大业僧。",
            "七年驰便路，三蹑石梯层。",
            "（《永乐大典》九七六四「岁」字韵引《恩平志》。",
            "）。"
        ],
        "notes": "",
        "id": "d8428e08445bdf039884a30b6b3694a8"
    },
    {
        "author": "张登",
        "dynasty": "唐",
        "type": "诗",
        "rhythmic": "",
        "title": "秋夜馆中醉后作",
        "preface": "",
        "paragraphs": [
            "一叶惊风风已凉，华灯照夜夜何长。",
            "阆山截云不过雁，涨海浸日谁为梁。",
            "北向多虞剑戛戛，南中独望天茫茫。",
            "客亭迟还还复醉，醉里狂歌歌更狂。",
            "（同上一一三一三「馆」字韵引《张灯集》）。"
        ],
        "notes": "",
        "id": "77c19235704f4c8f7b8029c62f35fc0d"
    }
]