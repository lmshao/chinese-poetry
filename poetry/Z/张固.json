[
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "重阳宴东观山亭和从事卢顺之",
        "preface": "",
        "paragraphs": [
            "乱山青翠郡城东，爽节凭高一望通。",
            "交友会时丝管合，羽觞飞处笑言同。",
            "金英耀彩晴云外，玉树凝霜暮雨中。",
            "高咏已劳潘岳思，醉欢慙道自车公。"
        ],
        "notes": "",
        "id": "6b0600ac8bb71f14ad3a64896550419e"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "独秀山",
        "preface": "",
        "paragraphs": [
            "孤峰不与众山俦，直入青云势未休。",
            "会得乾坤融结意，擎天一柱在南州。"
        ],
        "notes": "",
        "id": "7255614f3c39bce0d5a49a4bdf59a60e"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "醉石",
        "preface": "",
        "paragraphs": [
            "山南山北郁嵯峨，千古声名保不磨，笑入醉乡聊偃卧，我临苔石重摩挲。",
            "（见影印天一阁藏《正德南康府志》卷十）。"
        ],
        "notes": "",
        "id": "4bdad7f7567551f84a3f8c2a27a9b76e"
    },
    {
        "author": "张固",
        "dynasty": "唐",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "鹿石晓寒云漠漠，虎溪春浅水潺潺。"
        ],
        "notes": "见《舆地纪胜》卷三十《江州》。",
        "id": "3f6a3b77501c4ff55d0e1c2aabd225c3"
    }
]