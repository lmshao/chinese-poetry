[
    {
        "author": "周弘亮",
        "dynasty": "唐",
        "type": "诗",
        "rhythmic": "",
        "title": "除夜书情",
        "preface": "",
        "paragraphs": [
            "何处风尘岁，云阳古驿前。",
            "三冬不再稔，晓日又明年。",
            "春入江南柳，寒归塞北天。",
            "还伤知候客，花景对韦编。"
        ],
        "notes": "",
        "id": "f7cf42dab82d6fc1a42ac90beca4a959"
    },
    {
        "author": "周弘亮",
        "dynasty": "唐",
        "type": "诗",
        "rhythmic": "",
        "title": "曲江亭望慈恩寺杏园花发",
        "preface": "",
        "paragraphs": [
            "江亭闲望处，远近见秦源。",
            "古寺迟春景，新花发杏园。",
            "萼中轻蘂密，枝上素姿繁。",
            "拂雨云初起，含风雪欲翻。",
            "容辉明十地，香气遍千门。",
            "愿莫随桃李，芳菲不为言。"
        ],
        "notes": "",
        "id": "a015efcdf15272d603b49e60e7b6b31a"
    },
    {
        "author": "周弘亮",
        "dynasty": "唐",
        "type": "诗",
        "rhythmic": "",
        "title": "故乡除夜",
        "preface": "",
        "paragraphs": [
            "三百六十日云终，故乡还与异乡同。",
            "非唯律变情堪恨，抑亦才疎命未通。",
            "何处夜歌销腊酒，谁家高烛候春风。",
            "诗成始欲吟将看，早是去年牵课中。"
        ],
        "notes": "",
        "id": "442e2f0683ece83b965af8840c2ef3ec"
    }
]