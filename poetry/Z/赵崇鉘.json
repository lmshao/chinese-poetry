[
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "调渔者",
        "preface": "",
        "paragraphs": [
            "山明松雪水明沙，一曲清溪著钓槎。",
            "我已浮湛君漫浪，谩煎我水试君茶。"
        ],
        "notes": "",
        "id": "e523bf5ceccc85c8dfcf9070a1e415a9"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "颇爱",
        "preface": "",
        "paragraphs": [
            "颇爱乐天齐物我，梦随吟赏洛中桥。",
            "桃花细马载杨柳，半面春潮红未消。"
        ],
        "notes": "",
        "id": "45ac363418fa29b7ce3728b6d6e0c457"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "食化",
        "preface": "",
        "paragraphs": [
            "海食多诡心，豢食令人鲁。",
            "山中食荠人，幽吟肺肠苦。"
        ],
        "notes": "",
        "id": "511937800efb74d6dec3254696a12c76"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "青阳",
        "preface": "",
        "paragraphs": [
            "青阳满芳蕤，流连度丘园。",
            "眄睐不忍折，恐伤造物恩。"
        ],
        "notes": "",
        "id": "bc46846ba640dc6aa2f9049f498d3244"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "自炷芳萧读道书，玄文豁落走龙鱼。",
            "松梢露色挂北斗，一夜风前学步虚。"
        ],
        "notes": "",
        "id": "9e6229c98588d0c8df59f4a0561cac70"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "寻真夕对",
        "preface": "",
        "paragraphs": [
            "春云弄月黄金丝，春山草木皆仙姿。",
            "松根对坐日西夕，群峰当前列青壁。",
            "铿铿虚壑含古音，静听宛是商山吟。",
            "洞石微开月当户，剪水弦冰心手语。"
        ],
        "notes": "",
        "id": "c3cb86f0073c9ad1bdca3c1ffe423bf6"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "有赠",
        "preface": "",
        "paragraphs": [
            "别意参差绕碧栏，外头斜月逼人寒。",
            "钩帘恐碍双栖鹊，乍可桃花隔雾看。"
        ],
        "notes": "",
        "id": "20206470123f77c2275be71e01603ab9"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "简云卧",
        "preface": "",
        "paragraphs": [
            "忆君心事如流水，流向江头作暮潮。",
            "想得潮平沙有雪，自铿铁版和吹箫。"
        ],
        "notes": "",
        "id": "1ca92b8356c44324ef012dc49e174879"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "空城雀，黄口莫啾啾。",
            "空城无人种禾黍，饮啄飞鸣由得汝。"
        ],
        "notes": "",
        "id": "07cbe4b57f8bb00f05063b4c6fc0b73c"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "山间",
        "preface": "",
        "paragraphs": [
            "山回雾气湿，生意鞠砰隠。",
            "石道苔藓春，松花鬰金粉。"
        ],
        "notes": "",
        "id": "addaa1d2240a6d52360f9d97fc582625"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "东风吹梅梢，飘摇泣香雪。",
            "下有野草根，崭然竞时节。"
        ],
        "notes": "",
        "id": "0995beed384c91fbbf9e8dd03f8e5184"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "野园",
        "preface": "",
        "paragraphs": [
            "野园对客无杯勺，共坐茅檐理钓车。",
            "片月渐低风露冷，隔墙山鬼啸梨花。"
        ],
        "notes": "",
        "id": "de49acdfb8fee7d3e482f845a7cb4aa8"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "至后",
        "preface": "",
        "paragraphs": [
            "愔愔云气绕江城，至后寒轻讵可凭。",
            "两日南风将雪信，床前蝙蝠夜翻灯。"
        ],
        "notes": "",
        "id": "3e9a74a678f9f8bb8f5781dc676d38a4"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "大孤",
        "preface": "",
        "paragraphs": [
            "大孤溶溶决眼青，小孤江色春冥冥。",
            "隔江淮壖几千里，枯荻萧椮朔风起。",
            "佳人何在遥相望，我无羽翼从君翔。",
            "为君暗整真珠裳，绿蘅翠芷参差香。"
        ],
        "notes": "",
        "id": "beade2fd043c5478d6ebb41daf33e71c"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壮节亭二松",
        "preface": "",
        "paragraphs": [
            "壮节亭前野碧滋，髯龙飞去忽经时。",
            "祇应黄犊苍藤路，尚有清泉白石知。"
        ],
        "notes": "",
        "id": "9368f35ad76958201fc305626ccaf1b0"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东风吹桃花",
        "preface": "",
        "paragraphs": [
            "东风吹桃花，花光射春林。",
            "相看各媚娬，艳冶摇人心。",
            "憩蝶下新绿，游鱼上清浔。",
            "百年一须臾，冥观契飞沉。"
        ],
        "notes": "",
        "id": "2dcac5961e2926fbc1ef0ad961b7732d"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "晓起",
        "preface": "",
        "paragraphs": [
            "雨漂窗纸湿成瑕，风压瓷瓶卧枕沙。",
            "晓起无悰饧粥冷，自添新水救梨花。"
        ],
        "notes": "",
        "id": "4458c314ccc7028ef36d005b878bc767"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "清露初生红蓼秋，爽风先到木兰舟。",
            "钓丝不卷波痕稳，梦入芦花数白鸥。"
        ],
        "notes": "",
        "id": "497b7fd6fad64ed2b5b9fe41108a9264"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "仙思  其一",
        "preface": "",
        "paragraphs": [
            "水殿风清急景斜，灵君初下五云车。",
            "碧罗宝扇双题字，记是谁人咏落花。"
        ],
        "notes": "",
        "id": "8fc80425ffd32e286b58ecc87d364b0d"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "仙思  其二",
        "preface": "",
        "paragraphs": [
            "麻姑擗麟不肯食，飞猿岭上餐松实。",
            "月冷天空涵曙光，露色凝烟白如蜜。"
        ],
        "notes": "",
        "id": "0cce07ea63330866f41c91e6f67a3dc6"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "东溪夜泊",
        "preface": "",
        "paragraphs": [
            "雪满汀洲风满林，霁光空澈夜深深。",
            "推篷恰受梅花月，自喷横箫调楚吟。"
        ],
        "notes": "",
        "id": "f0fed6900b661b2713a6459f3524b9d3"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "瓮天名贤集下有天字",
        "preface": "",
        "paragraphs": [
            "不见瓮天人，但见石上字。",
            "谁能负瓮去，夺我寥天思。",
            "瓮破奚有余，瓮在奚不足。",
            "吟作瓮天辞，摩挲石苔绿。"
        ],
        "notes": "",
        "id": "e3196d4a15ad4dca7932d93a3fec1ecc"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "杂兴  其一",
        "preface": "",
        "paragraphs": [
            "潮平烟敛月明高，霁宇涵空见羽毛。",
            "我自无能君了了，樯杆独倚调离骚。"
        ],
        "notes": "",
        "id": "273b8c3a77eaeb960686c9458096c6c3"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "杂兴  其二",
        "preface": "",
        "paragraphs": [
            "日日西风坐石苔，手扪苍壁倚云开。",
            "却来平地观空色，不信碧虚天际来。"
        ],
        "notes": "",
        "id": "034391c054758e1a685dc2a8228da969"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "都昌书事",
        "preface": "",
        "paragraphs": [
            "世事可无酒，春藤还有花。",
            "山云欲到地，街鼓又催衙。",
            "风紧鱼休市，官贫饭带沙。",
            "天机不得问，暮色欲栖鸦。"
        ],
        "notes": "",
        "id": "ab3b10ae3166359006b44c3c5e658608"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "丫头岩",
        "preface": "",
        "paragraphs": [
            "烟雨斑斓石藓春，坠云谁梦宝花颦。",
            "行人总被虚名误，到得倾城又误人。"
        ],
        "notes": "",
        "id": "d62a9d075ac56d370f89f292c6335979"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "玉丹仙蜕驭飞翰，便作琉璃世界看。",
            "大地山河浑忘却，谩依桂树舞青鸾。"
        ],
        "notes": "",
        "id": "7f7c37c39a5fa27febf96926b0ecd7e1"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其一",
        "preface": "",
        "paragraphs": [
            "雨又入帘风又斜，东风吹客客思家。",
            "浣纱西去谁家子，青绢围裙插杏花。"
        ],
        "notes": "",
        "id": "4db09f1d867a572cc9986cc3cfcba7c4"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其二",
        "preface": "",
        "paragraphs": [
            "山月溪风两自由，紫兰绿桂等离忧。",
            "狂歌鬰鬰成何事，一片夕阳芦荻秋。"
        ],
        "notes": "",
        "id": "d046f16c21cb8fd7b4dd47af405499a0"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其三",
        "preface": "",
        "paragraphs": [
            "海棠开尽故清寒，漠漠梨花暮色闲。",
            "酒满绿樽愁满酒，醉凭枕障认巫山。"
        ],
        "notes": "",
        "id": "3e05c29d189857e91f65903971106275"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "壁间韵  其四",
        "preface": "",
        "paragraphs": [
            "半髧婵娟垂两鸦，惊潮微隠宝簪斜。",
            "客愁政自游丝乱，莫戴钗头百结花。"
        ],
        "notes": "",
        "id": "d2a02994e42f2f866c17dc378462048f"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其一",
        "preface": "",
        "paragraphs": [
            "积雪久不解，下有希世珍。",
            "志士缊袍间，苦心终不伸。",
            "安得白日光，能照清夜颦。"
        ],
        "notes": "",
        "id": "848d24ed2226d53e4cda4d3cbf8eace1"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其二",
        "preface": "",
        "paragraphs": [
            "皓彩青云端，飞光落溟渤。",
            "浑河与清沚，同受明月魄。",
            "勿以清浊殊，天光本无隔。"
        ],
        "notes": "",
        "id": "8d3073652c6627d8ee3833cf0c60e767"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "往体  其三",
        "preface": "",
        "paragraphs": [
            "志士惜流光，游子念长道。",
            "流光如奔霆，长路漫浩浩。",
            "饥人忽梦饱，百忧悉倾倒。",
            "真妄安足论，荣名以为宝。"
        ],
        "notes": "",
        "id": "82c3e065fefed6b54eddb30e159fd26a"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "松下",
        "preface": "",
        "paragraphs": [
            "松梢凉露警孤鹤，潭面北风蟠老蛟。",
            "蛟老涎腥波浪恶，独吟碎月看松梢。"
        ],
        "notes": "",
        "id": "611f96b444f71bf03d33b2753f9192bf"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "癸卯除夕客中",
        "preface": "",
        "paragraphs": [
            "膝下传觞事已非，瓣香千里隔庭闱。",
            "摧心远忆新阡上，寂寂低松雪乍晞。"
        ],
        "notes": "",
        "id": "2156abd514d7cfeff610ef1e033b04ff"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "数日",
        "preface": "",
        "paragraphs": [
            "数日东风欺病骨，侵凌晓色作轻寒。",
            "客来坐久无谈柄，共看游丝上井栏。"
        ],
        "notes": "",
        "id": "ac5c75519db61d5e0a4f0a71150e0cf7"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "新阳斡坤轴，枯朽皆光荣。",
            "棱层冰雪中，复见天地精。",
            "姑射神所为，伯夷圣之清。",
            "太白抱𫐘轲，灵均拥芳馨。",
            "是子心魂间，不受纤芥萦。",
            "独立万化先，皎皎非近名。",
            "溪流鉴寒柯，游风吹落英。",
            "山明雾气湿，月落参旗横。",
            "群虚妙香发，一洗万虑轻。",
            "纷纷儿女姿，惭愧东风情。"
        ],
        "notes": "",
        "id": "cf005875c5d8369e55ee36e72cf7e9a4"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "狭斜",
        "preface": "",
        "paragraphs": [
            "吴姬凌寒吹玉笛，手彊误作迟迟声。",
            "却来抛眼调行客，中有二月东风情。",
            "东风二月杨花满，伯劳朝啼芳思乱。",
            "狭斜绣毂易为愁，解后相逢莫肠断。"
        ],
        "notes": "",
        "id": "65e55a596b89694d214db742de099cdb"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "破褐",
        "preface": "",
        "paragraphs": [
            "生松鬰寒灰，破褐出残絮。",
            "童儿不耐烦，微吟起身去。"
        ],
        "notes": "",
        "id": "7e18ef4edbd14829cd9979299fc3ad97"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "湖中",
        "preface": "",
        "paragraphs": [
            "汀蒲猎猎起凉飔，碧藕香中独立时。",
            "机事两忘吾丧我，扁舟吟过水仙祠。"
        ],
        "notes": "",
        "id": "ce980676986c922e1af92639f580b9cc"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "新堤",
        "preface": "",
        "paragraphs": [
            "淡烟衰草雨丝丝，小醉微吟倒接篱。",
            "吟到水西云影北，莞然一笑已无诗。"
        ],
        "notes": "",
        "id": "ededfa8c6b0d9ca7581cd367bd17ff8e"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "书事",
        "preface": "",
        "paragraphs": [
            "东邻老翁寒不寐，百结悬鹑抆悲涕。",
            "自云子孙学灌园，不识江湖与风水。",
            "大儿里胥缚送州，小儿遁逃卒未休。",
            "老夫忍饥特未死，犂耙典尽春无牛。",
            "身为王民合徭役，运米操舟操不得。",
            "江湖风水未足愁，檝丧樯倾误人国。"
        ],
        "notes": "",
        "id": "0308654169557e4460212c9bb9557aa7"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "答碧山",
        "preface": "",
        "paragraphs": [
            "欲种梅花无古根，手移兰茁上瓷盆。",
            "却忧偪仄伤兰性，自下清招为返魂。"
        ],
        "notes": "",
        "id": "cfb439523161e22bb416a6222072e6af"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "答维溪",
        "preface": "",
        "paragraphs": [
            "维溪插架三千轴，葺茝纫兰得自娱。",
            "会须握手论活法，静看碧水生玄珠。"
        ],
        "notes": "",
        "id": "2f6e01b7657f2258be674731949e8562"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "学诗",
        "preface": "",
        "paragraphs": [
            "神仙不可学，愿学长不死。",
            "学诗如学仙，吞霞洁尘滓。",
            "渚花流水香，烟霏暮山紫。",
            "凉飔入修竹，一笑鸣绿绮。"
        ],
        "notes": "",
        "id": "6145064ede61ab5e312cda576abe3705"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "雀",
        "preface": "",
        "paragraphs": [
            "短翅遍斓贝花紫，逐食飞行晓霜里。",
            "祇知嘴爪求自肥，肥甘累人心弗知。",
            "天寒日暮向何处，前路多山慎勿去。",
            "吴儿织网连素空，一落牢笼腥血红。"
        ],
        "notes": "",
        "id": "cc0a304779f470534ba15bf39702f513"
    },
    {
        "author": "赵崇鉘",
        "dynasty": "宋",
        "type": "诗",
        "rhythmic": "",
        "title": "南内",
        "preface": "",
        "paragraphs": [
            "已剪诸郎百虑轻，骄儿长大又生狞。",
            "祇愁南内无归日，南内归来万古情。"
        ],
        "notes": "",
        "id": "8ef0c47bc37f33468efd7ad8ef00b5da"
    }
]