[
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "宿灵岩",
        "preface": "",
        "paragraphs": [
            "树杪钟楼出半层，佛床黠鼠弄残灯。",
            "五更石上僧犹定，头满清霜唤不譍。"
        ],
        "notes": "",
        "id": "3d9cc81e0cb2e36e8d681599517c1969"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "登东山怀朱静佳",
        "preface": "",
        "paragraphs": [
            "布石行山磵，云封竹洞名。",
            "照池传古貌，借箸数同庚。",
            "禽鬭巢几覆，蛛闲网半成。",
            "冬深犹见菊，还忆晋渊明。"
        ],
        "notes": "",
        "id": "cdb150e1eed0f913f20bfc3bffb98124"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "匣里干将午夜鸣，碧油幢下梦魂惊。",
            "沙场燐火风吹起，半在骷髅眼底明。"
        ],
        "notes": "",
        "id": "9454a6d4693a6212e8cb32c31ace0fc6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "紫微阁赠凌丹士",
        "preface": "",
        "paragraphs": [
            "风林叶叶带新寒，匕箸虀盐客味酸。",
            "兔抱粟眠传道石，鹿衔花上拜章坛。",
            "沿崖取水和冰嚼，扫壁题诗当画看。",
            "尽日玄房无俗话，山钟敲月上阑干。"
        ],
        "notes": "",
        "id": "4b681428c3300462d20c74851e356600"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "送镜山僧游雪峰",
        "preface": "",
        "paragraphs": [
            "海风迎铁锡，半是水为程。",
            "故国往来熟，空门宿食清。",
            "旧房云借住，早路月同行。",
            "象骨最高处，师今履似平。"
        ],
        "notes": "",
        "id": "2614d674b74bdd1b0af682c766ab9424"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "齐云寺",
        "preface": "",
        "paragraphs": [
            "雨疎分点下，略彴界横塘。",
            "接竹通生水，搴萝补坏墙。",
            "字涂窗眼黑，香染佛衣黄。",
            "未晚萤先出，萧然两画廊。"
        ],
        "notes": "",
        "id": "287a2746a630dfc9892a741551031a7a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "化龙阁",
        "preface": "",
        "paragraphs": [
            "镌满留题屋柱间，风吹醉面不知寒。",
            "渔舟撑出垂杨岸，惊鹭衔鱼过别滩。"
        ],
        "notes": "",
        "id": "cfc17759d219dc27001c17f58735470e"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "吊蝶",
        "preface": "",
        "paragraphs": [
            "数日偎红翅力慵，化成长梦别春风。",
            "却怜蚁为埋香玉，舁入残花土穴中。"
        ],
        "notes": "",
        "id": "78cdaa67d7b637b86fd5de13d8d24d23"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄胡竹洲",
        "preface": "",
        "paragraphs": [
            "野菜生根土亦香，寒林晴久漏春阳。",
            "山临古画开当户，蜗学名书篆满墙。",
            "密竹旋删嫌碍月，青柑迟摘待经霜。",
            "儿童闲取池头水，剜破琉璃绿一方。"
        ],
        "notes": "",
        "id": "fe7bf9fa64a5f12b06356cf22854bbd0"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "题白沙驿",
        "preface": "",
        "paragraphs": [
            "雾裹峰头薄似巾，路逢水后误行人。",
            "山泉酿酒力偏重，石铫煎茶味最真。",
            "燕不传家犹教子，梅才有肉便生仁。",
            "枕边学梦人方悟，未到钟声梦更频。"
        ],
        "notes": "",
        "id": "008ed35bd576c1f38b0c7de35f2f1f6d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "赠刘介庵",
        "preface": "",
        "paragraphs": [
            "一心忧道不开眉，懒扣黄扉谒故知。",
            "有累祇因难弃鹤，无疑何用苦求龟。",
            "常厨饮食夷齐辈，晚笔文章汉魏时。",
            "冷笑富家钱塞屋，兰亭谁更有真碑。"
        ],
        "notes": "",
        "id": "11cccbc4c70bcada8521517bec909b08"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "马升庵惠鞠苗",
        "preface": "",
        "paragraphs": [
            "税得隣东地一方，旋栽黄鞠待重阳。",
            "春晨摘落青苗叶，挼作秋花气味香。"
        ],
        "notes": "",
        "id": "f70d18f32af6854c2abedc25098a7816"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "东林寺",
        "preface": "",
        "paragraphs": [
            "满院香风乍熟楂，猴孙抱子坐枯槎。",
            "头陀不惯迎宾客，自折芙蓉供释迦。"
        ],
        "notes": "",
        "id": "73ef7622af6373272f637499daab78dd"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "李梅磵雪夜留饮",
        "preface": "",
        "paragraphs": [
            "拥炉收案牍，市远隔諠哗。",
            "妓唱新填曲，僮分旋碾茶。",
            "花枝承雪重，烛焰受风斜。",
            "僦屋为官舍，更深酒更赊。"
        ],
        "notes": "",
        "id": "d2ee9025b0acc3dd7ff9144c8fc7307b"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "宿易冲妙道院",
        "preface": "",
        "paragraphs": [
            "松发经寒乱不梳，夜来风减屋茆疎。",
            "吟边冻指僵如铁，袖裹枯筇画雪书。"
        ],
        "notes": "",
        "id": "d506e1a440fc17d396d55fbe2ddf7188"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "朱柏岩约南归",
        "preface": "",
        "paragraphs": [
            "忍闻秋管悲，犹未定归期。",
            "吟咏穷边长，艰难老后知。",
            "水寒鱼上少，月闰雁来迟。",
            "不作膏粱梦，长令一剑随。"
        ],
        "notes": "",
        "id": "9171ba5188f76344cf4fa82a0f33fd0d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "横峰感事",
        "preface": "",
        "paragraphs": [
            "石角多情挽布衣，候虫送响出林微。",
            "文章首面趋时好，字学偏傍徇俗非。",
            "绿水被风吹作白，密花因雨打教稀。",
            "归鸦路熟知巢近，直望松林尽翅飞。"
        ],
        "notes": "",
        "id": "70e898d51c1f5edb0961ad94c62c0e78"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "答黄芳洲",
        "preface": "",
        "paragraphs": [
            "抱膝书楼望太清，一生心事月同明。",
            "因过隣寺分茶供，闲取高僧史传评。"
        ],
        "notes": "",
        "id": "403ac0ab2363618914b1b97c9555188a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "饯翁丹山发南浦",
        "preface": "",
        "paragraphs": [
            "鸣鸠语燕近清明，柳絮风轻秧水平。",
            "一带春流多断岸，尽缘倒树当桥行。"
        ],
        "notes": "",
        "id": "7303a770c3fc482ea23286d45719d36f"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "点史",
        "preface": "",
        "paragraphs": [
            "水草山花各自春，闲居常谨坐船身。",
            "忠言似药偏医国，好句如金不疗贫。",
            "王霸兴亡难讳史，彭殇寿夭不由人。",
            "感来莫计更深浅，祇见苍头换烛频。"
        ],
        "notes": "",
        "id": "564a721cac6fcbf86805828ed2e9b925"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "采莲曲  其一",
        "preface": "",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "notes": "",
        "id": "b22d256beb18ca0306b5a316934e48a3"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "采莲曲  其二",
        "preface": "",
        "paragraphs": [
            "拗落圆房响钏金，背人细数子藏深。",
            "不嫌到手多尖刺，祇怕伤人有苦心。"
        ],
        "notes": "",
        "id": "099781d8a71c13378b1a3acc8ec8878d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "子期台",
        "preface": "",
        "paragraphs": [
            "拾叶题诗愧不才，袖遮微日上层台。",
            "山僧分我松阴坐，隔岸花香渡水来。"
        ],
        "notes": "",
        "id": "f8b7d26532bdb1bb5148ed4f0fede559"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "九折沧江转苇航，花间流水自宫商。",
            "岩开天线登无路，殿鏁僊金拜有光。",
            "曝背龟从平石上，避人猴向险枝藏。",
            "断桥盍有重红日，狂欲乘风扣魏王。"
        ],
        "notes": "",
        "id": "99b08bd2499e84c257817b546a86149a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "拟韩偓体",
        "preface": "",
        "paragraphs": [
            "一声阿鹊颤鸾双，学调新词未得腔。",
            "拜了夜香郎唤睡，旋收针线背银釭。"
        ],
        "notes": "",
        "id": "529dbf27d7e5307199a2b903416967c8"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "题隠者壁",
        "preface": "",
        "paragraphs": [
            "寒著麻衣馁食薇，乐山清兴只琴知。",
            "蛛经圆网当中立，蜂徙新厨出外飞。",
            "山脊倚天无改日，草根埋雪有青时。",
            "莫言鸿燕多相背，去去来来共一机。"
        ],
        "notes": "",
        "id": "3f746b0f17d74eda4b019c29790301a6"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "雨中过陆家园",
        "preface": "",
        "paragraphs": [
            "斜搭秋千窗半扃，行人屐送隔墙声。",
            "群花相倚啼妆面，苦不催晴怨懒鶑。"
        ],
        "notes": "",
        "id": "6e056cc6895ece573e710287245e2999"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄苕川故人",
        "preface": "",
        "paragraphs": [
            "千古长情祇翠岑，休谈点石化黄金。",
            "秋来国事方尝胆，病后禅机忽上心。",
            "老眼看书嫌字细，干喉饮酒喜杯深。",
            "几回空检斑衣箧，望断白云天外阴。"
        ],
        "notes": "",
        "id": "f59d057457e7fb4c3b4a4e636c5fa4b7"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "晚窗",
        "preface": "",
        "paragraphs": [
            "风约钟声落耳根，归鸦点点不成群。",
            "前山野烧青烟起，散满空中作暮云。"
        ],
        "notes": "",
        "id": "a50c0131d4bb175b318d406d00ae7af3"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "喜杨琴隠至",
        "preface": "",
        "paragraphs": [
            "世涂多不平，择地度吾生。",
            "风静花迟落，云移月倒行。",
            "自抄闲作改，客借古琴评。",
            "凡事虚空里，何劳苦著情。"
        ],
        "notes": "",
        "id": "b411dd604ef6a025cdc92103c82a969b"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寄宝林僧",
        "preface": "",
        "paragraphs": [
            "磨折英雄辈，无停日月梭。",
            "达人愁梦少，明主直言多。",
            "药试单方验，碑评近本讹。",
            "吟成无爱者，寄与病僧哦。"
        ],
        "notes": "",
        "id": "7dadc32ed98c4ad708ddc5c246934480"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "巴岭",
        "preface": "",
        "paragraphs": [
            "处处柴门掩半边，鶑啼绿树隔炊烟。",
            "竹梯闲倚柔桑畔，定是人家蚕正眠。"
        ],
        "notes": "",
        "id": "9ffefa3684c21903ef5dd0fb0d2f44ff"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "楚节西塘省鞠",
        "preface": "",
        "paragraphs": [
            "鞠胎绿蕊未曾成，百种藂中半忘名。",
            "试检记花牌字看，春篱醉墨欠分明。"
        ],
        "notes": "",
        "id": "ff8e9549d7e2ce3727b78803a7d0dbce"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "槎",
        "preface": "",
        "paragraphs": [
            "槁形冷度几晨昏，不受东风一点恩。",
            "却有僊人求作伴，浪游星渚到天门。"
        ],
        "notes": "",
        "id": "62c0eb700f532a036a6c455c0c75130b"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "扶上花骢酒半醺，望沉鞭影暗销魂。",
            "离情恐被行人觉，背拂菱花补泪痕。"
        ],
        "notes": "",
        "id": "2759709f280b7ef99caa67c185fac417"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "峡口",
        "preface": "",
        "paragraphs": [
            "峡深犹有路，泉远不知源。",
            "禽学乡谈语，山填野烧痕。",
            "晚风樵笛坞，春日酒旗村。",
            "茆舍人耕罢，凫雏浴水浑。"
        ],
        "notes": "",
        "id": "fd359241533300d37d25495cf7345fa8"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "北津",
        "preface": "",
        "paragraphs": [
            "独立长桥喜近城，半阑斜日又催行。",
            "船过别浦波痕没，堠立当涂里界明。",
            "古木云边僧住处，落花风里鸟啼声。",
            "青山莫道浑无事，日与行人管送迎。"
        ],
        "notes": "",
        "id": "71fc6895e0d9c010e8f5543710a88586"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "江常庵出武夷",
        "preface": "",
        "paragraphs": [
            "厌居京洛说行持，袖裹青蛇上武夷。",
            "僊为写真供御览，天怜病眼召神医。",
            "江中白石差龙斲，洞里苍松带鹤移。",
            "无事出山衣屦湿，满城风雨鞠花时。"
        ],
        "notes": "",
        "id": "3a4fe700a2936b00d90415f40b3fb968"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "晚步寄刘澂斋",
        "preface": "",
        "paragraphs": [
            "纵横屐齿印苍苔，梦笔山高翠作堆。",
            "日带晚光归海去，风传秋信下天来。",
            "竹开小路通萤过，松守空巢待鹤回。",
            "蚋瓮乾坤还自乐，何须金屋玉楼台。"
        ],
        "notes": "",
        "id": "28995cbfce45afe76a05e182da62d448"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "简胜上人",
        "preface": "",
        "paragraphs": [
            "林深岚气重，一犬吠寒烟。",
            "高思天云外，新房柏树边。",
            "爱蒲寻石种，惜茗滤泉煎。",
            "昔创如来殿，老于师一年。"
        ],
        "notes": "",
        "id": "ed1f5c8edec38e7cc0c3d52e8c82c4da"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其一",
        "preface": "",
        "paragraphs": [
            "麒麟感世出，凤凰览德至。",
            "人苟常见之，应不指为瑞。"
        ],
        "notes": "",
        "id": "68bbaeda16f824cd1d790b1275e3a775"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其二",
        "preface": "",
        "paragraphs": [
            "櫩蛛巧经网，林鸠拙营巢。",
            "孰知拙反胜，网坏巢独牢。"
        ],
        "notes": "",
        "id": "1ec3d4585417f6aa707fd483987e9525"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其三",
        "preface": "",
        "paragraphs": [
            "雀食野人田，燕栖公子堂。",
            "野情饥亦乐，依人难久长。"
        ],
        "notes": "",
        "id": "201906e30b00ff210a261e667a267e9e"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其四",
        "preface": "",
        "paragraphs": [
            "猩猩陨机穽，鹦鹉鏁金笼。",
            "言笑适为累，缄嘿斯保躬。"
        ],
        "notes": "",
        "id": "feb466973760335e456b00da0dcfcba9"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其五",
        "preface": "",
        "paragraphs": [
            "蚕饱办丝课，蜂忙供蜜工。",
            "役役为人劳，衣食还自空。"
        ],
        "notes": "",
        "id": "502448a37293c700401b72544f1cb4f2"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其六",
        "preface": "",
        "paragraphs": [
            "鹊鸣人共怜，乌鸣人共嫉。",
            "祇因声妍媸，何心报凶吉。"
        ],
        "notes": "",
        "id": "2e28054552a779010463b1c984aa3beb"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其七",
        "preface": "",
        "paragraphs": [
            "江鳞行比目，沙鸳睡交颈。",
            "不知山兔寒，清夜顾蟾影。"
        ],
        "notes": "",
        "id": "d523b7a3a18878436bc620c3f54a0586"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其八",
        "preface": "",
        "paragraphs": [
            "饥鹰健搏兔，馋鹭勤捕鱼。",
            "各为口腹累，不闻有驺虞。"
        ],
        "notes": "",
        "id": "195e2cbeeff556619732f34b1939a92e"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其九",
        "preface": "",
        "paragraphs": [
            "犬眠苍玉地，猫卧香绮丛。",
            "倘无鼠与盗，猫犬命亦穷。"
        ],
        "notes": "",
        "id": "bd58f1cf1f2e0354c534f6fbc4a44a7c"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "演雅十章  其一〇",
        "preface": "",
        "paragraphs": [
            "墨鱼黑覆形，火萤明照身。",
            "拙于用显晦，踪迹徒自陈。"
        ],
        "notes": "",
        "id": "45c8c20baf95e09aba3ea188203d6966"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其一",
        "preface": "",
        "paragraphs": [
            "孤灯照长夜，膏尽灯影灭。",
            "划见窗户间，鲜鲜有明月。"
        ],
        "notes": "",
        "id": "4e17644e4cd378582110e50199ce71b4"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其二",
        "preface": "",
        "paragraphs": [
            "日夜江水流，不海水不止。",
            "孰谓流去者，不是海中水。"
        ],
        "notes": "",
        "id": "ed8f2872d814eafa6753adc2db319d2a"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其三",
        "preface": "",
        "paragraphs": [
            "东日照瓦霜，西向界余白。",
            "莫言日不到，日光来未及。"
        ],
        "notes": "",
        "id": "db91d725cb7642c6558e0098414a7162"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其四",
        "preface": "",
        "paragraphs": [
            "迟月上深夜，新蟾不终夕。",
            "何如月圆时，通宵照无极。"
        ],
        "notes": "",
        "id": "044ffd072ec396a4e80985b86c0ea3f4"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其五",
        "preface": "",
        "paragraphs": [
            "种鞠一百丛，九月开盈枝。",
            "莫言无好花，好花开较迟。"
        ],
        "notes": "",
        "id": "75b1d7813f2d444c60bb49d3f22471cb"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其六",
        "preface": "",
        "paragraphs": [
            "庭前无繁植，疎竹附梅坡。",
            "虽然无巨荫，明月飞来多。"
        ],
        "notes": "",
        "id": "9a21853c28212d870a305bde39b52cde"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其七",
        "preface": "",
        "paragraphs": [
            "草虫设细网，小穽不可见。",
            "日日朝露中，群白草间现。"
        ],
        "notes": "",
        "id": "e5e53869ce1bcaea6388f01b34f04a27"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其八",
        "preface": "",
        "paragraphs": [
            "高风吹秋霜，庭前百草死。",
            "谁知草有根，昨夜东风起。"
        ],
        "notes": "",
        "id": "84cb2bc5db99a9ac7d47530d2a6ae442"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其九",
        "preface": "",
        "paragraphs": [
            "夏月灌鞠根，见花在秋日。",
            "先时不施工，临花已何及。"
        ],
        "notes": "",
        "id": "45c92000943a156fe7870411cea4efa4"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "寓兴十首  其一〇",
        "preface": "",
        "paragraphs": [
            "十年插柳枝，今与高树齐。",
            "垂条绿春风，上有流鶑啼。"
        ],
        "notes": "",
        "id": "88db52a1d5dc2e482c2e129aed61c18d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 梅梢",
        "preface": "",
        "paragraphs": [
            "根清条不肥，影落明月地。",
            "凄凄欲寒时，胚𣍯已生意。"
        ],
        "notes": "",
        "id": "6b604cc7ffd552cd0f294fc947333f81"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 蓓蕾",
        "preface": "",
        "paragraphs": [
            "历历衔冰霜，缀作珠的皪。",
            "香色俱浑然，花中之太极。"
        ],
        "notes": "",
        "id": "50409620d9791cf885a647d40579e4d3"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 欲开",
        "preface": "",
        "paragraphs": [
            "凝成姑射姿，幽洁世所独。",
            "春近迫芳心，羞涩破唇玉。"
        ],
        "notes": "",
        "id": "4db061a0d16d8275321284357327de0e"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 半开",
        "preface": "",
        "paragraphs": [
            "五出稍敷露，不受尘目爱。",
            "鲜鲜著精神，独于此时最。"
        ],
        "notes": "",
        "id": "b500f39fecf8564e937420e2536d34fa"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 全开",
        "preface": "",
        "paragraphs": [
            "昨夜东风多，花神莫之御。",
            "玉立对幽人，十分尽情吐。"
        ],
        "notes": "",
        "id": "c58a7aecf98aebd0695617ece5b3bbc7"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 欲谢",
        "preface": "",
        "paragraphs": [
            "垂垂雪中枝，暗里度香远。",
            "忽动调羹机，黏枝花力软。"
        ],
        "notes": "",
        "id": "b72a36a51b2e715e62a5330b3621e356"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 半谢",
        "preface": "",
        "paragraphs": [
            "旋随琼霙飞，绕我茆屋角。",
            "结子意渐浓，岂为羌管落。"
        ],
        "notes": "",
        "id": "b3fad520fdefb96e6c08b501d7e85a26"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 全谢",
        "preface": "",
        "paragraphs": [
            "冰花不留丁，收香尽藏白。",
            "一朝作陈人，逊与桃李出。"
        ],
        "notes": "",
        "id": "b74a811df52314bb6b4525032db0e284"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 小实",
        "preface": "",
        "paragraphs": [
            "青青长朱裳，小摘脆不堕。",
            "勿欺如豆微，中怀仁已大。"
        ],
        "notes": "",
        "id": "6a0a6945278e988c612dea8fc648869f"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "梅花十咏 大实",
        "preface": "",
        "paragraphs": [
            "圆碧日益肥，磊落压枝重。",
            "虽然苦味酸，酸中藏大用。"
        ],
        "notes": "",
        "id": "a34bd09b105424296879a9ab20251b9d"
    },
    {
        "author": "张至龙",
        "dynasty": "宋",
        "type": "诗",
        "rhythmic": "",
        "title": "山矾花",
        "preface": "",
        "paragraphs": [
            "漫山白蕊殿春华，多贮清香野老家。",
            "频向风前招蝶使，密通家籍省梅花。"
        ],
        "notes": "",
        "id": "957c5e770a05a24ed0ca62343629c211"
    }
]