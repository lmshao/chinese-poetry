[
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "小尽行",
        "preface": "",
        "paragraphs": [
            "藤州三月作小尽，梧州三月作大尽。",
            "哀哉官历今不颁，忆昔升平泪成阵。",
            "我今何异桃源人，落叶为秋花作春。",
            "但恨未能与世隔，时闻丧乱空伤神。"
        ],
        "notes": "",
        "id": "9c8c62db22c1111773f25a9d6238ce58"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "种芜菁作羹",
        "preface": "",
        "paragraphs": [
            "且喜芜菁种得成，苔心散出碧纵横。",
            "脆甜肭子无反恶，肥嫩恙儿不杀生。",
            "乐羊岂断儿孙念，刘季宁无父子情。",
            "争似野人茅屋下，日高澹煮一杯羹。"
        ],
        "notes": "",
        "id": "508039195efa1703611199904263ada2"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "历世",
        "preface": "",
        "paragraphs": [
            "面册面友风雨散，山鸟山花澹薄交。",
            "一榻氍毹容独卧，满盘杞菊是兼肴。"
        ],
        "notes": "",
        "id": "1df643f329ad54d7dd7853fb2efab701"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "五言",
        "preface": "",
        "paragraphs": [
            "天寒犹著絮，雨湿欲蒸书。",
            "吴地人情薄，西人客计疏。",
            "无书堪著眼，有法可安心。"
        ],
        "notes": "",
        "id": "5d34b5c7bcb73d54608f70de027012d4"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "谁倚黄旗唤阿瞒，令君终作可怜人。",
            "萧然惟有鹿门老，不带孙刘一点尘。"
        ],
        "notes": "",
        "id": "c70c4835b6b13344541b8d3dac4f2de9"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "轻阴小雨晚难收，柳瘦梅穷却似秋。",
            "可恨水仙花不语，无人共我说春愁。"
        ],
        "notes": "",
        "id": "177678650fec0a253d5da7a11af983fd"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "梨花雨送海棠风，不借臙脂作小红。",
            "几日无人吹玉笛，鸳鸯飞入馆娃宫。"
        ],
        "notes": "",
        "id": "501ea3bd4b48a8b7b47ded24162d53a5"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "青罗包髻白行缠，不是凡人不是仙。",
            "家在洛阳城里住，卧吹铜笛过伊川。"
        ],
        "notes": "",
        "id": "a2bc4860a25d2fdf55d77787c9b90831"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "忆旧",
        "preface": "",
        "paragraphs": [
            "早年京洛识前辈，晚景江湖无故人。",
            "难与儿童谈旧事，夜攀庭树数星辰。"
        ],
        "notes": "",
        "id": "ae923000bdb10870a11e238cef9a18ca"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "试将天下照，万象总分明。"
        ],
        "notes": "",
        "id": "056090017f938d035dbff18044a4afdb"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "岭外江数百，会此清远峡。"
        ],
        "notes": "",
        "id": "9319e41afade6b9c6ef9aaaef2d31a14"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "春林着雨绿自足，野水漾花红不知。"
        ],
        "notes": "",
        "id": "1989f5f1bc61cb0a7dd1f06fcaf0f96a"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "解唱阳关别调声，前朝惟有李夫人。"
        ],
        "notes": "",
        "id": "2049d04b0f2ce4fe45129ec959dbabc5"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "几许少年春欲夏，一番梦事绿催红。"
        ],
        "notes": "",
        "id": "6dd9aac0eca067520484e5d4dc9776e3"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "过时不语莺解事，怕客深藏鱼见机。"
        ],
        "notes": "",
        "id": "e852dea4d85b1b67606dfa5d8a3f5bb7"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "人间万事老无味，天下四时秋最愁。"
        ],
        "notes": "",
        "id": "74c9b43a6d46f8ddc0e1f4539cff8318"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "翦茅编鹤屋，筛米聚鸡粮。"
        ],
        "notes": "",
        "id": "1a155da9fe729a54d3891e2c9511d53b"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "灯昏鼠窥研，雨急犬穿篱。"
        ],
        "notes": "",
        "id": "c581ba080d87bf70f875e38e0ea7d2be"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "但能闭户酌季雅，安用驭风寻伯昏。"
        ],
        "notes": "",
        "id": "845b59893186d464bc37e02ffccb3e14"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "老鹤悔抛青嶂里，客星倦倚紫微边。"
        ],
        "notes": "",
        "id": "3d8c1eab0d429bb6c599cf45fc361eed"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "而今心服陶元亮，作得人间第一流。"
        ],
        "notes": "",
        "id": "1cb33d84df3f342ea1352b9e42a09e9b"
    },
    {
        "author": "朱敦儒",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "佳人不耐冷，重叠著春衣。"
        ],
        "notes": "",
        "id": "51ecf8a32617f1f5dfbb9aa379648d87"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "惯被好花留住。",
            "蝶飞莺语。",
            "少年场上醉乡中，容易放、春归去。",
            "今日江南春暮。",
            "朱颜何处。",
            "莫将愁绪比飞花，花有数、愁无数。"
        ],
        "notes": "",
        "id": "65c3ea47d8a28cbcd6069d6116d0909f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "一夜雨声连晓。",
            "青灯相照。",
            "旧时情绪此时心，花不见、人空老。",
            "可惜春光闲了。",
            "阴多晴少。",
            "江南江北水连云，问何处、寻芳草。"
        ],
        "notes": "",
        "id": "fecc918a9abc6b76fadfd7e1cb404698"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "信取虚空无一物，个中著甚商量。",
            "风头紧后白云忙。",
            "风元无去住，云自没行藏。",
            "莫听古人闲语话，终归失马亡羊。",
            "自家肠肚自端详。",
            "一齐都打碎，放出大圆光。"
        ],
        "notes": "",
        "id": "b9a6f616c1705f60d069216f2fc9b0fa"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "几日春愁无意绪，拈金翦彩慵拈。",
            "小楼终日怕凭阑。",
            "一双新泪眼，千里旧关山。",
            "苦恨碧云音信断，只教征雁空还。",
            "早知盟约是虚言。",
            "枉裁诗字锦，悔寄泪痕笺。"
        ],
        "notes": "",
        "id": "28a492983f62b5a2e8079d8e9f424995"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "纱帽篮舆青织盖，儿孙从我嬉游。",
            "绿池红径雨初收。",
            "秾桃偏会笑，细柳几曾愁。",
            "随分盘筵供笑语，花间社酒新篘。",
            "踏歌起舞醉方休。",
            "陶潜能啸傲，贺老最风流。"
        ],
        "notes": "",
        "id": "519ca3b091faddb550ad1aeaaec757be"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "生长西都逢化日，行歌不记流年。",
            "花间相过酒家眠。",
            "乘风游二室，弄雪过三川。",
            "莫笑衰容双鬓改，自家风味依然。",
            "碧潭明月水中天。",
            "谁闲如老子，不肯作神仙。"
        ],
        "notes": "",
        "id": "b90df606c2877bef7a8d08ba36886209"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "最好中秋秋夜月，常时易雨多阴。",
            "难逢此夜更无云。",
            "玉轮飞碧落，银幕换层城。",
            "桂子香浓凝瑞露，中兴气象分明。",
            "酒楼灯市管弦声。",
            "今宵谁肯睡，醉看晓参横。"
        ],
        "notes": "",
        "id": "c3ee73ea03993dabe0d8c0740cd72f9f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "直自凤凰城破后，掰钗破镜分飞。",
            "天涯海角信音稀。",
            "梦回辽海北，魂断玉关西。",
            "月解重圆星解聚，如何不见人归。",
            "今春还听杜鹃蹄。",
            "年年看塞雁，一十四番回。"
        ],
        "notes": "",
        "id": "fe9c606c08802f11a560920273c092cb"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "堪笑一场颠倒梦，元来恰似浮云。",
            "尘劳何事最相亲。",
            "今朝忙到夜，过腊又逢春。",
            "流水滔滔无住处，飞光忽忽西沈。",
            "世间谁是百年人。",
            "个中须著眼，认取自家身。"
        ],
        "notes": "",
        "id": "03e9f2442865ee4be9bbd119d4dbbd4f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "西子溪头春到也，大家追趁芳菲。",
            "盘雕翦锦换障泥。",
            "花添金凿落，风展玉东西。",
            "先探谁家梅最早，雪儿桂子同携。",
            "别翻舞袖按新词。",
            "从今排日醉，醉过牡丹时。"
        ],
        "notes": "",
        "id": "c4cb3c44bf41e53102223451b3725c86"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "翦胜迎春后，和风入律频催。",
            "前回下叶飞霜处，红绽一枝梅。",
            "正遇时调玉烛，须添酒满金杯。",
            "寻芳伴侣休闲过，排日有花开。"
        ],
        "notes": "",
        "id": "c48bc0dd9f42c21644a6dd9c18405f47"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "促拍丑奴儿",
        "title": "",
        "preface": "",
        "paragraphs": [
            "清露湿幽香。",
            "想瑶台、无语凄凉。",
            "飘然欲去，依然如梦，云度银潢。",
            "又是天风吹澹月，佩丁东、携手西厢。",
            "泠泠玉磬，沈沈素瑟，舞遍霓裳。"
        ],
        "notes": "",
        "id": "fa537ea4bc4b3e5b5cc04323e55ed235"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "江南春水。",
            "罗幕黄昏寒未退。",
            "好个相知。",
            "唱到姮娥敛黛眉。",
            "夜阑人醉。",
            "风露无情花有泪。",
            "画角残时。",
            "一片参旗红杏西。"
        ],
        "notes": "",
        "id": "efc4bc648e189ac0df2f3c41705a2d80"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "有何不可。",
            "依旧一枚闲底我。",
            "饭饱茶香。",
            "瞌睡之时便上床。",
            "百般经过。",
            "且喜青鞋踏不破。",
            "小院低窗。",
            "桃李花开春昼长。"
        ],
        "notes": "",
        "id": "8fec0c8234ec8313805116d2f6475c3d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "花随人去。",
            "今夜钱塘江上雨。",
            "宿酒残更。",
            "潮过西窗不肯明。",
            "小罗金缕。",
            "结尽同心留不住。",
            "何处长亭。",
            "绣被春寒掩翠屏。"
        ],
        "notes": "",
        "id": "4397dce28018c036a6370bd84ecbbe85"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "无人请我。",
            "我自铺毡松下坐。",
            "酌酒栽诗。",
            "调弄梅花作侍儿。",
            "心欢易醉。",
            "明月飞来花下睡。",
            "醉舞谁知。",
            "花满纱巾月满怀。"
        ],
        "notes": "",
        "id": "8fbc7940a38b59deea4c73340284f89c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "虚空无碍。",
            "你自痴迷不自在。",
            "撒手游行。",
            "到处笙歌拥路迎。",
            "天然美满。",
            "不用些儿心计算。",
            "莫听先生。",
            "引入深山百丈坑。"
        ],
        "notes": "",
        "id": "f901b2ceb51f67ae0b88b62c70e91662"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "年衰人老。",
            "矍铄支离君莫笑。",
            "白日青天。",
            "我自心情胜少年。",
            "超凡入妙。",
            "游戏神通随意到。",
            "酒圣诗仙。",
            "舞棹虚空驾铁船。"
        ],
        "notes": "",
        "id": "00ed08901f38326fc62d7246b0871f50"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "无人惜我。",
            "我自殷勤怜这个。",
            "恧峭惺惺。",
            "不肯随人独自行。",
            "乾坤许大。",
            "只在棘针尖上坐。",
            "依旧多情。",
            "搂著虚空睡到明。"
        ],
        "notes": "",
        "id": "c0de44351d3aeb612c8909ac3918e224"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "今年梅晚。",
            "懒趁寿阳钗上燕。",
            "月唤霜催。",
            "不肯人间取次开。",
            "低鬟掩袂。",
            "愁寄玉阑金井外。",
            "粉瘦香寒。",
            "独抱深心一点酸。"
        ],
        "notes": "",
        "id": "15e82d8552496c4b9400131eb44c37ce"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "斫鱼作鮓。",
            "酒面打开香可醡。",
            "相唤同来。",
            "草草杯盘饮几杯。",
            "人生虚假。",
            "昨日梅花今日谢。",
            "不醉何为。",
            "从古英雄总是痴。"
        ],
        "notes": "",
        "id": "f19611b88c096225045bec5039d93dd5"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "无知老子。",
            "元住渔舟樵舍里。",
            "暂借权监。",
            "持节纡朱我甚惭。",
            "不能者止。",
            "免苦龟肠忧虎尾。",
            "身退心闲。",
            "剩向人间活几年。"
        ],
        "notes": "",
        "id": "f0cd0ced83b6c433b641a3a1beee3dc2"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "古人误我。",
            "独舞西风双泪堕。",
            "鹤去无踪。",
            "木落西陵返照红。",
            "人间难住。",
            "掷下酒杯何处去。",
            "楼锁钟残。",
            "山北山南两点烟。"
        ],
        "notes": "",
        "id": "d8d4cf7b265b23eb57ae52d6dd6ea086"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "慵歌怕酒。",
            "今日春衫惊著瘦。",
            "双燕帘栊。",
            "金鸭香沈客泪中。",
            "琵琶重听。",
            "谁信人间多少恨。",
            "落日东风。",
            "吹得桃花满院红。"
        ],
        "notes": "",
        "id": "7e35db5a96cf4fcfc9b31e57e637e41a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "刘郎已老。",
            "不管桃花依旧笑。",
            "要听琵琶。",
            "重院莺啼觅谢家。",
            "曲终人醉。",
            "多似浔阳江上泪。",
            "万里东风。",
            "国破山河落照红。"
        ],
        "notes": "",
        "id": "986ed9b6819ee8a4460c5198925c3519"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "闲人行李。",
            "羽扇芒鞋尘世外。",
            "一叠溪山。",
            "也解分风送客帆。",
            "时平易醉。",
            "无复惊心并溅泪。",
            "长揖忘言。",
            "回棹桃花插满船。"
        ],
        "notes": "",
        "id": "ff3355a4ef6a0e4071d21b4ead80ff87"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "东风桃李。",
            "春水绿波花影外。",
            "载酒胥山。",
            "祓禊相期落锦帆。",
            "吾曹一醉。",
            "却笑新亭人有泪。",
            "相对清言。",
            "不觉黄昏雨打船。"
        ],
        "notes": "",
        "id": "c819e95ef488ec3aaebd65f405b07f3d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "寻花携李。",
            "红漾轻舟汀柳外。",
            "小簇春山。",
            "溪雨岩云不饱帆。",
            "相逢心醉。",
            "容易堆盘银烛泪。",
            "痛饮何言。",
            "犀箸敲残玉酒船。"
        ],
        "notes": "",
        "id": "2cf0132ea68061b8b4870ada311beba9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "挼花弄扇。",
            "碧斗遥山眉黛晚。",
            "白玉阑干。",
            "倚遍春风翠袖寒。",
            "难寻可见。",
            "何似一双青翅燕。",
            "人瘦春残。",
            "芳草连云日下山。"
        ],
        "notes": "",
        "id": "c6999207bd22f1a0d150a9a65e6d0643"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "十二时・忆少年",
        "title": "",
        "preface": "",
        "paragraphs": [
            "连云衰草，连天晚照，连山红叶。",
            "西风正摇落，更前溪呜咽。",
            "燕去鸿归音信绝。",
            "问黄花、又共谁折。",
            "征人最愁处，送寒衣时节。"
        ],
        "notes": "",
        "id": "64c264253f7ff31bb647868041cdad3d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "占秋呈瑞。",
            "四海杨公子。",
            "蹋拖尚带蓬壶体。",
            "清新春草句，潇洒兰亭字。",
            "宦情少，眠云弄月知心事。",
            "此去应无滞。",
            "稳步烟宵地。",
            "鹏万里，鹤千岁。",
            "他年黄阁老，访我清溪醉。",
            "青凤舞，贻君万斛瑶花蕊。"
        ],
        "notes": "",
        "id": "c3989af8853e3bc1029f72cb3fa976b0"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "风雪打黄昏。",
            "别殿无人早闭门。",
            "拜了天香罗袖冷，低颦。",
            "催灭银灯解绣裙。",
            "金鸭卧残薰。",
            "看破屏风数泪痕。",
            "回首昭阳天样远，销魂。",
            "又过梅花一番春。"
        ],
        "notes": "",
        "id": "a2fb49698b8584602a2a47e2bd2712c7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "宫样细腰身。",
            "玉带罗衫稳试新。",
            "小底走来宣对御，催频。",
            "曲殿西厢小苑门。",
            "歌舞斗轻盈。",
            "不许杨花上锦茵。",
            "劝得君王真个醉，承恩。",
            "金凤红袍印粉痕。"
        ],
        "notes": "",
        "id": "ede6ae5d267ce5abf340621f8f9567b7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "住近沈香浦，门前蕙草春。",
            "鸳鸯飞下柘枝新。",
            "见弄青梅初著、翠罗裙。",
            "怕唤拈歌扇，嫌催上舞茵。",
            "几时微步不生尘。",
            "来作维摩方丈、散花人。"
        ],
        "notes": "",
        "id": "f53946c88b2967573a2a376baafa2fdd"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "山晓鹧鸪啼，云暗泷州路。",
            "榕叶阴浓荔子青，百尺桄榔树。",
            "尽日不逢人，猛地风吹雨。",
            "惨黯蛮溪鬼峒寒，隐隐闻铜鼓。"
        ],
        "notes": "",
        "id": "5ee96ddae94680aa667611e3f57075f2"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "旅雁向南飞，风雨群初失。",
            "饥渴辛勤两翅垂，独下寒汀立。",
            "鸥鹭苦难亲，矰缴忧相逼。",
            "云海茫茫无处归，谁听哀鸣急。"
        ],
        "notes": "",
        "id": "a3c0153c6cde7c35a1c7383a4b433b4b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "灼灼一枝桃，粉艳天然好。",
            "只被春风摆撼多，颜色凋零早。",
            "结子未为迟，悔恨随芳草。",
            "不下山来不出溪，待守刘郎老。"
        ],
        "notes": "",
        "id": "4ae2c1e75f6cf20c068843d7b8fd0f33"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "古涧一枝梅，免被园林锁。",
            "路远山深不怕寒，似共春相趓。",
            "幽思有谁知，托契都难可。",
            "独自风流独自香，明月来寻我。"
        ],
        "notes": "",
        "id": "803058e63b25b1cc08a8d9c650a3199d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "碧瓦小红楼，芳草江南岸。",
            "雨后纱窗几阵寒，零落梨花晚。",
            "看到水如云，送尽鸦成点。",
            "南北东西处处愁，独倚阑干遍。"
        ],
        "notes": "",
        "id": "31dcec519f25a59259dea9f2670a8a71"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "陌上雪销初，才得江梅信。",
            "翦彩盘金院落香，便觉烧灯近。",
            "乐事眼前多，春酒今年胜。",
            "好趁迎梅接柳时，满引金杯饮。"
        ],
        "notes": "",
        "id": "0b8dcfba56bb09201d0fe0fb5e372930"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "江上见新年，年夜听春雨。",
            "有个人人领略春，粉澹红轻注。",
            "深劝玉东西，低唱黄金缕。",
            "拈底梅花总是愁，酒尽人归去。"
        ],
        "notes": "",
        "id": "f7310d331a3537f5e830f591f57f01f3"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "卜算子慢",
        "title": "",
        "preface": "",
        "paragraphs": [
            "凭高望远，云断路迷，山簇暮寒凄紧。",
            "兰菊如斯，燕子怎知秋尽。",
            "想闺中、锦换新翻晕。",
            "自解佩匆匆散后，鸳鸯到今难问。",
            "只得愁成病。",
            "是悔上瑶台，误留金枕。",
            "不忍相忘，万里再寻音信。",
            "奈飘风、不许蓬莱近。",
            "又一番、冻雨凄凉，送归鸿成阵。"
        ],
        "notes": "",
        "id": "0aa5d5ac94f65e130001b2ea804d2f7d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "双",
        "title": "",
        "preface": "",
        "paragraphs": [
            "拂破秋江烟碧。",
            "一对双飞鸂鶒。",
            "应是远来无力。",
            "捎下相偎沙碛。",
            "小艇谁吹横笛。",
            "惊起不知消息。",
            "悔不当时描得。",
            "如今何处寻觅。"
        ],
        "notes": "",
        "id": "bfa11ad4ad12c582c040a9408026e71b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "我不是神仙，不会炼丹烧药。",
            "只是爱闲耽酒，畏浮名拘缚。",
            "种成桃李一园花，真处怕人觉。",
            "受用现前活计，且行歌行乐。"
        ],
        "notes": "",
        "id": "118510701ff2749b913afc88640348d7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "深住小溪春，好在柳枝桃叶。",
            "风澹水轩人静，数双飞胡蝶。",
            "日长时有一莺啼，兰佩为谁结。",
            "销散旧愁新恨，泛琴心三叠。"
        ],
        "notes": "",
        "id": "fbcab33ff0b758ace64b468778499947"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "失却故山云，索手指空为客。",
            "莼菜鲈鱼留我，住鸳鸯湖侧。",
            "偶然添酒旧壶卢，小醉度朝夕。",
            "吹笛月波楼下，有何人相识。"
        ],
        "notes": "",
        "id": "0f9b93cca844722e814b410d5c8b04da"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "绿泛一瓯云，留住欲飞胡蝶。",
            "相对夜深花下，洗萧萧风月。",
            "从容言笑醉还醒，争忍便轻别。",
            "只愿主人留客，更重斟金叶。"
        ],
        "notes": "",
        "id": "1568016974eb48acf8b47d15f96761dd"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "猛向这边来，得个信音端的。",
            "天与一轮钓线，领烟波千亿。",
            "红尘今古转船头，鸥鹭已陈迹。",
            "不受世间拘束，任东西南北。"
        ],
        "notes": "",
        "id": "14820a7280a492ab2d02a38b3bf5762b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "短棹钓船轻，江上晚烟笼碧。",
            "塞雁海鸥分路，占江天秋色。",
            "锦鳞拨刺满蓝鱼，取酒价相敌。",
            "风顺片帆归去，有何人留得。"
        ],
        "notes": "",
        "id": "a86164106518ddbc357a58ca3a714de9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "拨转钓鱼船，江海尽为吾宅。",
            "恰向洞庭沽酒，却钱塘横笛。",
            "醉颜禁冷更添红，潮落下前碛。",
            "经过子陵滩畔，得梅花消息。"
        ],
        "notes": "",
        "id": "53f28657fc9444c4becc78e4c3bd463e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "渔父长身来，只共钓竿相识。",
            "随意转船回棹，似飞空无迹。",
            "芦花开落任浮生，长醉是良策。",
            "昨夜一江风雨，都不曾听得。"
        ],
        "notes": "",
        "id": "a2c2a631311601f5fa67f5806509b330"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "眼里数闲人，只有钓翁潇洒。",
            "已佩水仙宫印，恶风波不怕。",
            "此心那许世人知，名姓是虚假。",
            "一棹五湖三岛，任船儿尖耍。"
        ],
        "notes": "",
        "id": "b0af1da22b06305d518c4e99bb57764e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "摇首出红尘，醒醉更无时节。",
            "活计绿蓑青笠，惯披霜冲雪。",
            "晚来风定钓丝闲，上下是新月。",
            "千里水天一色，看孤鸿明灭。"
        ],
        "notes": "",
        "id": "a76ee87be3e9b0c14c590f5a3449a45a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春去尚堪寻，莫恨老来难却。",
            "且趁禁烟百七，醉残英馀萼。",
            "坐间玉润赋妍辞，情语见真乐。",
            "引满瘿杯竹盏，胜黄金凿落。"
        ],
        "notes": "",
        "id": "353ad4653d8ca02772a18e0c7fd5a366"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "惊见老仙来，触目琳琅奇绝。",
            "打酒道人林下，奏醉翁三叠。",
            "接䍦倾倒海云飞，物色又催别。",
            "回棹晚江春雨，胜剡溪风雪。"
        ],
        "notes": "",
        "id": "d7aa33769ce690c534190b7b544bdd78"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春雨挠元宵，花绽柳眠无力。",
            "风峭画堂帘幕，卷金泥红湿。",
            "王孙开宴聚娇饶，越山洗愁碧。",
            "休说凤凰城里，少年时踪迹。"
        ],
        "notes": "",
        "id": "f34d1d280eb133262c35d44200de9f80"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春雨细如尘，楼外柳丝黄湿。",
            "风约绣帘斜去，透窗纱寒碧。",
            "美人慵翦上元灯，弹泪倚瑶瑟。",
            "却上紫姑香火，问辽东消息。"
        ],
        "notes": "",
        "id": "8a63dba6e6761cb025574cbc7555c614"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "好笑山翁年纪。",
            "不觉七十有四。",
            "生日近元宵，占早烧灯欢会。",
            "欢会。",
            "欢会。",
            "坐上人人千岁。"
        ],
        "notes": "",
        "id": "0a78c853baadd8713f32bed5a7e7515e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "一夜蟠桃吹坼。",
            "刚道有人偷折。",
            "幸自没踪由，无奈蝶蜂胡说。",
            "胡说。",
            "胡说。",
            "方朔不须耳热。"
        ],
        "notes": "",
        "id": "8aedc1ef5ce96e4ca343f14c1bcdaeac"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "莫恨中秋无月。",
            "多点金缸红蜡。",
            "取酒拥丝簧，迎取轻盈桃叶。",
            "桃叶。",
            "桃叶。",
            "唱我新歌白雪。"
        ],
        "notes": "",
        "id": "d2555bf5c7b028bd9d9c3bbaff687baa"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "莫恨中秋无月。",
            "月又不甜不辣。",
            "幸有瓮头春，闲坐暖云香雪。",
            "香雪。",
            "香雪。",
            "满引水晶蕉叶。"
        ],
        "notes": "",
        "id": "7f92eec4190e1f5b8d842fea3ff47310"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "真个先生爱睡。",
            "睡里百般滋味。",
            "转面又翻身，随意十方游戏。",
            "游戏。",
            "游戏。",
            "到了元无一事。"
        ],
        "notes": "",
        "id": "e2a89a25ee2ba5dd6d99aea6151aae12"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "盏底一盘金凤。",
            "满泛酒光浮动。",
            "引我上烟霞，智力一时无用。",
            "无用。",
            "无用。",
            "蹋破十洲三洞。"
        ],
        "notes": "",
        "id": "8e1da4ad8113a08cc607c33ab0b8fa9d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "好个中秋时节。",
            "莫恨今宵无月。",
            "岩壑一灯青，寒浸水香留客。",
            "留客。",
            "留客。",
            "相对无言无说。"
        ],
        "notes": "",
        "id": "c775b8df81b521f627af30067ef37b24"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "一夜新秋风雨。",
            "客恨客愁无数。",
            "我是卧云人，悔到红尘深处。",
            "难住。",
            "难住。",
            "拂袖青山归去。"
        ],
        "notes": "",
        "id": "235d72e569af9207dbdcb86652906ce4"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "红药花前欲送春。",
            "金鞭柘弹趁芳尘。",
            "故傍绣帘挼柳线。",
            "恰见。",
            "澹梳妆映瘦腰身。",
            "闲倚金铺书闷字。",
            "尤殢。",
            "为谁憔悴减心情。",
            "放下彩毫匀粉泪。",
            "弹指。",
            "你不知人是不知人。"
        ],
        "notes": "",
        "id": "42842e53d46a0672e7c66b7d697a0878"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "忆帝京",
        "title": "",
        "preface": "",
        "paragraphs": [
            "元来老子曾垂教。",
            "挫锐和光为妙。",
            "因甚不听他，强要争工巧。",
            "只为忒惺惺，惹尽闲烦恼。",
            "你但莫、多愁早老。",
            "你但且、不分不晓。",
            "第一随风便倒拖，第二君言亦大好。",
            "管取没人嫌，便总道、先生俏。"
        ],
        "notes": "",
        "id": "c40549756e268e54b0d35b3b92cbe9c7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "歌锺列。",
            "公堂盛会酬佳节。",
            "酬佳节。",
            "皇恩宣布，早梅争发。",
            "舞场椎鼓催回雪。",
            "金壶镟酒琼酥热。",
            "琼酥热。",
            "今朝不饮，几时欢悦。"
        ],
        "notes": "",
        "id": "cd84ac9bdcc7e5b80aa975caa586c81d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "吴船窄。",
            "吴江岸下长安客。",
            "长安客。",
            "惊尘心绪，转蓬踪迹。",
            "征鸿也是关河隔。",
            "孤飞万里谁相识。",
            "谁相识。",
            "三更月落，斗横西北。"
        ],
        "notes": "",
        "id": "418114ae1fe80524ed84beec8d9777bb"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "霜风急。",
            "江南路上梅花白。",
            "梅花白。",
            "寒溪残月，冷村深雪。",
            "洛阳醉里曾同摘。",
            "水西竹外常相忆。",
            "常相忆。",
            "宝钗双凤，鬓边春色。"
        ],
        "notes": "",
        "id": "76f956ab2860fe74bea0114d97e4a35e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "西江碧。",
            "江亭夜燕天涯客。",
            "天涯客。",
            "一杯相属，此夕何夕。",
            "烛残花冷歌声急。",
            "秦关汉苑无消息。",
            "无消息。",
            "戍楼吹角，故人难得。"
        ],
        "notes": "",
        "id": "1b98b1fc3c34c6267807257e65685ccf"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "别离情绪，奈一番好景，一番悲戚。",
            "燕语莺啼人乍远，还是他乡寒食。",
            "桃李无言，不堪攀折，总是风流客。",
            "东君也自，怪人冷淡踪迹。",
            "花艳草草春工，酒随花意薄，疏狂何益。",
            "除却清风并皓月，脉脉此情谁识。",
            "料得文君，重帘不卷，且等闲消息。",
            "不如归去，受他真个怜惜。"
        ],
        "notes": "",
        "id": "765754a649a958c17202eb33f18e6804"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "放船纵棹，趁吴江风露，平分秋色。",
            "帆卷垂虹波面冷，初落萧萧枫叶。",
            "万顷琉璃，一轮金鉴，与我成三客。",
            "碧空寥阔，瑞星银汉争白。",
            "深夜悄悄鱼龙，灵旗收暮霭，天光相接。",
            "莹澈乾坤，全放出、叠玉层冰宫阙。",
            "洗尽凡心，相忘尘世，梦想都销歇。",
            "胸中云海，浩然犹浸明月。"
        ],
        "notes": "",
        "id": "3dc2be2ca87c3f30f28df210d4cc0284"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "腊回春近，正日添宫线，香传梅驿。",
            "玉律冰壶此际显，天与奇才英识。",
            "贯日孤忠，凌云独志，曾展回天力。",
            "功名由命，等闲却铩鸾翮。",
            "谁信夫子如今，眠云情意稳，风尘机息。",
            "邂逅初心得计处，伊水鸥闲波碧。",
            "但恐天教，经纶缘在，未遂紫烟客。",
            "君王图旧，看公归觐京国。"
        ],
        "notes": "",
        "id": "0d7a5d50db96a15841de2fd8e81b8918"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "素秋天气，是登山临水，昔人悲处。",
            "我遇清时无个事，好约莺迁鸿翥。",
            "旋整兰舟，多携芳酝，笑里轻帆举。",
            "松江缆月，望云飞棹延伫。",
            "别乘文雅风流，新词光万丈，珠连锦聚。",
            "恨不同游，指浩渺、玉宇琼楼相付。",
            "桂子收香，蟾辉采露，暂辍尊前舞。",
            "丝囊封寄，倩他双翠衔去。"
        ],
        "notes": "",
        "id": "bfd2b57e1092c2ee635f817d17d25c6e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "老来可喜，是历遍人间，谙知物外。",
            "看透虚空，将恨海愁山，一时挼碎。",
            "免被花迷，不为酒困，到处惺惺地。",
            "饱来觅睡，睡起逢场作戏。",
            "休说古往今来，乃翁心里，没许多般事。",
            "也不蕲仙不佞佛，不学栖栖孔子。",
            "懒共贤争，从教他笑，如此只如此。",
            "杂剧打了，戏衫脱与呆底。"
        ],
        "notes": "",
        "id": "fe8e479cfbc0d8a24b1d4451b577d400"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "晚凉可爱，是黄昏人静，风生苹叶。",
            "谁作秋声穿细柳，初听寒蝉凄切。",
            "旋采芙蓉，重熏沈水，暗里香交彻。",
            "拂开冰簟，小床独卧明月。",
            "老来应免多情，还因风景好，愁肠重结。",
            "可惜良宵人不见，角枕兰衾虚设。",
            "宛转无眠，起来闲步，露草时明灭。",
            "银河西去，画楼残角呜咽。"
        ],
        "notes": "",
        "id": "b5fe26877bb4523fa97b1a7e2fb943f4"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "插天翠柳，被何人，推上一轮明月。",
            "照我藤床凉似水，飞入瑶台琼阙。",
            "雾冷笙箫，风轻环佩，玉锁无人掣。",
            "闲云收尽，海光天影相接。",
            "谁信有药长生，素娥新炼就、飞霜凝雪。",
            "打碎珊瑚，争似看、仙桂扶疏横绝。",
            "洗尽凡心，满身清露，冷浸萧萧发。",
            "明朝尘世，记取休向人说。"
        ],
        "notes": "",
        "id": "0ec18cdb884c94aa008e6070efc9c63c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "见梅惊笑，问经年何处，收香藏白。",
            "似语如愁，却问我、何苦红尘久客。",
            "观里栽桃，仙家种杏，到处成疏隔。",
            "千林无伴，澹然独傲霜雪。",
            "且与管领春回，孤标争肯接、雄蜂雌蝶。",
            "岂是无情，知受了、多少凄凉风月。",
            "寄驿人遥，和羹心在，忍使芳尘歇。",
            "东风寂寞，可怜谁为攀折。"
        ],
        "notes": "",
        "id": "128ba9c89e2d88351c4777c9721eca48"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "木落江南感未平。",
            "雨萧萧、衰鬓到今。",
            "甚处是长安路，水连空、山锁暮云。",
            "老人对酒今如此，一番新、残梦暗惊。",
            "又是洒黄花泪，问明年、此会怎生。"
        ],
        "notes": "",
        "id": "21f10f37f1532c7b89408dd8653eb86e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "一个小园儿，两三亩地。",
            "花竹随宜旋装缀。",
            "槿篱茅舍，便有山家风味。",
            "等闲池上饮，林间醉。",
            "都为自家，胸中无事。",
            "风景争来趁游戏。",
            "称心如意。",
            "剩活人间几岁。",
            "洞天谁道在，尘寰外。"
        ],
        "notes": "",
        "id": "3610cfce3c91b7f23eef5a29f86f8763"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "早起未梳头，小园行遍。",
            "拄杖穿花露犹泫。",
            "菊篱瓜畹。",
            "最喜引枝添蔓。",
            "先生独自笑，流莺见。",
            "著意访寻，幽香国艳。",
            "千里移根未为远。",
            "浅深相间。",
            "最要四时长看。",
            "群芳休怪我，归来晚。"
        ],
        "notes": "",
        "id": "71c3d46bb9e942528673db6a226eec45"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "曾醉武陵溪，竹深花好。",
            "玉佩云鬟共春笑。",
            "主人好事，坐客雨巾风帽。",
            "日斜青凤舞，金尊倒。",
            "歌断渭城，月沈星晓。",
            "海上归来故人少。",
            "旧游重到。",
            "但有夕阳衰草。",
            "恍然真一梦，人空老。"
        ],
        "notes": "",
        "id": "dba5b6040601b3127f4d5030f79d36c6"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "春晓曲",
        "title": "",
        "preface": "",
        "paragraphs": [
            "西楼落月鸡声急。",
            "夜浸疏香寒淅沥。",
            "玉人酒渴嚼春冰。",
            "晓色入帘横宝瑟。"
        ],
        "notes": "",
        "id": "e4cde46fb777cd787564639a22fea5bc"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "胧月黄昏亭榭。",
            "池上秋千初架。",
            "燕子说春寒。",
            "杏花残。",
            "泪断愁肠难断。",
            "往事总成幽怨。",
            "幽怨几时休。",
            "泪还流。"
        ],
        "notes": "",
        "id": "e4b8e49a7c6c059ce0a04e1775440358"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "炎昼永，初夜月侵床。",
            "露卧一丛莲叶畔，芙蓉香细水风凉。",
            "枕上是仙乡。",
            "浮世事，能有几多长。",
            "白日明朝依旧在，黄花非晚是重阳。",
            "不用苦思量。"
        ],
        "notes": "",
        "id": "76b34d5ca256653566c4a2f5156c8c2e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "嵩高维岳，图书之渊，西都二室三川。",
            "神鼎定金，麟符刻玉，英灵未称河山。",
            "谁再整乾坤。",
            "是挺生真主，浴日开天。",
            "御归梁苑，驾回汾水凤楼闲。",
            "升平运属当千。",
            "眷凝旒暇日，西顾依然。",
            "银汉诏虹，瑶台赐碧，一新瑞气祥烟。",
            "重到帝居前。",
            "怪鹊桥龙阙，飞下人间。",
            "父老欢呼，翠华来也太平年。"
        ],
        "notes": "",
        "id": "63ec6120ff559d4a7f8f9aa2a942971c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "红稀绿暗掩重门。",
            "芳径罢追寻。",
            "已是老於前岁，那堪穷似他人。",
            "一杯自劝，江湖倦客，风雨残春。",
            "不是酴醿相伴，如何过得黄昏。"
        ],
        "notes": "",
        "id": "82152f4fbd0aa8aa26bd132a3e074e27"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "胸中尘土久无奇。",
            "今夕借清辉。",
            "歌纵群英诸彦，舞狂蕙带荷衣。",
            "鸳鸯湖上，波平岸远，酒酽鱼肥。",
            "好是中秋圆月，分明天下人知。"
        ],
        "notes": "",
        "id": "48ca23b8484f208f0cdd5f5c48d67453"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "登临何处自销忧。",
            "直北看扬州。",
            "朱雀桥边晚市，石头城下新秋。",
            "昔人何在，悲凉故国，寂寞潮头。",
            "个是一场春梦，长江不住东流。"
        ],
        "notes": "",
        "id": "ea0a9bcbf16f536a01db04ec6db3d149"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "新来省悟一生痴。",
            "寻觅上天梯。",
            "抛失眼前活计，踏翻暗里危机。",
            "莫言就错，真须悔过，休更迟疑。",
            "要识天苏阤味，元来只是黄齑。"
        ],
        "notes": "",
        "id": "783f0650a2dd01383f64459123ae42cb"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "夜来听雪晓来看。",
            "惊失却尘寰。",
            "摇撼琼林玉树，心疑身是仙官。",
            "乘风缥缈，凌空径去，不怕高寒。",
            "却被孤鸿相劝，何如且在人间。"
        ],
        "notes": "",
        "id": "fc9faaaf1c86d6fe807e5579a59558a3"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "元宵初过少吹弹。",
            "楼角彩灯残。",
            "踏雪闲寻深院，携壶试觅幽欢。",
            "麻姑暂语，文君未寝，五老双鸾。",
            "要共梅花同晓，薄罗不奈春寒。"
        ],
        "notes": "",
        "id": "0be930ce9650157b714cdf0e5c2a06ac"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "闲愁无奈指频弹。",
            "芳景为谁残。",
            "可惜良宵虚过，且容草草谋欢。",
            "招要楚雨，留连汉佩，多谢青鸾。",
            "浓艳暗香争暖，罗帷不用遮寒。"
        ],
        "notes": "",
        "id": "a93d2cc4e360979c6ec18c99adaddee2"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "东方千骑拟三河。",
            "灯夕试春罗。",
            "想是蟾宫高会，暂留暮雨姮娥。",
            "使君燕喜，王孙赋就，桃叶秋波。",
            "弱柳移来娇舞，落梅换了行歌。"
        ],
        "notes": "",
        "id": "3d4e3057ef3f2e383d90317bd757a599"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "当年弹铗五陵间。",
            "行处万人看。",
            "雪猎星飞羽箭，春游花簇雕鞍。",
            "飘零到此，天涯倦客，海上苍颜。",
            "多谢江南苏小，尊前怪我青衫。"
        ],
        "notes": "",
        "id": "a577bc678b6aefb9dea4cc4b2e80b800"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "先生筇杖是生涯。",
            "挑月更担花。",
            "把住都无憎爱，放行总是烟霞。",
            "飘然携去，旗亭问酒，萧寺寻茶。",
            "恰似黄鹂无定，不知飞到谁家。"
        ],
        "notes": "",
        "id": "780b85b401b047e2fe1a51fd1a128ac1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "先生馋病老难医。",
            "赤米厌晨炊。",
            "自种畦中白菜，腌成瓮里黄齑。",
            "肥葱细点，香油慢煼，汤饼如丝。",
            "早晚一杯无害，神仙九转休痴。"
        ],
        "notes": "",
        "id": "17834a482ae302b2e5d59ebd5d10081b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "前日寻梅椒样缀。",
            "今日寻梅蜂已至。",
            "乍开绛萼欲生香，略绽粉苞先有意。",
            "古人今日升沈异。",
            "定是江南无驿使。",
            "自调弦管自开尊，笑把花枝花下醉。"
        ],
        "notes": "",
        "id": "1b032985eb2ae557b8b82b1a3fd7d7d8"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "老后人间无去处。",
            "多谢碧桃留我住。",
            "红尘回步旧烟霞，清境开扉新院宇。",
            "隐几日长香一缕。",
            "风散飞花红不聚。",
            "眼前寻见自家春，罢问玉霄云海路。"
        ],
        "notes": "",
        "id": "e8e04e265e9cad977f4af160622b3941"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "指荣河峻岳，锁胡尘、几经秋。",
            "叹故苑花空，春游梦冷，万斛堆愁。",
            "簪缨散、关塞阻，恨难寻杏馆觅瓜畴。",
            "凄惨年来岁往，断鸿去燕悠悠。",
            "拘幽。",
            "化碧海西头。",
            "剑履问谁收。",
            "但易水歌传，子山赋在，青史名留。",
            "吾曹镜中看取，且狂歌载酒古扬州。",
            "休把霜髯老眼，等闲清泪空流。"
        ],
        "notes": "",
        "id": "edf2b4a16378aa8800faeb04fae52061"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "折芙蓉弄水，动玉佩、起秋风。",
            "正柳外闲云，溪头澹月，映带疏钟。",
            "人间厌谪堕久，恨霓旌未返碧楼空。",
            "且与时人度日，自怜怀抱谁同。",
            "当时种玉五云东。",
            "露冷夜耕龙。",
            "念瑞草成畦，琼疏未采，尘染衰容。",
            "谁知素心未已，望清都绛阙有无中。",
            "寂寞归来隐几，梦听帝乐冲融。"
        ],
        "notes": "",
        "id": "e698bf540b53bf6c0ec6b3b6196f4211"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "残春庭院东风晓。",
            "细雨打、鸳鸯寒峭。",
            "花尖望见秋千了。",
            "无路踏青斗草。",
            "人别后、碧云信杳。",
            "对好景、愁多欢少。",
            "等他燕子传音耗。",
            "红杏开也未到。"
        ],
        "notes": "",
        "id": "885a4b2f2464901ccb0d303bd8735423"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "听蝉翦叶迎秋燕。",
            "画戟散、金铺开遍。",
            "清风占住秦筝怨。",
            "楼上衙牌易晚。",
            "飞雨过、绣幕尽卷。",
            "借水沈、龙涎旋碾。",
            "金盆弄水停歌扇。",
            "凉在冰肌粉面。"
        ],
        "notes": "",
        "id": "9204048ce29d53e072217af77618b194"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "挂帘等月阑干曲。",
            "厌永昼、劳烟倦局。",
            "单衣汗透鲛绡缩。",
            "脱帽梳犀枕玉。",
            "移床就、碧梧翠竹。",
            "寄语倩、姮娥伴宿。",
            "轻风澹露清凉足。",
            "云缀银河断续。"
        ],
        "notes": "",
        "id": "92960e7db3354ad5373a18da9dca3674"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳枝・杨柳枝",
        "title": "",
        "preface": "",
        "paragraphs": [
            "江南岸。",
            "江北岸。",
            "折送行人无尽时。",
            "恨分离。",
            "酒一杯。",
            "泪双垂。",
            "君到长安百事违。",
            "几时归。"
        ],
        "notes": "",
        "id": "a6ef728423ce65d03f36211a9b0010f6"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "水云晚照。",
            "浮生了了，霜风衰草。",
            "日月金梭，江山春梦，天多人少。",
            "赤松认得虚空，便一向、飞腾缥缈。",
            "直上蓬瀛，回看沧海，凄然长啸。"
        ],
        "notes": "",
        "id": "bc07a94b9ac73ece1e89306df6116fed"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "秋光正洁。",
            "仙家瑞草，黄花初发。",
            "物外高情，天然雅致，清标偏别。",
            "仙翁笑酌金杯，庆儿女、团圆喜悦。",
            "嫁与萧郎，凤凰台上，长生风月。"
        ],
        "notes": "",
        "id": "1bfeec6e4cd4b573e557cd2d6b3ab96d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "梅蒸乍热。",
            "无处散策，芳菲初歇。",
            "席展凉莞，帐垂黄草，天然奇绝。",
            "披襟永昼清风，更荐枕、良宵皓月。",
            "一梦游仙，软云推倒，广寒宫阙。"
        ],
        "notes": "",
        "id": "9e6aff2c24f1149dbb07e9f8e1722717"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "红分翠别。",
            "宿酒半醒，征鞍将发。",
            "楼外残钟，帐前残烛，窗边残月。",
            "想伊绣枕无眠，记行客、如今去也。",
            "心下难拚，眼前难觅，口头难说。"
        ],
        "notes": "",
        "id": "6231940bbccb2b089c52a18680f79365"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "松江胜集。",
            "中秋载酒，幽人闲客。",
            "云将迟疑，桂娥羞涩，一欢难得。",
            "天怜我辈凄凉，借万里、晴空湛碧。",
            "浩浩烟波，堂堂风月，今夕何夕。"
        ],
        "notes": "",
        "id": "e875c8b3a584b3885430db630cd41906"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "狂踪怪迹。",
            "谁料年老，天涯为客。",
            "帆展霜风，船随江月，山寒波碧。",
            "如今著处添愁，怎忍看、参西雁北。",
            "洛浦莺花，伊川云水，何时归得。"
        ],
        "notes": "",
        "id": "94178e9523256e8d958d1da6339f233a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桂枝香",
        "title": "",
        "preface": "",
        "paragraphs": [
            "春寒未定。",
            "是欲近清明，雨斜风横。",
            "深闭朱门，尽日柳摇金井。",
            "年光自趁飞花紧。",
            "奈幽人、雪添双鬓。",
            "谢山携妓，黄垆贳酒，旧愁慵整。",
            "念壮节、漂零未稳。",
            "负九江风笛，五湖烟艇。",
            "起舞悲歌，泪眼自看清影。",
            "新莺又向愁时听。",
            "把人间、如梦深省。",
            "旧溪鹤在，寻云弄水，是事休问。"
        ],
        "notes": "",
        "id": "89a14c147db13e5a9404d3a80fe767bf"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "玉笙吹彻清商后。",
            "寂寞弓弯舞袖。",
            "巧画远山不就。",
            "只为眉长皱。",
            "灵犀望断星难透。",
            "立到凄凉时候。",
            "今夜月明如昼。",
            "人共梅花瘦。"
        ],
        "notes": "",
        "id": "394a2844110cb81f3d086c574f7a5c3d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "谁能留得朱颜住。",
            "枉了百般辛苦。",
            "争似萧然无虑。",
            "任运随缘去。",
            "人人放著逍遥路。",
            "只怕君心不悟。",
            "弹指百年今古。",
            "有甚成亏处。"
        ],
        "notes": "",
        "id": "f9149bdc89430798e7a4110596fb1fff"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "西楼几日无人到。",
            "依旧红围绿绕。",
            "楼下落花谁扫。",
            "不见长安道。",
            "碧云望断无音耗。",
            "倚遍阑干残照。",
            "试问泪弹多少。",
            "湿遍楼前草。"
        ],
        "notes": "",
        "id": "f8d1c3088c1ac57b8360efc4246fcefa"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "雨斜风横香成阵。",
            "春去空留春恨。",
            "欢少愁多因甚。",
            "燕子浑难问。",
            "碧尖蹙损眉慵晕。",
            "泪湿燕支红沁。",
            "可惜海棠吹尽。",
            "又是黄昏近。"
        ],
        "notes": "",
        "id": "551f1d20ec26a7ce086cd2fa5f6feaa5"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "小园雨霁秋光转。",
            "天气微寒犹暖。",
            "黄菊红蕉庭院。",
            "翠径苔痕软。",
            "眼前明快眉间展。",
            "细酌霞觞不浅。",
            "一曲广陵弹遍。",
            "目送飞鸿远。"
        ],
        "notes": "",
        "id": "16b3e803b858a7be20d611e4c543fc7b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "飘萧我是孤飞雁。",
            "不共红尘结怨。",
            "几度蓬莱清浅。",
            "侧翅曾傍看。",
            "有时飞入西真院。",
            "许趁风光流转。",
            "玉芯绿花开遍。",
            "可惜无人见。"
        ],
        "notes": "",
        "id": "12384d9c7c825e076f484b15f38bc1e4"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "梦玉人引",
        "title": "",
        "preface": "",
        "paragraphs": [
            "浪萍风梗，寄人间，倦为客。",
            "梦里瀛洲，姓名误题仙籍。",
            "敛翅归来，爱小园、蜕箨篔筜碧。",
            "新种幽花，戒儿童休摘。",
            "放怀随分，各逍遥，飞鷃等鹏翼。",
            "舍此萧闲，问君携杖安适。",
            "诸彦群英，诗酒皆勍敌。",
            "太平时，向花前，不醉如何休得。"
        ],
        "notes": "",
        "id": "09998ca56ca021f874ecfd7077731deb"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "中秋一轮月，只和旧青冥。",
            "都缘人意，须道今夕别般明。",
            "是处登临开宴，争看吴歌楚舞，沈醉倒金尊。",
            "各自心中事，悲乐几般情。",
            "烛摧花，鹤警露，忽三更。",
            "舞茵未卷，玉绳低转便西倾。",
            "认取眼前流景，试看月归何处，因甚有亏盈。",
            "我自阖门睡，高枕笑浮生。"
        ],
        "notes": "",
        "id": "5746801aeff2909c7cd2705c9ecf65bd"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "天宇著垂象，日月共回旋。",
            "因何明月，偏被指点古来传。",
            "浪语修成七宝，漫说霓裳九奏，阿姊最婵娟。",
            "愤激书青奏，伏愿听臣言。",
            "诏六丁，驱狡兔，屏痴蟾。",
            "移根老桂，种在历历白榆边。",
            "深锁广寒宫殿，不许姮娥歌舞，按次守星躔。",
            "永使无亏缺，长对日团圆。"
        ],
        "notes": "",
        "id": "a767bb5b2e8bffa5adf72c113f1d52c4"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "平生看明月，西北有高楼。",
            "如今羁旅，常叹茅屋暗悲秋。",
            "闻说吴淞江上，有个垂虹亭好，结友漾轻舟。",
            "记得蓬莱路，端是旧曾游。",
            "趁黄鹄，湖影乱，海光浮。",
            "绝尘胜处，合是不数白苹洲。",
            "何物陶朱张翰，劝汝橙齑鲈脍，交错献还酬。",
            "寄语梅仙道，来岁肯同不。"
        ],
        "notes": "",
        "id": "1b64bf805634571b7d5d95a767cf42a9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "偏赏中秋月，从古到如今。",
            "金风玉露相间，别做一般清。",
            "是处帘栊争卷，谁家管弦不动，乐世足欢情。",
            "莫指关山路，空使翠蛾颦。",
            "水精盘，鲈鱼脍，点新橙。",
            "鹅黄酒暖，纤手传杯任频斟。",
            "须惜晓参横后，直到来年今夕，十二数亏盈。",
            "未必来年看，得似此回明。"
        ],
        "notes": "",
        "id": "c4ba8f49af0413cb6fa1262538b7cfb7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "白日去如箭，达者惜分阴。",
            "问君何苦，长抱冰炭利名心。",
            "冀望封侯一品，侥倖升仙三岛，不死解烧金。",
            "听取百年曲，三叹有遗音。",
            "会良朋，逢美景，井频斟。",
            "昔人已矣，松下泉底不如今。",
            "幸遇重阳佳节，高处红萸黄菊，好把醉乡寻。",
            "澹澹飞鸿没，千古共销魂。"
        ],
        "notes": "",
        "id": "2b31804a84686bb80b66fd2c13c11b0c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "当年五陵下，结客占春游。",
            "红缨翠带，谈笑跋马水西头。",
            "落日经过桃叶，不管插花归去，小袖挽人留。",
            "换酒春壶碧，脱帽醉青楼。",
            "楚云惊，陇水散，两漂流。",
            "如今憔悴，天涯何处可消忧。",
            "长揖飞鸿旧月。",
            "不知今夕烟水，都照几人愁。",
            "有泪看芳草，无路认西州。"
        ],
        "notes": "",
        "id": "eaa8a117793859de00f2451fdb2a1c63"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晓来极目同云，暧空降雪花零乱。",
            "平生尘想，老来俗状，都齐惊散。",
            "玉凤凌霄，素虬横海，一杯相劝。",
            "任霓裳学舞，梅妆作面，终不似、天裁翦。",
            "正是年华美满。",
            "斗迎春、巧飞钗燕。",
            "冲寒醉眼，倚空长揖，群仙笑粲。",
            "说道瑶池，有人来报，西真开宴。",
            "便争回蕊佩，高驰羽驾，卷东风转。"
        ],
        "notes": "",
        "id": "3cc630fb31fba9dcd3c97decf35b322c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "放船千里凌波去。",
            "略为吴山留顾。",
            "云屯水府，涛随神女，九江东注。",
            "北客翩然，壮心偏感，年华将暮。",
            "念伊嵩旧隐，巢由故友，南柯梦、遽如许。",
            "回首妖氛未扫，问人间、英雄何处。",
            "奇谋报国，可怜无用，尘昏白羽。",
            "铁锁横江，锦帆冲浪，孙郎良苦。",
            "但求敲桂棹，悲吟梁父，泪流如雨。"
        ],
        "notes": "",
        "id": "1f952581bbc74dfbd105fccceafe8b5a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "七十衰翁，告老归来，放怀纵心。",
            "念聚星高宴，围红盛集，如何著得，华发陈人。",
            "勉意追随，强颜陪奉，费力劳神恐未真。",
            "君休怪，近频辞雅会，不是无情。",
            "岩扃。",
            "旧菊犹存。",
            "更松偃、梅疏新种成。",
            "爱静窗明几，焚香宴坐，闲调绿绮，默诵黄庭。",
            "莲社轻舆，雪溪小棹，有兴何妨寻弟兄。",
            "如今且，趓花迷酒困，心迹双清。"
        ],
        "notes": "",
        "id": "20af262e72c433b6f12336ad6e9fb227"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "沙塞子",
        "title": "",
        "preface": "",
        "paragraphs": [
            "蛮径寻春春早，千点雪，已飞梅。",
            "席地插花传酒、日西催。",
            "莫作楚囚相泣，倾银汉，洗瑶池。",
            "看尽人间桃李、拂衣归。"
        ],
        "notes": "",
        "id": "405edaae4acaba6a56dad02def181ac7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "沙塞子",
        "title": "",
        "preface": "",
        "paragraphs": [
            "万里飘零南越，山引泪、酒添愁。",
            "不见凤楼龙阙、又惊秋。",
            "九日江亭闲望，蛮树绕，瘴云浮。",
            "肠断红蕉花晚、水西流。"
        ],
        "notes": "",
        "id": "1fedd6f4d80db13ebc11b0e6698ec82e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "洛妃怨・昭君怨",
        "title": "",
        "preface": "",
        "paragraphs": [
            "拾翠当年延伫。",
            "解佩感君诚素。",
            "微步过南冈。",
            "献明珰。",
            "襟上泪难再会。",
            "惆怅幽兰心事。",
            "心事永难忘。",
            "寄君王。"
        ],
        "notes": "",
        "id": "fdc45e1cfde02756a1a5601c3ff8faba"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "何人不爱，是江梅红绽。",
            "雪野寒空冻云晚。",
            "照清溪绰约，粉艳先春，包绛萼、姑射冰肌自暖。",
            "上林花万品，都借风流，国色天香任欣羡。",
            "共素娥青女，一笑相逢，人不见、悄悄霜宫月殿。",
            "想乘云、是在玉皇前，粲蕊佩明珰，侍清都燕。"
        ],
        "notes": "",
        "id": "169e2aea7d5e7572338ad6f14f715ca6"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "风流老峭，负不群奇表。",
            "弹指超凡怎由教。",
            "把俗儒故纸，推向一边，三界外、寻得一场好笑。",
            "尘缘无处趓，应见宰官，苦行公心众难到。",
            "这功名富贵，有也寻常，管做得、越古超今神妙。",
            "待接得、众生总成佛，向酒肆淫房，再逞年少。"
        ],
        "notes": "",
        "id": "8792bf91396c3647aad820447f1706f8"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "今年生日，庆一百省岁。",
            "喜趁烧灯作欢会。",
            "问先生有甚，阴德神丹，霜雪里、鹤在青松相似。",
            "总无奇异处，只是天然，冷澹寻常旧家计。",
            "探袖弄明珠，满眼儿孙，一壶酒、□向花间长醉。",
            "且落魄、装个老人星，共野叟行歌，太平时世。"
        ],
        "notes": "",
        "id": "0d729716d3ac4aa9f4ac6fdae1227e24"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "晚菊花前敛翠蛾。",
            "采花传酒缓声歌。",
            "柳枝团扇别离多。",
            "拥髻凄凉论旧事，曾随织女度银梭。",
            "当年今夕奈愁何。"
        ],
        "notes": "",
        "id": "52ecf446827aa1d2edd4a68efd332e17"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "才子佳人相见难。",
            "舞收歌罢又更阑。",
            "密将春恨系幽欢。",
            "结子同心香佩带，帕儿双字玉连环。",
            "酒醒灯暗忍重看。"
        ],
        "notes": "",
        "id": "6567976a1fd407c38c8150685dc0849a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "风落芙蓉画扇闲。",
            "凉随春色到人间。",
            "乍垂罗幕乍飞鸾。",
            "好把深杯添绿酒，休拈明镜照苍颜。",
            "浮生难得是清欢。"
        ],
        "notes": "",
        "id": "25b98e22569f53c4b3f2accf4793949d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雨湿清明香火残。",
            "碧溪桥外燕泥寒。",
            "日长独自倚阑干。",
            "脱箨修篁初散绿，褪花新杏未成酸。",
            "江南春好与谁看。"
        ],
        "notes": "",
        "id": "c41bba4379ee0caf08163a11895e5e04"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "碧玉栏干白玉人。",
            "倚花吹叶忍黄昏。",
            "萧郎一去又经春。",
            "眉澹翠峰愁易聚，脸残红雨泪难匀。",
            "纤腰减半绿罗裙。"
        ],
        "notes": "",
        "id": "404bb6f43000724ee41dad20e1293628"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "银海清泉洗玉杯。",
            "恰篘白酒冷偏宜。",
            "水林檎嫩折青枝。",
            "争看使君长寿曲，旋教法部太平词。",
            "快风凉雨火云摧。"
        ],
        "notes": "",
        "id": "185a1ab0e67fa5782648392a60fb0b42"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "西塞山边白鹭飞。",
            "吴兴江上绿杨低。",
            "桃花流水鳜鱼肥。",
            "青箬笠将风里戴，短蓑衣向雨中披。",
            "斜风细雨不须归。"
        ],
        "notes": "",
        "id": "147f32e2c0b99b70add55e3459c06a7b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "折桂归来懒觅官。",
            "十年风月醉家山。",
            "有人挟瑟伴清闲。",
            "楚畹飞香兰结佩，蓝田生暖玉连环。",
            "拥书万卷看双鸾。"
        ],
        "notes": "",
        "id": "27541901efe359438d92093c0916c42c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "白菊好开迟。",
            "冷蝶空迷。",
            "沾风惹露也随时。",
            "何事深藏偏在后，天性难移。",
            "陶令最怜伊。",
            "同病相医。",
            "寒枝瘦叶更栽培。",
            "直待群芳零落后，独殿东篱。"
        ],
        "notes": "",
        "id": "03c4b714e92b71408784a6766b3e1ec1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "风约雨横江。",
            "秋满篷窗。",
            "个中物色尽凄凉。",
            "更是行人行未得，独系归艎。",
            "拥被换残香。",
            "黄卷堆床。",
            "开愁展恨翦思量。",
            "伊是浮云侬是梦，休问家乡。"
        ],
        "notes": "",
        "id": "eeb1625a4cd2e1923b5016b38956dd16"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "圆月又中秋。",
            "南海西头。",
            "蛮云瘴雨晚难收。",
            "北客相逢弹泪坐，合恨分愁。",
            "无酒可销忧。",
            "但说皇州。",
            "天家宫阙酒家楼。",
            "今夜只应清汴水，呜咽东流。"
        ],
        "notes": "",
        "id": "fc3502f65ce12f75bad513a6b89a4f18"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "当初相见。",
            "君恨相逢晚。",
            "一曲秦筝弹未遍。",
            "无奈昭阳人怨。",
            "便教恩浅情疏。",
            "隔花空望金舆。",
            "春晚不拈红粉，碧窗自录仙书。"
        ],
        "notes": "",
        "id": "afd1fc1cd20f4164be41542af131d9be"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "春寒雨妥。",
            "花萼红难破。",
            "绣线金针慵不作。",
            "要见秋千无那。",
            "西邻姊妹丁宁。",
            "寻芳更约清明。",
            "画个丙丁帖子，前阶后院求晴。"
        ],
        "notes": "",
        "id": "4b503b0afe77a16efa835a48577da778"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "多寒易雨。",
            "春事都相误。",
            "愁过黄昏无著处。",
            "宝篆烧残香缕。",
            "低鬟暗摘明珰。",
            "罗巾挹损残妆。",
            "檐外几声风玉，丁东敲断人肠。"
        ],
        "notes": "",
        "id": "54ac1404450b0204d5b5ebc5d3cf0133"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "相留不住。",
            "又趁东风去。",
            "楼外夕阳芳草路。",
            "今夜短亭何处。",
            "杏花斜压阑干。",
            "朱帘不卷春寒。",
            "惆怅黄昏前后，离愁酒病厌厌。"
        ],
        "notes": "",
        "id": "210bb1bdacaac46b9887c3dba3a619f7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "人间花少。",
            "菊小芙蓉老。",
            "冷澹仙人偏得道。",
            "买定西风一笑。",
            "前身原是疏梅。",
            "黄姑点碎冰肌。",
            "惟有暗香长在，饱参清露霏微。"
        ],
        "notes": "",
        "id": "34fd79ef57c874d3c368caf1d9d6a619"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "乱红深翠。",
            "楼阁春风外。",
            "胡蝶成团飞照水。",
            "睡鸭无人惊起。",
            "身闲更觉身轻。",
            "酒壶歌扇随行。",
            "芳草绿杨堤畔，一声初听啼莺。"
        ],
        "notes": "",
        "id": "41e9f93921768b58d7c62d2fed50c002"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "畏暑闲寻湖上径。",
            "雨丝断送凉成阵。",
            "风里芙蓉斜不整。",
            "沈红影。",
            "约回萍叶波心静。",
            "催唤吴姬迎小艇。",
            "妆花烛焰明相映。",
            "饮到夜阑人却醒。",
            "风雨定。",
            "欲归更把阑干凭。"
        ],
        "notes": "",
        "id": "894a641ad12b980454456b7d1e21b581"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "鉴水稽山尘不染。",
            "归来贺老身强健。",
            "有客跨鲸游汗漫。",
            "留羽扇。",
            "玉船取酒青鸾劝。",
            "莫恨飞花容易散。",
            "仙家风味何曾减。",
            "春色一壶丹九转。",
            "堪为伴。",
            "雕粱幸有轻盈燕。"
        ],
        "notes": "",
        "id": "cdd3279677a30aab60fdb6d947624da0"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "谁转琵琶弹侧调。",
            "征尘万里伤怀抱。",
            "客散黄昏庭院悄。",
            "灯相照。",
            "春寒燕子归来早。",
            "可惜韶光虚过了。",
            "多情人已非年少。",
            "只恐莺啼春又老。",
            "知音少。",
            "人间何处寻芳草。"
        ],
        "notes": "",
        "id": "a58a559c92cd42a54afc3befac745941"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "花满金盆，香凝碧帐，小楼晓日飞光。",
            "有人相伴，开镜点新妆。",
            "脸嫩琼肌著粉，眉峰秀、波眼宜长。",
            "云鬟就，玉纤溅水，轻笑换明珰。",
            "檀郎。",
            "犹恣意，高敧凤枕，慵下银床。",
            "问今日何处，斗草寻芳。",
            "不管馀酲未解，扶头酒、亲捧瑶觞。",
            "催人起，雕鞍翠幰，乘露看姚黄。"
        ],
        "notes": "",
        "id": "908eecf3c703ff846cec0aaa8d995313"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "鹏海风波，鹤巢云水，梦残身寄尘寰。",
            "老来穷健，无闷也无欢。",
            "随分饥餐困睡，浑忘了、秋热春寒。",
            "清平世，闲人自在，乘兴访溪山。",
            "渔竿。",
            "要老伴，浮江载酒，舣棹观澜。",
            "倩轻鸥假道，白鹭随轩。",
            "直到垂虹亭上，惊怪我、却做仙官。",
            "中秋月，披襟四顾，不似在人间。"
        ],
        "notes": "",
        "id": "a8540ff4f0433139793a80f17a97fa9e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "竹翠阴森，寒泉浸、几峰奇石。",
            "销畏日、溪蒲呈秀，水蕉供碧。",
            "筠簟平铺光欲动，纱裯高挂空无色。",
            "似月明、苹叶起秋风，潇湘白。",
            "不敢笑，红尘客。",
            "争肯羡，神仙宅。",
            "且披襟脱帽，自适其适。",
            "靖节窗风犹有待，本初朔饮非长策。",
            "怎似我、心闲便清凉，无南北。"
        ],
        "notes": "",
        "id": "d7fa8059b8d51b4366e96f475cee4a57"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "缘径朱阑，暖烟晴日春来早。",
            "自家亭沼。",
            "不问人寻讨。",
            "携酒提篮，儿女相随到。",
            "风光好。",
            "醉敧纱帽。",
            "索共梅花笑。"
        ],
        "notes": "",
        "id": "9521c21aa4b84051e5630b08db7678f7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "春雨春风，问谁染就江南草。",
            "燕娇莺巧。",
            "只是参军老。",
            "今古红尘，愁了人多少。",
            "尊前好。",
            "缓歌低笑。",
            "醉向花间倒。"
        ],
        "notes": "",
        "id": "91d0e7d7b7ac5d47691651efa31951e6"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "至日春云，万般祥瑞朝来奏。",
            "太平时候。",
            "乐事家家有。",
            "玉指呵寒，酥点梅花瘦。",
            "金杯酒。",
            "与君为寿。",
            "只愿人长久。"
        ],
        "notes": "",
        "id": "01d4d987bd654b0ace967eef436b9e49"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "客梦初回，卧听吴语开帆索。",
            "护霜云薄。",
            "澹澹芙蓉落。",
            "画舫无情，人去天涯角。",
            "思量著。",
            "翠蝉金雀。",
            "别后新梳掠。"
        ],
        "notes": "",
        "id": "128d5836b6764be66067fd8b11874d5f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "淮海秋风，冶城飞下扬州叶。",
            "画船催发。",
            "倾酒留君别。",
            "卧倒金壶，相对天涯客。",
            "阳关彻。",
            "大江横绝。",
            "泪湿杯中月。"
        ],
        "notes": "",
        "id": "4bfa4fc3e34a7aa1edbce192569afe0a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "帐掩秋风一半开。",
            "闲将玉笛吹。",
            "过云微雨散轻雷。",
            "夜参差、认楼台。",
            "暗香移枕新凉住，竹外漏声催。",
            "放教明月上床来。",
            "共清梦、两徘徊。"
        ],
        "notes": "",
        "id": "1b1556beb923ac2d9a7052072272799e"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "卧病独眠人，无月中秋节。",
            "澹照碧纱灯，冷看银屏雪。",
            "风露转萧寒，砧杵添凄切。",
            "伏枕漫书空，到晓愁难说。"
        ],
        "notes": "",
        "id": "b741eed82cb618e8e1b930067c7c7dd1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "深秋庭院初凉。",
            "近重阳。",
            "篱畔一枝金菊、露微黄。",
            "鲈脍韵。",
            "橙齑品。",
            "酒新香。",
            "我是升平闲客、醉何妨。"
        ],
        "notes": "",
        "id": "23893e548023f3e952e8032b9bb722f5"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "当年两上蓬瀛。",
            "燕殊庭。",
            "曾共群仙携手、斗吹笙。",
            "云涛晚。",
            "霓旌散。",
            "海鸥轻。",
            "却钓松江烟月、醉还醒。"
        ],
        "notes": "",
        "id": "e7d3fa627061088786f0f8b236c19e65"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "吟蛩作尽秋声。",
            "月西沈。",
            "凄断馀香残梦、下层城。",
            "人不见。",
            "屏空掩。",
            "数残更。",
            "还自搴帷独坐、看青灯。"
        ],
        "notes": "",
        "id": "687af1c5bd04ab7cc62aac756840693d"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "秋风又到人间。",
            "叶珊珊。",
            "四望烟波无尽、欠青山。",
            "浮生事。",
            "长江水。",
            "几时闲。",
            "幸是古来如此、且开颜。"
        ],
        "notes": "",
        "id": "6480a3ea7eed79d0d99737aff972d813"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "金陵城上西楼。",
            "倚清秋。",
            "万里夕阳垂地、大江流。",
            "中原乱。",
            "簪缨散。",
            "几时收。",
            "试倩悲风吹泪、过扬州。"
        ],
        "notes": "",
        "id": "67b0f5fbe6eb2047c72deaf4949c24e0"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "东风吹尽江梅。",
            "橘花开。",
            "旧日吴王宫殿、长青苔。",
            "今古事。",
            "英雄泪。",
            "老相催。",
            "长恨夕阳西去、晚潮回。"
        ],
        "notes": "",
        "id": "ecd320f36b108ae61ab69977ef8999ea"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "泷州几番清秋。",
            "许多愁。",
            "叹我等闲白了、少年头。",
            "人间事。",
            "如何是。",
            "去来休。",
            "自是不归归去、有谁留。"
        ],
        "notes": "",
        "id": "2521fa0041f4d7d8f3361b3e9ff09a09"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "紫帔红襟艳争浓。",
            "光彩烁疏栊。",
            "香为小字，瑞为高姓，道骨仙风。",
            "此花合向瑶池种，可惜未遭逢。",
            "阿环见了，羞回眼尾，愁聚眉丛。"
        ],
        "notes": "",
        "id": "a00050fb3a3920abaa6947e7c64d8198"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "叠翠阑红斗纤浓。",
            "云雨绮为栊。",
            "只忧谢了，偏须著意，障雨遮风。",
            "瑞云香雾虽难觅，蓦地有时逢。",
            "不妨守定，从他人笑，老入花丛。"
        ],
        "notes": "",
        "id": "1a273f3d44918b75ebc48573e16fe87c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "青锦成帏瑞香浓。",
            "雅称小帘栊。",
            "主人好事，金杯留客，共倚春风。",
            "不知因甚来尘世，香似旧曾逢。",
            "江梅退步，幽兰偷眼，回避芳丛。"
        ],
        "notes": "",
        "id": "8598533273395a6d7c64f81aa1a94307"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "聒龙谣",
        "title": "",
        "preface": "",
        "paragraphs": [
            "凭月携箫，溯空秉羽，梦踏绛霄仙去。",
            "花冷街榆，悄中天风露。",
            "并真官、蕊佩芬芳，望帝所、紫云容与。",
            "享钧天、九奏传觞，听龙啸，看莺舞。",
            "惊尘世，悔平生，叹万感千恨，谁怜深素。",
            "群仙念我，好人间难住。",
            "劝阿母、偏与金桃，教酒星、剩斟琼醑。",
            "醉归时、手授丹经，指长生路。"
        ],
        "notes": "",
        "id": "146b2a2089f9a18a2c4cfe6dbc367180"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "聒龙谣",
        "title": "",
        "preface": "",
        "paragraphs": [
            "肩拍洪崖，手携子晋，梦里暂辞尘宇。",
            "高步层霄，俯人间如许。",
            "算蜗战、多少功名，问蚁聚、几回今古。",
            "度银潢、展尽参旗，桂花澹，月飞去。",
            "天风紧，玉楼斜，舞万女霓袖，光摇金缕。",
            "明廷宴阕，倚青冥回顾。",
            "过瑶池、重借双成，就楚岫、更邀巫女。",
            "转云车、指点虚无，引蓬莱路。"
        ],
        "notes": "",
        "id": "2c2c92a06190887e0baddb2db01d0418"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "胜胜慢・声声慢",
        "title": "",
        "preface": "",
        "paragraphs": [
            "红炉围锦，翠幄盘雕，楼前万里同云。",
            "青雀窥窗，来报瑞雪纷纷。",
            "开帘放教飘洒，度华筵、飞入金尊。",
            "斗迎面，看美人呵手，旋浥罗巾。",
            "莫说梁园往事，休更羡、越溪访戴幽人。",
            "此日西湖真境，圣治中兴。",
            "直须听歌按舞，任留香、满酌杯深。",
            "最好是，贺丰年、天下太平。"
        ],
        "notes": "",
        "id": "b16a10e5115dbe1f1d3facd8bdecec92"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "芰荷香",
        "title": "",
        "preface": "",
        "paragraphs": [
            "远寻花。",
            "正风亭霁雨，烟浦移沙。",
            "缓提金勒，路拥桃叶香车。",
            "凭高帐饮，照羽觞、晚日横斜。",
            "六朝浪语繁华。",
            "山围故国，绮散馀霞。",
            "无奈尊前万里客，叹人今何在，身老天涯。",
            "壮心零落，怕听叠鼓掺挝。",
            "江浮醉眼，望浩渺、空想灵槎。",
            "曲终泪湿琵琶。",
            "谁扶上马，不省还家。"
        ],
        "notes": "",
        "id": "6017f2583a3bc9698cd7402484d30921"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "酒壶空，歌扇去。",
            "独倚危楼，无限伤心处。",
            "芳草连天云薄暮。",
            "故国山河，一阵黄梅雨。",
            "有奇才，无用处。",
            "壮节飘零，受尽人间苦。",
            "欲指虚无问征路。",
            "回首风云，未忍辞明主。"
        ],
        "notes": "",
        "id": "6029fa002a5f1565b6f905b186743128"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "瘦仙人，穷活计。",
            "不养丹砂，不肯参同契。",
            "两顿家餐三觉睡。",
            "闭著门儿，不管人闲事。",
            "又经年，知几岁。",
            "老屋穿空，幸有天遮蔽。",
            "不饮香醪常似醉。",
            "白鹤飞来，笑我颠颠地。"
        ],
        "notes": "",
        "id": "c45c38e42e6bcd3d35b4557ff5976617"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "苏武慢",
        "title": "",
        "preface": "",
        "paragraphs": [
            "枕海山横，陵江潮去，雉堞秋风残照。",
            "闲寻桂子，试听菱歌，湖上晚来凉好。",
            "几处兰舟，采莲游女，归去隔花相恼。",
            "奈长安不见，刘郎已老，暗伤怀抱。",
            "谁信得、旧日风流，如今憔悴，换却五陵年少。",
            "逢花倒趓，遇酒坚辞，常是懒歌慵笑。",
            "除奉天威，扫平狂虏，整顿乾坤都了。",
            "共赤松携手，重骑明月，再游蓬岛。"
        ],
        "notes": "",
        "id": "dc2750eb64361298c2436a788f7a8470"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "芙蓉红落秋风急。",
            "夜寒纸帐霜华湿。",
            "枕畔木瓜香。",
            "晓来清兴长。",
            "轻舟青箬笠。",
            "短棹溪光碧。",
            "去觅谢三郎。",
            "芦花何处藏。"
        ],
        "notes": "",
        "id": "b29f071a9d358386ccbe05d1d0cf1da8"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "乡关散尽当年客。",
            "春风寂寞花无色。",
            "长日掩重门。",
            "江山眼外昏。",
            "画图高挂壁。",
            "嵩少参差碧。",
            "想见卧云人。",
            "松黄落洞门。"
        ],
        "notes": "",
        "id": "9f97ea550bf4be8bbd9a5c0a3b615c3f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "风流才子倾城色。",
            "红缨翠幰长安陌。",
            "夜饮小平康。",
            "暖生银字簧。",
            "持杯留上客。",
            "私语眉峰侧。",
            "半冷水沈香。",
            "罗帷宫漏长。"
        ],
        "notes": "",
        "id": "a1859837c81b4c964864a916b552e229"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "芭蕉叶上秋风碧。",
            "晚来小雨流苏湿。",
            "新窨木樨沈。",
            "香迟斗帐深。",
            "无人同向夕。",
            "还是愁成忆。",
            "忆昔结同心。",
            "鸳鸯何处寻。"
        ],
        "notes": "",
        "id": "9a02ce6857fc5fab2eb480aaeb250089"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "老人谙尽人间苦。",
            "近来恰似心头悟。",
            "九九是重阳。",
            "重阳菊散芳。",
            "出门何处去。",
            "对面谁相语。",
            "枕臂卧南窗。",
            "铜炉柏子香。"
        ],
        "notes": "",
        "id": "9a88496534137bc10585a9983cb595bb"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "西江东去，总是伤时泪。",
            "北陆日初长，对芳尊、多悲少喜。",
            "美人去后，花落几春风，杯漫洗。",
            "人难醉。",
            "愁见飞灰细。",
            "梅边雪外。",
            "风味犹相似。",
            "迤逦暖乾坤，仗君主、雄风英气。",
            "吾曹老矣，端是有心人、追剑履。",
            "辞黄绮。",
            "珍重萧生意。"
        ],
        "notes": "",
        "id": "816a9c8801b180b9cd285fa1994446b1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "东风不住。",
            "几阵黄梅雨。",
            "风外晓莺声，怨飘零、花残春暮。",
            "鸳鸯散后，供了十年愁，怀旧事，想前欢，忍记丁宁语。",
            "尘昏青镜，休照孤鸾舞。",
            "烟锁凤楼空，问吹箫、人今何处。",
            "小窗惊梦，携手似平生，阳台路。",
            "行云去。",
            "目断山无数。"
        ],
        "notes": "",
        "id": "130d71cce31c6c74c0e3a3d8fb20e265"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "元来尘世。",
            "放著希奇事。",
            "行到路穷时，果别有、真山真水。",
            "登临任意，随步白云生，三秀草，九花藤，满袖琼瑶蕊。",
            "何须麴老，浩荡心常醉。",
            "唱个快活歌，更说甚、黄梁梦里。",
            "苍颜华发，只是旧时人，不动步，却还家，处处新桃李。"
        ],
        "notes": "",
        "id": "39babd33cf70c80e30925ee83426b4d5"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "夜来雨过，桃李将开遍。",
            "策杖引儿童，也学人、随莺趁燕。",
            "青天许大，多少好风光，一岁去，一春来，只恁空扰乱。",
            "西池琼苑。",
            "游赏人何限。",
            "玉勒拥朱轮，各骋些、新欢旧怨。",
            "都齐醉也，说甚是和非，我笑他，他不觉，花落春风晚。"
        ],
        "notes": "",
        "id": "14644d02a8cc5de1b938e3f81b419083"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "西真姊妹。",
            "只这梅花是。",
            "乘醉下瑶池，粉燕支、何曾梳洗。",
            "冰姿素艳，无意压群芳，独自笑，有时愁，一点心难寄。",
            "雪添蕊佩。",
            "霜护盈盈泪。",
            "尘世悔重来，梦凄凉，玉楼十二。",
            "教些香去，说与惜花人，云黯澹，月朦胧，今夜谁同睡。"
        ],
        "notes": "",
        "id": "d321263855908a51ebb4687163cec54a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "琼蔬玉蕊。",
            "久寄清虚里。",
            "春到碧溪东，下白云、寻桃问李。",
            "弹簧吹叶，懒傍少年场，遗楚佩，觅秦箫，踏破青鞋底。",
            "河桥酒熟，谁解留侬醉。",
            "两袖拂飞花，空一春、凄凉憔悴。",
            "东风误我，满帽洛阳尘，唤飞鸿，遮落日，归去烟霞外。"
        ],
        "notes": "",
        "id": "b1b17b82416905827c9b6505eba9c461"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "邻家相唤，酒熟闲相过。",
            "竹径引篮舆，会乡老、吾曹几个。",
            "沈家姊妹，也是可怜人，回巧笑，发清歌，相间花间坐。",
            "高谈阔论，无可无不可。",
            "幸遇太平年，好时节、清明初破。",
            "浮生春梦，难得是欢娱，休要劝，不须辞，醉便花间卧。"
        ],
        "notes": "",
        "id": "dfec28915000a106ec273d2be15783df"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "宝篆香沈。",
            "锦瑟尘侵。",
            "日长时、懒把金针。",
            "裙腰暗减，眉黛长颦。",
            "看梅花过，梨花谢，柳花新。",
            "春寒院落，灯火黄昏。",
            "悄无言、独自销魂。",
            "空弹粉泪，难托清尘。",
            "但楼前望，心中想，梦中寻。"
        ],
        "notes": "",
        "id": "1b34f76f70abdbe58c8a3ae1909ee264"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "织素休寻往恨，攀条幸有前缘。",
            "隔河彼此事经年。",
            "且说蓬莱清浅。",
            "障面重新团扇，倾鬟再整花钿。",
            "歌云舞雪画堂前。",
            "长共阿郎相见。"
        ],
        "notes": "",
        "id": "0eb85295b904de4c0cf67f3efc19ef82"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "正月天饶阴雨，江南寒在晨朝。",
            "娇莺声袅杏花梢。",
            "暗澹绿窗春晓。",
            "好梦空留被在，新愁不共香销。",
            "小楼帘卷路迢迢。",
            "望断天涯芳草。"
        ],
        "notes": "",
        "id": "a29379cd9c224b2b7045fa77307d5de9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "日日深杯酒满，朝朝小圃花开。",
            "自歌自舞自开怀。",
            "且喜无拘无碍。",
            "青史几番春梦，黄泉多少奇才。",
            "不须计较与安排。",
            "领取而今现在。"
        ],
        "notes": "",
        "id": "14f5952e988d8936d3cdabd2b0c8bc49"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "世事短如春梦，人情薄似秋云。",
            "不须计较苦劳心。",
            "万事原来有命。",
            "幸遇三杯酒好，况逢一朵花新。",
            "片时欢笑且相亲。",
            "明日阴晴未定。"
        ],
        "notes": "",
        "id": "8fbab80f4696e27e573723f35da6b662"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "穷后常如囚系，老来半似心风。",
            "饥蚊饿蚤不相容。",
            "一夜何曾做梦。",
            "被我不扇不捉，廓然总是虚空。",
            "寺钟官角任西东。",
            "别弄些儿骨董。"
        ],
        "notes": "",
        "id": "f8a25485b3d53f83323ed7b2d08f69d6"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "元是西都散汉，江南今日衰翁。",
            "从来颠怪更心风。",
            "做尽百般无用。",
            "屈指八旬将到，回头万事皆空。",
            "云间鸿雁草间虫。",
            "共我一般做梦。"
        ],
        "notes": "",
        "id": "82ffe4c0835b97efd57498ef1d8ebe17"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "琴上金星正照，砚中鸖眼相青。",
            "闲来自觉有精神。",
            "心海风恬浪静。",
            "且喜面前花好，更听林外莺新。",
            "瓮头清辣洞庭春。",
            "醉里徐行路稳。"
        ],
        "notes": "",
        "id": "38fc7a680349529b143ded87cbe0e26c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "澹澹薰风庭院，青青过雨园林。",
            "铜驼陌上旧莺声。",
            "今日江边重听。",
            "落帽酒中有趣，题桥琴里无心。",
            "香残沈水缕烟轻。",
            "花影阑干人静。"
        ],
        "notes": "",
        "id": "da7ec067ad33ff88548705fc257a6f34"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "西湖曲・玉楼春",
        "title": "",
        "preface": "",
        "paragraphs": [
            "今冬寒早风光好。",
            "休怪搀先敧絮帽。",
            "蟹肥一个可称斤，酒美三杯真合道。",
            "年年闲梦垂垂了。",
            "且喜风松吹不倒。",
            "平分两月是新春，却共梅花依旧笑。"
        ],
        "notes": "",
        "id": "e8174d8de048bcc44ee511eef36cb80f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "月中玉兔日中鸦。",
            "随我度年华。",
            "不管寒暄风雨，饱饭热煎茶。",
            "居士竹，故侯瓜。",
            "老生涯。",
            "自然天地，本分云山，到处为家。"
        ],
        "notes": "",
        "id": "906b07afe5f2f7d291a3f20055632193"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "青旗彩胜又迎春。",
            "暖律应祥云。",
            "金盘内家生菜，宫院遍承恩。",
            "时节好，管弦新。",
            "度升平。",
            "惠风迟日，柳眼梅心，任醉芳尊。"
        ],
        "notes": "",
        "id": "f270c485aff7abed835d1f02ff542671"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "老人无复少年欢。",
            "嫌酒倦吹弹。",
            "黄昏又是风雨，楼外角声残。",
            "悲故国，念尘寰。",
            "事难言。",
            "下了纸帐，曳上青毡，一任霜寒。"
        ],
        "notes": "",
        "id": "9ce25c3814cfa9957ef8673b31956230"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "青垂柳线水平池。",
            "芳径燕初飞。",
            "日长事少人静，山茧换单衣。",
            "箫鼓远，篆香迟。",
            "卷帘低。",
            "半床花影，一枕松风，午醉醒时。"
        ],
        "notes": "",
        "id": "82378b6cbd0c7c957883a57c8214fccf"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春怎恋。",
            "楼外绿催红殿。",
            "短袖迎风愁半卷。",
            "手寒无处暖。",
            "目断蓬莱宫殿。",
            "引去谁怜谁怨。",
            "相见不如青翅燕。",
            "举头长安远。"
        ],
        "notes": "",
        "id": "5d3c7cbbc1991968417ac1ef34512ee1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "踏歌",
        "title": "",
        "preface": "",
        "paragraphs": [
            "宴阕。",
            "散津亭鼓吹扁舟发。",
            "离魂黯、隐隐阳关彻。",
            "更风愁雨细添凄切。",
            "恨结。",
            "叹良朋雅会轻离诀。",
            "一年价、把酒风花月。",
            "便山遥水远分吴越。",
            "书倩雁，梦借蝶。",
            "重相见、且把归期说。",
            "只愁到他日，彼此萍踪别。",
            "总难如、前会时节。"
        ],
        "notes": "",
        "id": "dd47e81df5ee80c42575d755b9f6a0ae"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "花涨藤江，草熏鸭步。",
            "锦帆兰棹分春去。",
            "二翁元是一溪云，暂为山北山南雨。",
            "绿酒多斟，白须休觑。",
            "飞丹约定烟霞侣。",
            "与君先占赤城春，回桡早趁桃源路。"
        ],
        "notes": "",
        "id": "fd73463c54e4be7be410098bc2ddfe3f"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "梅倚江娥，日舒宫线。",
            "老人星唤群仙宴。",
            "泛杯玉友暖飞浮，堆盘金橘光零乱。",
            "听命宽心，随缘适愿。",
            "痴狂赢取身长健。",
            "醉中等看碧桃春，尊前莫问蓬莱浅。"
        ],
        "notes": "",
        "id": "1e990a59f7e0faab45f5c3b4919fe4c9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "醉思仙",
        "title": "",
        "preface": "",
        "paragraphs": [
            "倚晴空。",
            "正三洲下叶，七泽收虹。",
            "叹年光催老，身世飘蓬。",
            "南歌客，新丰酒，但万里、云水俱东。",
            "谢故人，解系船访我，脱帽相从。",
            "人世欢易失，尊俎且更从容。",
            "任酒倾波碧，烛翦花红。",
            "君向楚，我归秦，便分路、青竹丹枫。",
            "恁时节，漫梦凭夜蝶，书倩秋鸿。"
        ],
        "notes": "",
        "id": "5f103b083a841a31be52e49dac20003b"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "醉春风",
        "title": "",
        "preface": "",
        "paragraphs": [
            "夜饮西真洞。",
            "群仙惊戏弄。",
            "素娥传酒袖凌风，送送送。",
            "吸尽金波，醉朝天阙，斗班星拱。",
            "碧简承新宠。",
            "紫微恩露重。",
            "忽然推枕草堂空。",
            "梦梦梦。",
            "帐冷衾寒，月斜灯暗，画楼钟动。"
        ],
        "notes": "",
        "id": "aa4fc1ed72e0503f5b60214e9271980c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "海山叠翠。",
            "夕阳殷雨云堆雪。",
            "鹧鸪声里蛮花发。",
            "我共扁舟，江上两萍叶。",
            "东风落酒愁难说。",
            "谁教春梦分胡越。",
            "碧城芳草应销歇。",
            "曾识刘郎，惟有半弯月。"
        ],
        "notes": "",
        "id": "63d7030d0d50997c9c35c9af9d7b6e87"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "一番海角凄凉梦，却到长安。",
            "翠帐犀帘。",
            "依旧屏斜十二山。",
            "玉人为我调琴瑟，颦黛低鬟。",
            "云散香残。",
            "风雨蛮溪半夜寒。"
        ],
        "notes": "",
        "id": "d3f8c0e37594ab26f53ad664cc2aa255"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "天高风劲尘寰静，佳节重阳。",
            "叶下潇湘。",
            "碧海晴空一陈霜。",
            "安排弦管倾芳酝，报答秋光。",
            "昼短歌长。",
            "红烛黄花夜未央。"
        ],
        "notes": "",
        "id": "9517cea282673c9829e45f45e9378626"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "扁舟去作江南客，旅雁孤云。",
            "万里烟尘。",
            "回首中原泪满巾。",
            "碧山对晚汀洲冷，枫叶芦根。",
            "日落波平。",
            "愁损辞乡去国人。"
        ],
        "notes": "",
        "id": "baa1b4ded31b1f57f048ff74f644a895"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "海云黄。",
            "橘洲霜。",
            "如箭滩流石似羊。",
            "溪船十丈长。",
            "人难量。",
            "水难量。",
            "过险方知著甚忙。",
            "归休老醉乡。"
        ],
        "notes": "",
        "id": "1ac78f6c5fc33c650b5fb99af16b4088"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "昨日晴。",
            "今日阴。",
            "楼下飞花楼上云。",
            "阑干双泪痕。",
            "江南人。",
            "江北人。",
            "一样春风两样情。",
            "晚寒潮未平。"
        ],
        "notes": "",
        "id": "99f11fa19c024492c93c4ae3c9da9305"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "柳花陌上拈明珰。",
            "娇红新样妆。",
            "匆匆曾贮一襟香。",
            "月痕金缕凉。",
            "分泪扇，掩离觞。",
            "春残人断肠。",
            "锦书难寄雁飞忙。",
            "池塘芳草长。"
        ],
        "notes": "",
        "id": "ff1aa94e5b0faefcdb9ea587f4a40ef8"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "故国当年得意，射麋上苑，走马长楸。",
            "对匆匆佳气，赤县神州。",
            "好景何曾虚过，胜友是处相留。",
            "向伊川雪夜，洛浦花朝，占断狂游。",
            "胡尘卷地，南走炎荒，曳裾强学应刘。",
            "空漫说、螭蟠龙卧，谁取封侯。",
            "塞雁年年北去，蛮江日日西流。",
            "此生老矣，除非春梦，重到东周。"
        ],
        "notes": "",
        "id": "520afed2ea04cc98ff19a555031c7bca"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "芝房并蒂空称瑞。",
            "几曾见、香旎旎。",
            "也不论兰休比蕙。",
            "王孙高韵，说得的当，不减唐诸李。",
            "今朝影落琼杯里。",
            "共才子佳人斗高致。",
            "莫道衰翁都无意。",
            "为他丰韵，为他情味，销得真个醉。"
        ],
        "notes": "",
        "id": "4018474cacd165be4edd9c7273e843a4"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "吴越东风起，江南路，芳草绿争春。",
            "倚危楼纵目，绣帘初卷，扇边寒减，竹外花明。",
            "看西湖、画船轻泛水，茵幄稳临津。",
            "嬉游伴侣，两两携手，醉回别浦，歌遏南云。",
            "有客愁如海，江山异，举目暗觉伤神。",
            "空想故园池阁，卷地烟尘。",
            "但且恁、痛饮狂歌，欲把恨怀开解，转更销魂。",
            "只是皱眉弹指，冷过黄昏。"
        ],
        "notes": "",
        "id": "06b3789d2c5e99357207e9d779b82b32"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "风蝶令・南歌子",
        "title": "",
        "preface": "",
        "paragraphs": [
            "试看何时有，元来总是空。",
            "丹砂只在酒杯中。",
            "看取乃公双颊、照人红。",
            "花外庄周蝶，松间御寇风。",
            "古人漫尔说西东。",
            "何似自家识取、卖油翁。"
        ],
        "notes": "",
        "id": "7277b6b5b6db1a0ec6e612f2f6c18b88"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "白鸥欲下，金鱼不去，圆叶低开蕙帐。",
            "轻风冷露夜深时，独自个、凌波直上。",
            "幽阑共晚，明珰难寄，尘世教谁将傍。",
            "会寻织女趁灵槎，泛旧路、银河万丈。"
        ],
        "notes": "",
        "id": "4c24141c23eb0e284327a68703f1d6a2"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "竹西散策，花阴围坐，可恨来迟几日。",
            "披香不觉玉壶空，破酒面、飞红半湿。",
            "悲歌醉舞，九人而已，总是天涯倦客。",
            "东风吹泪故园春，问我辈、何时去得。"
        ],
        "notes": "",
        "id": "7d3b8512a405bed53ce5bfce1bd045b9"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "携琴寄鹤，辞山别水，乘兴随云做客。",
            "囊中欲试紫金丹，待点化、鸾红凤碧。",
            "谁知到此，玉梯无路，天上难通消息。",
            "不如却趁白云归，免误使、山英扫迹。"
        ],
        "notes": "",
        "id": "0e87d92919f549cf1abc5d1782124c63"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "姮娥怕闹，银蟾传令，且与遮鸾翳凤。",
            "直须人睡俗尘清，放云汉、冰轮徐动。",
            "山翁散发，披衣松下，琴奏瑶池三弄。",
            "曲终鹤警露华寒，笑浊世、饶伊做梦。"
        ],
        "notes": "",
        "id": "cdf0f843e1988bb25057bca64ae2a19a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "今年冬后，黄花初绽。",
            "莫怪时光较晚。",
            "晓来玉露浥芳丛，莹秀色、无尘到眼。",
            "支筇驻屐，徘徊篱畔。",
            "弄酌金杯自泛。",
            "须添罗幕护风霜，要留与、疏梅相见。"
        ],
        "notes": "",
        "id": "f262632154edd7ea1e410d543351ec48"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "溪清水浅，月胧烟澹，玉破梅梢未遍。",
            "横枝依约影如无，但风里、空香数点。",
            "乘风欲去，凌波难住，谁见红愁粉怨。",
            "夜深青女湿微霜，暗香散、广寒宫殿。"
        ],
        "notes": "",
        "id": "d52c831759eee0ede4ea860c615ac045"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "极目江湖水浸云。",
            "不堪回首洛阳春。",
            "天津帐饮凌云客，花市行歌绝代人。",
            "穿绣陌，踏香尘。",
            "满城沈醉管弦声。",
            "如今远客休惆怅，饱向皇都见太平。"
        ],
        "notes": "",
        "id": "523a579dc74dfcddb08eb5d4932034c5"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "不系虚舟取性颠。",
            "浮河泛海不知年。",
            "乘风安用青帆引，逆浪何须锦缆牵。",
            "云荐枕，月铺毡。",
            "无朝无夜任横眠。",
            "太虚空里知谁管，有个明官唤做天。"
        ],
        "notes": "",
        "id": "a0bc26d6bd1a11db6142ba317dbe13f1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "有个仙人捧玉卮。",
            "满斟坚劝不须辞。",
            "瑞龙透顶香难比，甘露浇心味更奇。",
            "开道域，洗尘机。",
            "融融天乐醉瑶池。",
            "霓裳拽住君休去，待我醒时更一瓻。"
        ],
        "notes": "",
        "id": "0afb70eb6c331bccb36bb78012e33f7c"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "天上人间酒最尊。",
            "非甘非苦味通神。",
            "一杯能变愁山色，三盏全迥冷谷春。",
            "欢后笑，怒时瞋。",
            "醒来不记有何因。",
            "古时有个陶元亮，解道君当恕醉人。"
        ],
        "notes": "",
        "id": "1357d7f710acf84df564a684370a10f1"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "通处灵犀一点真。",
            "忺随紫橐步红茵，个中自是神仙住，花作帘栊玉作人。",
            "偏澹静，最尖新。",
            "等闲舞雪振歌尘。",
            "若教宋玉尊前见，应笑襄王梦里寻。"
        ],
        "notes": "",
        "id": "a94b8a3ef2a98171408a071074b22b6a"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "凤烛星球初试灯。",
            "冰轮辗破碧棱层。",
            "来宵虽道十分满，未必胜如此夜明。",
            "留上客，换瑶觥。",
            "任教楼外晓参横。",
            "春风从旧偏怜我，那更姮娥是故人。"
        ],
        "notes": "",
        "id": "5ff4d91f1a3b38c44b490c511f7fd469"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "至节先庚欲雪天。",
            "玳筵围锦帐青毡。",
            "嫖姚副帅招佳客，太守高明别乘贤。",
            "歌宛转，舞蹁迁。",
            "金钗十二拥婵娟。",
            "老人南极星边住，也趁梅花听管弦。"
        ],
        "notes": "",
        "id": "29b7dbb4bbece826cffcbf404cebdb52"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "竹粉吹香杏子丹。",
            "试新纱帽纻衣宽。",
            "日长几案琴书静，地僻池塘鸥鹭闲。",
            "寻汗漫，听潺湲。",
            "澹然心寄水云间。",
            "无人共酌松黄酒，时有飞仙暗往还。"
        ],
        "notes": "",
        "id": "26b513d602dff9512e42ac2e273c5802"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "画舫东时洛水清。",
            "别离心绪若为情。",
            "西风挹泪分携后，十年长亭九梦君。",
            "云背水，雁回汀。",
            "只应芳草见离魂。",
            "前回共采芙蓉处，风自凄凄月自明。"
        ],
        "notes": "",
        "id": "d50b7e9a68bdfa3521f46105e677d6ac"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "曾为梅花醉不归。",
            "佳人挽袖乞新词。",
            "轻红遍写鸳鸯带，浓碧争斟翡翠卮。",
            "人已老，事皆非。",
            "花前不饮泪沾衣。",
            "如今但欲关门睡，一任梅花作雪飞。"
        ],
        "notes": "",
        "id": "456c1843d77323b05b26fd466e0dec10"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "唱得梨园绝代声。",
            "前朝惟数李夫人。",
            "自从惊破霓裳后，楚奏吴歌扇里新。",
            "秦嶂雁，越溪砧。",
            "西风北客两飘零。",
            "尊前忽听当时曲，侧帽停杯泪满巾。"
        ],
        "notes": "",
        "id": "aeaba7710318ee9ccdce0e4893eb4b19"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "我是清都山水郎，天教懒慢带疏狂。",
            "曾批给露支风敕，累奏留云借月章。",
            "诗万首，酒千觞，几曾着眼看侯王？玉楼金阙慵归去，且插梅花醉洛阳。"
        ],
        "notes": "",
        "id": "97379395c84c74c4c8ab3f9f236927ce"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "检尽历头冬又残。",
            "爱他风雪忍他寒。",
            "拖条竹杖家家酒，上个篮舆处处山。",
            "添老大，转痴顽。",
            "谢天教我老来闲。",
            "道人还了鸳鸯债，纸帐梅花醉梦间。"
        ],
        "notes": "",
        "id": "8a767b9480acb288cae07fe3440a7eae"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "草草园林作洛川。",
            "碧宫红塔借风烟。",
            "虽无金谷花能笑，也有铜驼柳解眠。",
            "春似旧，酒依前。",
            "何妨倚杖雪垂肩。",
            "五陵侠少今谁健，似我亲逢建武年。"
        ],
        "notes": "",
        "id": "72c28ec7848900f3989131f4e1fe44f7"
    },
    {
        "author": "朱敦儒",
        "dynasty": "宋",
        "type": "词",
        "rhythmic": "鼓笛令",
        "title": "",
        "preface": "",
        "paragraphs": [
            "纸帐绸衾忒暖。",
            "尽自由、横翻倒转。",
            "睡觉西窗灯一盏。",
            "恰听打、三更三点。",
            "残梦不须深念。",
            "这些个、光阴煞短。",
            "解散缰绳休系绊。",
            "把从前、一笔句断。"
        ],
        "notes": "",
        "id": "f1f665631018cf8bec7d2863329adfc5"
    }
]