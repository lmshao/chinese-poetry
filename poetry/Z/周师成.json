[
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "采采芳梅枝，琐碎白云姿。",
            "在山千花怨，出山百鸟啼。",
            "操持思所寄，转趾述所思。",
            "清披太始风，寒应太虚月。",
            "一日拂人衣，三岁香不歇。"
        ],
        "notes": "",
        "id": "d948b44f259132ac4c1ce52f60c33888"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "爪距深藏独露冠，紫茸簇出弄清寒。",
            "五更月下朦胧看，只欠一声惊夜阑。"
        ],
        "notes": "",
        "id": "25674e32bba4bec531e479642f7b7e9f"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "昔日新亭今则旧，百年名义只如新。",
            "高谈坐上无安石，洒泪尊前有伯仁。",
            "对面飞来帆影少，传音吹过羽书频。",
            "青天重唤当时月，放下清光照坐人。"
        ],
        "notes": "",
        "id": "72d35f7da316426048ed9218fe3100a7"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "元嘉王子宅，李白重登临。",
            "鸣凤元非昔，蟠龙直到今。",
            "凄凉微子事，寂寞茂弘心。",
            "望断长安日，悬知属意深。"
        ],
        "notes": "",
        "id": "6c36046ccd47d3cb4ff348cb5527104d"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "周处台  其一",
        "preface": "",
        "paragraphs": [
            "孝侯远矣使人怀，安得从之上此台。",
            "几回一舸荆溪上，苦被风帆浪桨催。"
        ],
        "notes": "",
        "id": "aae783cb20da9e7cd465c65ce42acdb9"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "周处台  其二",
        "preface": "",
        "paragraphs": [
            "克己功夫鲜矣能，孔堂今继仲由登。",
            "试从台上看台下，狂圣中间隔几层。"
        ],
        "notes": "",
        "id": "191b9af53c77a1d267964e13a3d1198f"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "曾是东南第一王，眼看此地六兴亡。",
            "东缘有酒登京口，西为无鱼忆武昌。",
            "非复虎臣陪殿上，空余猩血泣祠旁。",
            "何年并建琅玡庙，共对淮山草木长。"
        ],
        "notes": "",
        "id": "1e3161c9845e8594e19202fe0d1d2886"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "酬张韩伯",
        "preface": "",
        "paragraphs": [
            "楚人逢楚节，仍赋楚情诗。",
            "滴酒长江远，思乡白日迟。",
            "遥怜壮士腕，也系儿女丝。",
            "若有盈妾艾，榴花勿并持。"
        ],
        "notes": "",
        "id": "31dbe85f16bb4c8f75b8cda35c42586c"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "故国已云久，地余风流情。",
            "山花不断市，江鸥长入城。",
            "青溪泓玉水，红楼调春声。",
            "斟酌飞仙过，枉辔一来行。"
        ],
        "notes": "",
        "id": "4ff93bf9aee055b73329bbe9f639ca79"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "下水门税亭",
        "preface": "",
        "paragraphs": [
            "建业尘中吏，秦淮水上亭。",
            "浴晴凫弄日，饮晓马吞星。",
            "地迥来芳草，潮回出断汀。",
            "有僧时到此，相对两浮萍。"
        ],
        "notes": "",
        "id": "47fb1e40b51dd036e3363a30830841ad"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "古诗  其一",
        "preface": "",
        "paragraphs": [
            "昔怀今未归，悄悄与谁语。",
            "超超何所为，空斋听春雨。",
            "锵然金玉声，幽窗相尔汝。",
            "政以平在中，万物皆媚妩。",
            "暗想四城外，花草不可数。",
            "浮云日夜征，东皋怅何许。"
        ],
        "notes": "",
        "id": "d2c3d08baf596194d117f9676ddcf647"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "古诗  其二",
        "preface": "",
        "paragraphs": [
            "德人天机深，凡子人心多。",
            "懔余思寡过，月计愧盈科。",
            "勿谓玉无玼，当知石可磨。",
            "四十尚无闻，素心恐蹉跎。",
            "汲我檐下井，浇我盘中花。",
            "清香未似之，懒惰欲如何。"
        ],
        "notes": "",
        "id": "bd200d72280ba867b1882115a9dfb198"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "黄芦花白月无頼，乌桕叶红秋可怜。"
        ],
        "notes": "",
        "id": "ebdc1ccb61d121926a9831d4d5123f0b"
    },
    {
        "author": "周师成",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "花缩添新紫，香消减旧黄。"
        ],
        "notes": "",
        "id": "ae1227b5b8d5380132cdaf07405a337d"
    }
]