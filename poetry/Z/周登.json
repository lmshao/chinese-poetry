[
    {
        "author": "周登",
        "dynasty": "宋",
        "type": "诗",
        "rhythmic": "",
        "title": "游庐山南阜步月回寓馆",
        "preface": "",
        "paragraphs": [
            "不入山中不识闲，不因月上不知还。",
            "老僧长揖归方丈，只有钟声送出山。"
        ],
        "notes": "",
        "id": "037745b6e0e8e7126f7a05235bbb0029"
    },
    {
        "author": "周登",
        "dynasty": "宋",
        "type": "诗",
        "rhythmic": "",
        "title": "泛舟西湖",
        "preface": "",
        "paragraphs": [
            "湖边无日欠春风，金碧楼台面面同。",
            "白鸟惯随船上下，画桥分断水西东。",
            "百年乐事浮云外，一段伤心落照中。",
            "老尽风流无问处，藕花今是几番红。"
        ],
        "notes": "",
        "id": "b414b58a6534850d388093a79368edbc"
    }
]