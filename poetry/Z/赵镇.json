[
    {
        "author": "赵镇",
        "dynasty": "宋",
        "type": "诗",
        "rhythmic": "",
        "title": "题妙庭观玉泉池",
        "preface": "",
        "paragraphs": [
            "一脉泠泠绝点埃，方池幽洞自潆洄。",
            "源从白石云边出，流向青莲座下回。",
            "禹穴鳞游残雪喷，祗园花堕暗香来。",
            "可人最是清秋夜，月白沙青宝镜开。"
        ],
        "notes": "",
        "id": "d8664a72acdf03645d855bf2ec112455"
    },
    {
        "author": "赵镇",
        "dynasty": "宋",
        "type": "诗",
        "rhythmic": "",
        "title": "临安还游金龙洞志感",
        "preface": "",
        "paragraphs": [
            "几年岩径违清赏，今日云萝蹑旧踪。",
            "刹阁春阴宜燕雀，天池雷雨起蛟龙。",
            "崖流玉液空莲座，风激筼筜送梵钟。",
            "洞口不愁迷去路，樽前聊与话从容。"
        ],
        "notes": "",
        "id": "5356dd944c85a15af49337ab7df8cb48"
    }
]