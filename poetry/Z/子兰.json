[
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "短歌行",
        "preface": "",
        "paragraphs": [
            "日月何忙忙，出没住不得。",
            "使我勇壮心，少年如顷刻。",
            "人生石火光，通时少于塞。",
            "四季倏往来，寒暑变为贼。",
            "偷人面上花，夺人头上黑。"
        ],
        "notes": "",
        "id": "33c210bbcec08b1e17ca6b2a2cd10722"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "饮马长城窟",
        "preface": "",
        "paragraphs": [
            "游客长城下，饮马长城窟。",
            "马嘶闻水腥，为浸征人骨。",
            "岂不是流泉，终不成潺湲。",
            "洗尽骨上土，不洗骨中冤。",
            "骨若比流水，四海有还魂。",
            "空流呜咽声，声中疑是言。"
        ],
        "notes": "",
        "id": "53f8a7e5f9c0640e3295f343a4d4a520"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "夜直",
        "preface": "",
        "paragraphs": [
            "大内隔重墙，多闻乐未央。",
            "灯明宫树色，茶煮禁泉香。",
            "凤辇通门静，鸡歌入漏长。",
            "宴荣陪御席，话密近龙章。",
            "吟步彤庭月，眠分玉暑凉。",
            "欲粘朱绂重，频草白麻忙。",
            "笔力将群吏，人情在致唐。",
            "万方瞻仰处，晨夕面吾皇。"
        ],
        "notes": "",
        "id": "9b9d02dc3a2adafebaac1523cabd11c0"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "赠行脚僧",
        "preface": "",
        "paragraphs": [
            "世界曾行遍，全无行可修。",
            "炎凉三衲共，生死一身休。",
            "片断云随体，稀疎雪满头。",
            "此门无所著，不肯暂淹留。"
        ],
        "notes": "",
        "id": "0daf0875636246e1bb09046883acdd97"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "秋日思旧山",
        "preface": "",
        "paragraphs": [
            "咸言上国繁华，岂谓帝城羁旅。",
            "十点五点残萤，千声万声秋雨。",
            "白云江上故乡，月下风前吟处。",
            "欲去不去迟迟，未展平生所伫。"
        ],
        "notes": "",
        "id": "51505f4113d6d5bb67c514b63f1cbd47"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "寄乾陵杨侍郎",
        "preface": "",
        "paragraphs": [
            "冷落官资不畏贫，司曹且共内官分。",
            "步量野色成公案，点检樵声入奏闻。",
            "陵庙路因朝去扫，御炉香每夜来焚。",
            "碑寒树古神门上，管得无穷空白云。"
        ],
        "notes": "",
        "id": "a9ed667fadfdeca3feb74aa859511ade"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "登楼忆友",
        "preface": "",
        "paragraphs": [
            "物象远蒙蒙，周回极望中。",
            "带烟千井树，和磬一楼风。",
            "月色寒沈地，波声夜飏空。",
            "登临无限趣，恨不与君同。"
        ],
        "notes": "",
        "id": "3899ead1a1ba5f98b22b10c384eea643"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "华严寺望樊川",
        "preface": "",
        "paragraphs": [
            "万木叶初红，人家树色中。",
            "疎钟摇雨脚，秋水浸云容。",
            "雪碛回寒鴈，村灯促夜舂。",
            "旧山归未得，生计欲何从。"
        ],
        "notes": "",
        "id": "91e63272ce68c259190164088c1c3adf"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "与道侣同于水陆寺会宿",
        "preface": "",
        "paragraphs": [
            "论道穷心少有朋，此时清话昔年曾。",
            "柿凋红叶铺寒井，鹄坠霜毛著定僧。",
            "风遰远声秋涧水，竹穿深色夜房灯。",
            "出门尽是劳生者，只此长闲几个能。"
        ],
        "notes": "",
        "id": "60fb082b866937dbc5b2db558a963d39"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "城上吟",
        "preface": "",
        "paragraphs": [
            "古冢密于草，新坟侵官道。",
            "城外无闲地，城中人又老。"
        ],
        "notes": "",
        "id": "240489c981e02ee61295b0a8ca0b4623"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "襄阳曲",
        "preface": "",
        "paragraphs": [
            "为忆南游人，移家大堤住。",
            "千帆万帆来，尽过门前去。"
        ],
        "notes": "",
        "id": "28a44fda28f4a50befdb345fd2471d2a"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "诫贪",
        "preface": "",
        "paragraphs": [
            "多求待心足，未足旋倾覆。",
            "明知贪者心，求荣不求辱。"
        ],
        "notes": "",
        "id": "dd4e92d2488d503f5d78aebdb2c671d3"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "蝉二首 一",
        "preface": "",
        "paragraphs": [
            "独蝉初唱古槐枝，委曲悲凉断续迟。",
            "雨后忽闻谁最苦，异乡孤馆忆家时。"
        ],
        "notes": "",
        "id": "e89235f220171ad6d6783963ab9259de"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "蝉二首 二",
        "preface": "",
        "paragraphs": [
            "衰柳蝉吟旁浊河，正当残日角声和。",
            "寻常不足少愁思，此际闻时愁更多。"
        ],
        "notes": "",
        "id": "b50f49c4dfac6e529a1de6b45a148643"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "太平坊寻裴郎中故宅",
        "preface": "",
        "paragraphs": [
            "不语凄凉无限情，荒堦行尽又重行。",
            "昔年住此何人在，满地槐花秋草生。"
        ],
        "notes": "",
        "id": "9391dd8847b4a4a052d20edfe095a875"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "登楼",
        "preface": "",
        "paragraphs": [
            "边邑鸿声一例秋，大波平日遶山流。",
            "故人千里同明月，尽夕无言空倚楼。"
        ],
        "notes": "",
        "id": "24dcfd911abbce1a61620842c4d31349"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "长安早秋",
        "preface": "",
        "paragraphs": [
            "风舞槐花落御沟，终南山色入城秋。",
            "门门走马征兵急，公子笙歌醉玉楼。"
        ],
        "notes": "",
        "id": "8363aad1ab85df79890b6e2caf953079"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "对雪",
        "preface": "",
        "paragraphs": [
            "密密无声坠碧空，霏霏有韵舞微风。",
            "幽人吟望搜辞处，飘入窗来落砚中。"
        ],
        "notes": "",
        "id": "62d88b3c22cc3c66162360e14b1a26c8"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "翠毛丹觜乍教时，终日无寥似忆归。",
            "近来偷解人言语，乱向金笼说是非。"
        ],
        "notes": "",
        "id": "9856f516a59079d6d3bc24682425908c"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "晚景",
        "preface": "",
        "paragraphs": [
            "池荷衰飒菊芬芳，策杖吟诗上草堂。",
            "满目暮云风卷尽，郡楼寒角数声长。"
        ],
        "notes": "",
        "id": "2f104433ea97f56cac04853980901e4b"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "长安伤春",
        "preface": "",
        "paragraphs": [
            "霜陨中春花半无，狂游恣饮尽凶徒。",
            "年年赏玩公卿辈，今委沟塍骨渐枯。"
        ],
        "notes": "",
        "id": "b05836b6b663fb80dae45940cf30b221"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "河梁晚望二首 一",
        "preface": "",
        "paragraphs": [
            "水势滔滔不可量，渔舟容易泛沧浪。",
            "连山翠霭笼沙溆，白鸟翩翩下夕阳。"
        ],
        "notes": "",
        "id": "64ef6318b426ae88e88b495b58ecad67"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "河梁晚望二首 二",
        "preface": "",
        "paragraphs": [
            "雨添一夜秋涛阔，极目茫茫似接天。",
            "不知龙物潜何处，鱼跃蛙鸣满槛前。"
        ],
        "notes": "",
        "id": "948d5fa1c46761266b9c6b199ad1bbd5"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "悲长安",
        "preface": "",
        "paragraphs": [
            "何事天时祸未回，生灵愁悴苦寒灰。",
            "岂知万倾繁华地，强半今为瓦砾堆。"
        ],
        "notes": "",
        "id": "421291692521d45256f9cd5d2a5c0b8b"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "千叶石榴花",
        "preface": "",
        "paragraphs": [
            "一朵花开千叶红，开时又不藉春风。",
            "若教移在香闺畔，定与佳人艳态同。"
        ],
        "notes": "",
        "id": "8fdf760903157c0863fadc421eb8acbb"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "观碁",
        "preface": "",
        "paragraphs": [
            "拂局尽消时，能因长路迟。",
            "点头初得计，格手待无疑。",
            "寂默亲遗景，凝神入过思。",
            "共藏多少意，不语两相知。"
        ],
        "notes": "",
        "id": "007fd7fb9725e293c1c35b9e05812fe8"
    },
    {
        "author": "子兰",
        "dynasty": "唐",
        "type": "诗",
        "rhythmic": "",
        "title": "柳花（题拟）",
        "preface": "",
        "paragraphs": [
            "本是无情花，南飞又北飞。",
            "（见《全芳备祖前集》卷十八）。"
        ],
        "notes": "",
        "id": "fb8c4a11259e3bb0fdffdebd29eb9f72"
    }
]