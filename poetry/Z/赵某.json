[
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "凉轩",
        "preface": "",
        "paragraphs": [
            "古邑逢贤宰，构轩凉景生。",
            "尘埃不复到，泉石有余清。",
            "诗得幽奇句，琴多雅淡声。",
            "居民陶美化，应此放高情。"
        ],
        "notes": "",
        "id": "9f211e7f781736421fd8879d8f761019"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "寄高善胜",
        "preface": "",
        "paragraphs": [
            "雨窗思昔日，不见半年余。",
            "别后几回梦，中间三寄书。",
            "兵戈吾幸免，踪迹尔何如。",
            "世事难如意，同心却异居。"
        ],
        "notes": "",
        "id": "38a15c79e8b55ea32bfddabfb2abee4c"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "清发轩",
        "preface": "",
        "paragraphs": [
            "许多清意思，都在此乡间。",
            "有石半枕水，无窗不面山。",
            "侵衣青霭润，拥钓白云闲。",
            "未许嫌幽寂，古人曾闭关。"
        ],
        "notes": "",
        "id": "770253af526d12d70d451dd9cd926107"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "眉峰水陆寺",
        "preface": "",
        "paragraphs": [
            "贪观眉妩翠，舣棹碧云间。",
            "萧寺前临水，丁家旧住山。",
            "苔深僧迹静，松冷鹤巢鳏。",
            "拜手先祠下，奔驰觉汗颜。"
        ],
        "notes": "",
        "id": "2042db5a4b7b48671e149ef0849c1289"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "得鹿归来一梦中，半生事业总成空。",
            "饭牛岂意干西伯，寻马何须访北翁。",
            "赵既有辞难夺璧，楚将无事叹忘弓。",
            "南薰正解吾民愠，且弄朱弦奏晚风。"
        ],
        "notes": "",
        "id": "69cc9653bffccf0230bd941c7f04102a"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "杏村闻其友谢昌元及二赵一家俱入翰苑",
        "preface": "",
        "paragraphs": [
            "归来白鹿岩边屋，清得门庭冷似冰。",
            "公事中原双短鬓，帝乡孤梦一青灯。",
            "带烟鉏菊闲教仆，和月折梅时寄僧。",
            "见说道山应咫尺，同时俊彦尽先登。"
        ],
        "notes": "",
        "id": "5e2e294295ab5ef7e50e701c2d30d91f"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "休官",
        "preface": "",
        "paragraphs": [
            "欲知赵子休官了，贫似扶风马少游。",
            "借得琴樽留待月，从教帘幕不胜秋。",
            "自携仆出闲寻药，因载书多却买舟。",
            "昨日老农来告我，万千乐事在西畴。"
        ],
        "notes": "",
        "id": "edcb07fa8c60905262ca8e01f45ab03d"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "大小寒",
        "preface": "",
        "paragraphs": [
            "蹇卫冲风怯晓寒，也随举子到长安。",
            "路人莫作皇亲看，姓赵如今不似韩。"
        ],
        "notes": "",
        "id": "bb06ec46dfa42ec0aa3dedb60a4c81b4"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "题浯溪",
        "preface": "",
        "paragraphs": [
            "元颂颜书□□□，好风吹我过三吾。",
            "倚空□□烟云□，□古兴亡草木枯。",
            "读尽□□留□□，□□□□较锱铢。"
        ],
        "notes": "",
        "id": "66f3c78af6e38522e325775bf341c412"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "游都梁  其一",
        "preface": "",
        "paragraphs": [
            "暮烟迷海戍，远水接淮天。",
            "拍塞凭栏恨，神京在北边。"
        ],
        "notes": "",
        "id": "76bbf9a1bf8a7963df6fa8cf9f100e02"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "游都梁  其二",
        "preface": "",
        "paragraphs": [
            "才入都梁郡，愁登第一山。",
            "不堪高处望，未得故疆还。"
        ],
        "notes": "",
        "id": "23d99ab5c95567e7863f8163f184e5ca"
    }
]