[
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "凉轩",
        "preface": "",
        "paragraphs": [
            "古邑逢贤宰，构轩凉景生。",
            "尘埃不复到，泉石有余清。",
            "诗得幽奇句，琴多雅淡声。",
            "居民陶美化，应此放高情。"
        ],
        "notes": "",
        "id": "89caeb36c8967154b0e1499a7d423a50"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "寄高善胜",
        "preface": "",
        "paragraphs": [
            "雨窗思昔日，不见半年余。",
            "别后几回梦，中间三寄书。",
            "兵戈吾幸免，踪迹尔何如。",
            "世事难如意，同心却异居。"
        ],
        "notes": "",
        "id": "6e2a0512f5020a139b4279980a5244fb"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "清发轩",
        "preface": "",
        "paragraphs": [
            "许多清意思，都在此乡间。",
            "有石半枕水，无窗不面山。",
            "侵衣青霭润，拥钓白云闲。",
            "未许嫌幽寂，古人曾闭关。"
        ],
        "notes": "",
        "id": "24eb2e824b80036a4dc5800657edcf65"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "眉峰水陆寺",
        "preface": "",
        "paragraphs": [
            "贪观眉妩翠，舣棹碧云间。",
            "萧寺前临水，丁家旧住山。",
            "苔深僧迹静，松冷鹤巢鳏。",
            "拜手先祠下，奔驰觉汗颜。"
        ],
        "notes": "",
        "id": "9b133aad26e4ec8a0803e6cdcd502aae"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "得鹿归来一梦中，半生事业总成空。",
            "饭牛岂意干西伯，寻马何须访北翁。",
            "赵既有辞难夺璧，楚将无事叹忘弓。",
            "南薰正解吾民愠，且弄朱弦奏晚风。"
        ],
        "notes": "",
        "id": "1f38d508dd6232c269abd205e174ac0b"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "杏村闻其友谢昌元及二赵一家俱入翰苑",
        "preface": "",
        "paragraphs": [
            "归来白鹿岩边屋，清得门庭冷似冰。",
            "公事中原双短鬓，帝乡孤梦一青灯。",
            "带烟鉏菊闲教仆，和月折梅时寄僧。",
            "见说道山应咫尺，同时俊彦尽先登。"
        ],
        "notes": "",
        "id": "78f2495d2b838ecef4c3a235a003e097"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "休官",
        "preface": "",
        "paragraphs": [
            "欲知赵子休官了，贫似扶风马少游。",
            "借得琴樽留待月，从教帘幕不胜秋。",
            "自携仆出闲寻药，因载书多却买舟。",
            "昨日老农来告我，万千乐事在西畴。"
        ],
        "notes": "",
        "id": "6c4e563c7ecd81c18ae787f5a1e17ad8"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "大小寒",
        "preface": "",
        "paragraphs": [
            "蹇卫冲风怯晓寒，也随举子到长安。",
            "路人莫作皇亲看，姓赵如今不似韩。"
        ],
        "notes": "",
        "id": "80a7e5624e25f08de2424960a5d84af9"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "题浯溪",
        "preface": "",
        "paragraphs": [
            "元颂颜书□□□，好风吹我过三吾。",
            "倚空□□烟云□，□古兴亡草木枯。",
            "读尽□□留□□，□□□□较锱铢。"
        ],
        "notes": "",
        "id": "335eb93f8e355eacdaef161d3d465f98"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "游都梁  其一",
        "preface": "",
        "paragraphs": [
            "暮烟迷海戍，远水接淮天。",
            "拍塞凭栏恨，神京在北边。"
        ],
        "notes": "",
        "id": "46883e5b1eb8e650fbf3cc7da5af658d"
    },
    {
        "author": "赵某",
        "dynasty": "宋",
        "type": "诗",
        "rhythmic": "",
        "title": "游都梁  其二",
        "preface": "",
        "paragraphs": [
            "才入都梁郡，愁登第一山。",
            "不堪高处望，未得故疆还。"
        ],
        "notes": "",
        "id": "261e038b74690a1dd7deb3f8a6d99385"
    },
    {
        "author": "赵某",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "□□□□皆乃，□□流垂□，断崖依旧横碧。",
            "□□独有千古文章，铿鍧炳耀，不与名□。",
            "□□□□□□，□□□□，□尽□□远□。",
            "□□□□□□，不□□拳石。",
            "举杯相属，坐还有此客。"
        ],
        "notes": "",
        "id": "822e946b8d7ee0b8b2d79b0b76670a3a"
    }
]