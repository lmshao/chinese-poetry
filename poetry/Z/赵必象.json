[
    {
        "author": "赵必象",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "画阑直。",
            "饾饤千红万碧。",
            "无端被，怪雨狂风，僽柳僝花禁春色。",
            "寻芳遍楚国。",
            "谁识。",
            "五陵俊客。",
            "流水远，题叶无情，雁足不来杳笺尺。",
            "浮生等萍迹。",
            "才卸却归鞍，坐未温席。",
            "匆匆还又京华食。",
            "叹聚少离多，漂零因甚，江南逢梅望寄驿。",
            "美人兮天北。",
            "悲恻。",
            "恨成积。",
            "怅钗玉尘生，猊金烟寂。",
            "绿杨芳草情何极。",
            "偏懒拨琵琶，愁听羌笛。",
            "梨花院落，黄昏后，珠泪滴。"
        ],
        "notes": "",
        "id": "a87d67a0293512b459cb5129c4f30ac3"
    },
    {
        "author": "赵必��",
        "dynasty": "宋",
        "type": "词",
        "rhythmic": "华胥引",
        "title": "",
        "preface": "",
        "paragraphs": [
            "沧浪矶外，小舣兰舟，旋沽竹叶。",
            "雨过溪肥，波心荡漾鸥对唼。",
            "烟晚欸乃渔歌，和橹声咿轧。",
            "要泛五湖，祗恐西施羞怯。",
            "年少飘零，鬓未霜，底须轻镊。",
            "江南归雁，寄来鸳笺细阅。",
            "盟言誓语，满鲛绡罗箧。",
            "撩弄相思，琴心寸寸三叠。"
        ],
        "notes": "",
        "id": "0bcc9c6049f4589a0ef68e4b0bbd5b32"
    },
    {
        "author": "赵必��",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "低唱芙蓉菊。",
            "有吟翁、坐拥红娇，宴黄金屋。",
            "恰则绂鳞三日后，灿灿晬盘珠玉。",
            "不待梦、燕怀枫腹。",
            "自是嫦娥分桂种，伴灵椿、千岁延清福。",
            "回笑我，龟藏六。",
            "归欤老圃锄春绿。",
            "吾菟裘、三径荒苔，一庭瘦竹。",
            "欲隐贫无山可买，聊尔徜徉盘谷。",
            "更管甚、云台玉局。",
            "紧闭柴门传语客，道主人、高枕南窗曲。",
            "有酒蟹，此生足。"
        ],
        "notes": "",
        "id": "fd47b5a0c048c5d10aeae3d591c75b2c"
    },
    {
        "author": "赵必��",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "绣口琅玕腹。",
            "美人兮、阳春一曲，华貂难续。",
            "唤醒荷花归棹梦，犹忆红尘迷目。",
            "只消得、乌飞兔逐。",
            "往事已随流水去，眇愁予、郁郁哀时俗。",
            "恨千缕，泪一掬。",
            "不使清史流芳馥。",
            "也不须、荣华富贵，尊前频祝。",
            "但得山中茅屋在，莫遣鹤悲猿哭。",
            "随意种、荼薇蹢躅。",
            "莼菜可羹鲈可鲙，听渔舟、晚唱清溪曲。",
            "醉又醒，唤芳醁。"
        ],
        "notes": "",
        "id": "72df264a6c07cea2f29f288c988714c5"
    }
]