[
    {
        "author": "赵与泳",
        "dynasty": "宋",
        "type": "诗",
        "rhythmic": "",
        "title": "麦秋劭农随侍郡侯杖屦获遂澹岩一游浪吟古句聊志岁月",
        "preface": "",
        "paragraphs": [
            "玲珑岩窍高倚空，雾霭山巅气鬰葱。",
            "征途倍喜憩美荫，石室况乃来清风。",
            "屈曲两门最虚敞，不斤不斧谁施工。",
            "眼高城郭喧嚣外，诗在烟云缥缈中。",
            "我来情思良不恶，尽洗朱墨尘埃胸。",
            "惜哉距城稍辽邈，归鞭未著心冲冲。",
            "天开地辟此岩峒，山谷品题名始穹。",
            "安能广作万间屋，震凌风雨皆帡幪。"
        ],
        "notes": "",
        "id": "703679c7604c25ea727f15902956f039"
    },
    {
        "author": "赵与泳",
        "dynasty": "宋",
        "type": "诗",
        "rhythmic": "",
        "title": "偶侍郡侯游群玉浪吟二绝聊记岁月时淳祐乙巳菊节前一日  其一",
        "preface": "",
        "paragraphs": [
            "玲珑奇石绕林间，屈曲高低未易攀。",
            "非斧非斤谁运巧，偏来琢就此蓬山。"
        ],
        "notes": "",
        "id": "0328ec09d7085dc3108aaea0cfc8ebb6"
    },
    {
        "author": "赵与泳",
        "dynasty": "宋",
        "type": "诗",
        "rhythmic": "",
        "title": "偶侍郡侯游群玉浪吟二绝聊记岁月时淳祐乙巳菊节前一日  其二",
        "preface": "",
        "paragraphs": [
            "此景元来已不凡，高人那更脱尘寰。",
            "清幽爽垲舒情思，频赏无非吏事闲。"
        ],
        "notes": "",
        "id": "91fc7cf9f6898d7c87572b1226578235"
    }
]