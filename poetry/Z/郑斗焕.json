[
    {
        "author": "郑斗焕",
        "dynasty": "宋",
        "type": "诗",
        "rhythmic": "",
        "title": "陪秋山相公游大涤洞天一庵夜宿感梦",
        "preface": "",
        "paragraphs": [
            "天柱清游尾使星，笋舆轧轧入山深。",
            "龙行雨去泉花定，鹤叫云来木叶阴。",
            "松石已安通夕寐，江湖空老百年心。",
            "圆冠方袂何仙子，梦里将诗索共吟。"
        ],
        "notes": "",
        "id": "1750c546296283e2f5dbc691aed1d10a"
    },
    {
        "author": "郑斗焕",
        "dynasty": "宋",
        "type": "词",
        "rhythmic": "新荷叶",
        "title": "",
        "preface": "",
        "paragraphs": [
            "乳鸭池塘，晴波漾绿鳞鳞。",
            "宿藕根香，夏来生意还新。",
            "蚨钱小、钿花贴翠，相间萍星。",
            "一番雨过，一番暗展圆青。",
            "鱼戏龟游，看来犹未胜情。",
            "因忆年时，垂钓曾约轻盈。",
            "玉人何处，关情是、半卷芳心。",
            "帘风一棹，鸳鸯催起歌声。"
        ],
        "notes": "",
        "id": "b529b9cf6f004a7d77a51a0c8c341e25"
    }
]