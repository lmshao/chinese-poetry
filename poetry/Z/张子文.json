[
    {
        "author": "张子文",
        "dynasty": "宋",
        "type": "诗",
        "rhythmic": "",
        "title": "次韵何文缜墨梅二绝  其一",
        "preface": "",
        "paragraphs": [
            "偃蹇江头卧夕阳，懒将玉雪鬭春妍。",
            "心期老氏能知白，兴寄扬雄独守玄。"
        ],
        "notes": "",
        "id": "6a39f534bfabde084e331d4921e80246"
    },
    {
        "author": "张子文",
        "dynasty": "宋",
        "type": "诗",
        "rhythmic": "",
        "title": "次韵何文缜墨梅二绝  其二",
        "preface": "",
        "paragraphs": [
            "仙衣云样拂轻缁，林下神情特地宜。",
            "妒妇津头风恐急，坏妆聊为变冰姿。"
        ],
        "notes": "",
        "id": "36d940e30f5d68178b7adbd7b5cb5f5b"
    },
    {
        "author": "张子文",
        "dynasty": "宋",
        "type": "诗",
        "rhythmic": "",
        "title": "墨梅三绝  其一",
        "preface": "",
        "paragraphs": [
            "笔端唤醒玉梅魂，满袖春风不见痕。",
            "未许卷帘新月上，却教烟雨恼黄昏。"
        ],
        "notes": "",
        "id": "1e4c3867493081c1fbfe969a31dc1458"
    },
    {
        "author": "张子文",
        "dynasty": "宋",
        "type": "诗",
        "rhythmic": "",
        "title": "墨梅三绝  其二",
        "preface": "",
        "paragraphs": [
            "忆昨江湖倒载归，暗香夹路雨霏微。",
            "谁人貌得春风景，远看如烟近却非。"
        ],
        "notes": "",
        "id": "99422a8c573f7556ef31931870dd3591"
    },
    {
        "author": "张子文",
        "dynasty": "宋",
        "type": "诗",
        "rhythmic": "",
        "title": "墨梅三绝  其三",
        "preface": "",
        "paragraphs": [
            "逸少池边发兴新，管城别作一家春。",
            "临风玉笛无人会，鬒发空归想太真。"
        ],
        "notes": "",
        "id": "68ad4465c919d12f8871b840393b53d9"
    }
]