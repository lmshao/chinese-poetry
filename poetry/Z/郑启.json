[
    {
        "author": "郑启",
        "dynasty": "唐",
        "type": "诗",
        "rhythmic": "",
        "title": "严塘经乱书事 一",
        "preface": "",
        "paragraphs": [
            "尘生宫阙雾蒙蒙，万骑龙飞幸蜀中。",
            "在野傅岩君不梦，乘轩卫懿鹤何功。",
            "虽知四海同盟久，未合中原武备空。",
            "星落夜原妖气满，汉家麟阁待英雄。"
        ],
        "notes": "",
        "id": "145606882c068cca59c5fc5a73b53d78"
    },
    {
        "author": "郑启",
        "dynasty": "唐",
        "type": "诗",
        "rhythmic": "",
        "title": "严塘经乱书事 二",
        "preface": "",
        "paragraphs": [
            "梁园皓色月如珪，清景伤时一惨凄。",
            "未见山前归牧马，犹闻江上带征鞞。",
            "鲲为鱼队潜鳞困，鹤处鸡群病翅低。",
            "正是四郊多垒日，波涛早晚静鲸鲵。"
        ],
        "notes": "",
        "id": "d6a98b7bb1beacc63e986c655d175788"
    },
    {
        "author": "郑启",
        "dynasty": "唐",
        "type": "诗",
        "rhythmic": "",
        "title": "邓表山",
        "preface": "",
        "paragraphs": [
            "白日三清此上时，观开山下彩云飞。",
            "仙坛丹灶灵犹在，鹤驾清朝去不归。",
            "晋末几迁陵谷改，尘中空换子孙非。",
            "松花落尽无消息，半夜疎钟彻翠微。"
        ],
        "notes": "",
        "id": "f32c2ca628c1bf2ae25c575f38dab253"
    },
    {
        "author": "郑启",
        "dynasty": "唐",
        "type": "诗",
        "rhythmic": "",
        "title": "九疑山",
        "preface": "",
        "paragraphs": [
            "天放烟晴绕四围，九峰高处彩云飞。",
            "仙坛丹灶灵犹在，鹤驾青霄去不归。",
            "晋末几迁风景别，尘中空换子孙非。",
            "松花落尽无消息，夜半疏钟彻翠微。",
            "（康熙《萍乡县志》卷五、同治《萍乡县志》卷六）（按：《全唐诗》卷六六七收郑启《邓表山》诗，首二句几全异，后六句大致相同。",
            "）。"
        ],
        "notes": "",
        "id": "8614c3c571f78c63b644b38123046a09"
    }
]