[
    {
        "author": "张永进",
        "dynasty": "唐",
        "type": "诗",
        "rhythmic": "",
        "title": "白雀歌（幷进表）",
        "preface": "",
        "paragraphs": [
            "白雀飞来过白亭，鼓翅翻身入帝城。",
            "深向后宫呈宝瑞，玉楼高处送嘉声。",
            "白衣白鞟白纱巾，白马银鞍珮白缨。",
            "自古不闻书不战，一剑能却百万兵。",
            "王母本住在昆仑，为贡白环来入秦。",
            "汉武遥指东方朔，朕感白霞天上人。",
            "紫亭南岭白狼游，为效祯祥属此州，昔日周王呈九尾，争似如今耀斗牛。",
            "白旗白绂白旄头，白玉雕鞍白瑞鸠，筑坛待拜天郊后，自有金星助冕旒。",
            "白岩圣迹俯王都，玉女乘虚定五湖。",
            "白广山巅云缭绕，人歌圣德满长衢。",
            "金鞍山上白牦牛，摆撼霜毛始举头。",
            "遶泉百匝腾空去，保王社稷定徽猷。",
            "白山隄下白澄津，一道长河夹岸春。",
            "白雪梨花连万朶，王向东楼拥白云。",
            "东苑西园池白苹（王校作「蓰」），白渠流水好阳春。",
            "六宫尽是名家子，白罗绰约玉颜新。",
            "平河北泽白龙宫，贺拔为王此处逢。",
            "昨来再起兴云雨，为赞君王瑞一同。",
            "嵯峨万丈耸金山，白云凝霜古圣坛。",
            "金鞍长挂湫南树，神通日夜助王欢。",
            "山出西南独秀高，白霞为盖绕周遭。",
            "山腹有泉深万丈，白龙时复震波涛。",
            "白楼素屏白银钩，砌玉龙墀对五侯。",
            "雉尾扇移香案出，似月如霜复殿幽。",
            "白牙归子白铠𬬻，倚障虬蟠衔白珠。",
            "白衣童子携白绂，宫官执持（以上在伯二五九四号卷子）银涶盂。",
            "应须筑殿白金栏，上禀金方顶盖圆，白玉垒阶为蹬道，工轮化出大罗天。",
            "白衣殿下白头臣，广运筹谋奉一人。",
            "白帝化高千古后，犹传盛德比松筠。",
            "白衣居士写金经，誓弼人王不出庭。",
            "八大金刚持宝杵，长当护念我王城。",
            "白坛白社白莲花，大圣携持荐一家。",
            "太子福延千万叶，王妃长降五香车。",
            "楼成白璧钻珠珍，五部龙轩倚桷新。",
            "葛拱白平红镂顶，白龙行雨洒埃尘。",
            "白旌神纛树龙墀，白象衔珠尽合仪。",
            "春光驾幸东城苑，雅乐前临日月旗。",
            "百官在国惣酋豪，白刃交驰未告劳。",
            "为感我王洪泽厚，尽能平虏展戎韬。",
            "白裾皂履出众群，国舅温恭自束身。",
            "罗公挺拔摧凶敌，按剑先登浑舍人。",
            "白雪山岩澣海清，六戎交臂必须平。",
            "我王自有如神将，沙南委付宋中丞。",
            "白屋藏金镇国丰，进达偏能报虏戎。",
            "楼兰献捷千人喜，敕赐红袍与上功。",
            "文通守节白如银，出入王宫洁一身。",
            "每向三危修令得，唯祈宝寿荐明君。",
            "𡩕（王校作「填」）词陈白未能休，笔势相催白汗流。",
            "愿见金山明圣主，延龄沧海万千秋。"
        ],
        "notes": "",
        "id": "72c92e2accc7a26e0b10bc189b9ff4c9"
    },
    {
        "author": "张永进",
        "dynasty": "唐",
        "type": "诗",
        "rhythmic": "",
        "title": "颂曰",
        "preface": "",
        "paragraphs": [
            "白银枪悬太白旗，白虎三旌三戟枝。",
            "五方色中白为上，不是我王争得知。",
            "楼成白璧耸仪形，蜀地求才赞圣明。",
            "自从汤帝升遐后，白雀无因宿帝廷。",
            "今来降瑞报成康，果见河西再册[王]（玉）。",
            "韩白满朝谋似雨，国门长镇成炖煌。",
            "（以上二首均见伯二五九四、伯二八六四卷，参王重民《金山国坠简零拾》，收入《敦煌遗书论文集》）。"
        ],
        "notes": "",
        "id": "46d16f37cafbf56f33797f8e042cffef"
    }
]