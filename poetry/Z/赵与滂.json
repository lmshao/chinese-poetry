[
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "登浙江楼",
        "preface": "",
        "paragraphs": [
            "两岸共明月，阑干霄汉间。",
            "风波浙江水，砥柱海门山。",
            "昼夜潮消长，利名人往还。",
            "不如沙上鹭，玉立一身闲。"
        ],
        "notes": "",
        "id": "85013957aefe76b074e0995768632c37"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "花院",
        "preface": "",
        "paragraphs": [
            "拆了千秋院宇空，无人杨柳自春风。",
            "蔷薇性野难拘束，却过邻家屋上红。"
        ],
        "notes": "",
        "id": "9d6682ca74dda4189c1aebc6d17b933e"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "牵牛花",
        "preface": "",
        "paragraphs": [
            "西风樵子谷，藤蔓络柴关。",
            "名在星河上，花开晓露间。",
            "秋空同碧色，晓日转红颜。",
            "若挂青松顶，翛然不可攀。"
        ],
        "notes": "",
        "id": "e31e1b0d5cad40bb28b416e2c155afe9"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "隠君家翠微，茆屋竹为扉。",
            "红日自朝暮，青山绝是非。",
            "野花无蝶管，怪木有神依。",
            "益信林泉乐，年高白发希。"
        ],
        "notes": "",
        "id": "82464bfddaf0553a9e91748a0601836d"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "郊外草为堂，悠然世虑忘。",
            "竹衰花结实，蜂旺子分王。",
            "村路规模狭，溪流曲折长。",
            "晚山惜余景，未肯下斜阳。"
        ],
        "notes": "",
        "id": "e2719cd1b85a8182abf91c752964a829"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "题晏国师喝水岩",
        "preface": "",
        "paragraphs": [
            "古砖出唐井，豫识国师名。",
            "于此坐禅处，喝回流水声。",
            "如何神晏塔，移作李纲茔。",
            "见说山中石，不平空自鸣。"
        ],
        "notes": "",
        "id": "10c2725e13af0de9b7024faffc5edac3"
    },
    {
        "author": "赵与滂",
        "dynasty": "宋",
        "type": "诗",
        "rhythmic": "",
        "title": "题涌泉亭诗石",
        "preface": "",
        "paragraphs": [
            "诗题蔗境不题名，墨迹悬岩碧藓平。",
            "游宦来看心忽悟，前身应是赵先生。"
        ],
        "notes": "",
        "id": "3504c8a743fd325be03ff5ec5532681f"
    }
]