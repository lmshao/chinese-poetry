[
    {
        "author": "张翚",
        "dynasty": "唐",
        "type": "诗",
        "rhythmic": "",
        "title": "游栖霞寺",
        "preface": "",
        "paragraphs": [
            "跻险入幽林，翠微含竹殿。",
            "泉声无休歇，山色时隐见。",
            "潮来杂风雨，梅落成霜霰。",
            "一从方外游，顿觉尘心变。"
        ],
        "notes": "",
        "id": "fbff496b8fb3b7bbc46304e01cb10556"
    },
    {
        "author": "张翚",
        "dynasty": "唐",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "茫茫烟上水，日暮阴云飞。",
            "孤坐正愁绪，湖南谁捣衣。"
        ],
        "notes": "",
        "id": "09ed558125edcc63f9f80886fb1881c1"
    }
]