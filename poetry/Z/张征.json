[
    {
        "author": "张征",
        "dynasty": "宋",
        "type": "诗",
        "rhythmic": "",
        "title": "自然亭",
        "preface": "",
        "paragraphs": [
            "久雨妨渔复滞樵，自然亭上一逍遥。",
            "万缘不自闲中起，百事唯于睡里消。",
            "老去自知如蠛蠓，病来谁悟似芭蕉。",
            "爱名之世忘名客，幸有山林旧市朝。"
        ],
        "notes": "",
        "id": "5483c151b6d5c03ddf5303cabb80064f"
    },
    {
        "author": "张征",
        "dynasty": "宋",
        "type": "诗",
        "rhythmic": "",
        "title": "书故三司副使陈公亚之诗轴后",
        "preface": "",
        "paragraphs": [
            "破锦囊开玉振金，舍人胸次右丞心。",
            "为时黼藻衣冠薮，与国丹青翰墨林。",
            "慷慨似谁双舞剑，风流随处一歌琴。",
            "燕贻苦志追先烈，子夏何须论浅深。"
        ],
        "notes": "",
        "id": "ac23a3ee16f274efe766719aa814bd6b"
    }
]