[
    {
        "author": "甄后",
        "dynasty": "唐",
        "type": "诗",
        "rhythmic": "",
        "title": "与萧旷冥会诗 一",
        "preface": "",
        "paragraphs": [
            "玉筯凝腮忆魏宫，朱弦一弄洗清风。",
            "明晨追赏应愁寂，沙渚烟销翠羽空。"
        ],
        "notes": "",
        "id": "134ca4db2b4a1be57f63f38dece88c6c"
    },
    {
        "author": "甄后",
        "dynasty": "唐",
        "type": "诗",
        "rhythmic": "",
        "title": "与萧旷冥会诗 二",
        "preface": "",
        "paragraphs": [
            "织绡泉底少欢娱，更劝萧郎尽酒壶。",
            "愁见玉琴弹别鹤，又将清泪滴真珠。"
        ],
        "notes": "",
        "id": "eb3f55224f9b2fea1e275e37ad02c180"
    },
    {
        "author": "甄后",
        "dynasty": "唐",
        "type": "诗",
        "rhythmic": "",
        "title": "与萧旷冥会诗 三",
        "preface": "",
        "paragraphs": [
            "红兰吐艳间夭桃，自喜寻芳数已遭。",
            "珠珮鹤桥从此断，遥天空恨碧云高。"
        ],
        "notes": "",
        "id": "86e7542f0355fdfdb356f2ce53d7a60c"
    }
]