[
    {
        "author": "朱筠",
        "dynasty": "宋",
        "type": "诗",
        "rhythmic": "",
        "title": "和郡守刘巨济重开石门洞",
        "preface": "",
        "paragraphs": [
            "谢公箕颍流，特拟耽幽栖。",
            "蜡屐得洞天，双鹤𫖯清溪。",
            "拟追玄圃游，对此为阶基。",
            "披榛剪萝茑，宿雾暝欲迷。",
            "方当夸高标，焉能分径蹊。",
            "鬼物谅夺气，幽禽亦惊啼。",
            "卓哉旷世怀，心与境不携。",
            "俯视嚣尘中，荣枯犹稗夷。",
            "孰知东海偏，秦鞭预排驱。",
            "付与破荒手，从此凌丹梯。"
        ],
        "notes": "",
        "id": "915c6e17e8172cf6fc4db51e8e427dc6"
    }
]