[
    {
        "author": "周晋",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "似雾中花，似风前雪，似雨馀云。",
            "本自无情，点萍成绿，却又多情。",
            "西湖南陌东城。",
            "甚管定、年年送春。",
            "薄幸东风，薄情游子，薄命佳人。"
        ],
        "notes": "",
        "id": "07814f9387cf37d177fef3da6439d980"
    },
    {
        "author": "周晋",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "图书一室。",
            "香暖垂帘密。",
            "花满翠壶熏研席。",
            "睡觉满窗晴日。",
            "手寒不了残棋。",
            "篝香细勘唐碑。",
            "无酒无诗情绪，欲梅欲雪天时。"
        ],
        "notes": "",
        "id": "8353fb07f4762d3101c9792e513d94db"
    },
    {
        "author": "周晋",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "午梦初回，卷帘尽放春愁去。",
            "昼长无侣。",
            "自对黄鹂语。",
            "絮影苹香，春在无人处。",
            "移舟去。",
            "未成新句。",
            "一砚梨花雨。"
        ],
        "notes": "",
        "id": "c11ba5754448a49fa0ebfdb71e6afd92"
    }
]