[
    {
        "author": "章樵",
        "dynasty": "宋",
        "type": "诗",
        "rhythmic": "",
        "title": "白獭湖",
        "preface": "",
        "paragraphs": [
            "屈曲连汀隠复明，西湖奇观到南屏。",
            "萍花巧缀玉钿碧，山色浄涵螺髻青。",
            "隋女啼粧羞缺月，秦娥望幸对明星。",
            "主人约束当尊俎，未放骚翁眼独醒。"
        ],
        "notes": "",
        "id": "90a7dd2c615d649926cdc5b27e13dd59"
    },
    {
        "author": "章樵",
        "dynasty": "宋",
        "type": "诗",
        "rhythmic": "",
        "title": "伽溪",
        "preface": "",
        "paragraphs": [
            "试将生计问农家，儿大扶犁女沤麻。",
            "烧笋煮葵供午饷，山中乐事自无涯。"
        ],
        "notes": "",
        "id": "c0def96c2c651cc847a23e9f7f093b70"
    }
]