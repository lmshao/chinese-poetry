[
    {
        "author": "张建封",
        "dynasty": "唐",
        "type": "诗",
        "rhythmic": "",
        "title": "竞渡歌",
        "preface": "",
        "paragraphs": [
            "五月五日天晴明，杨花绕江啼晓莺。",
            "使君未出郡斋外，江上早闻齐和声。",
            "使君出时皆有准，马前已被红旗引。",
            "两岸罗衣破晕香，银钗照日如霜刃。",
            "鼓声三下红旗开，两龙跃出浮水来。",
            "櫂影斡波飞万劒，鼓声劈浪鸣千雷。",
            "鼓声渐急标将近，两龙望标目如瞬。",
            "坡上人呼霹雳惊，竿头彩挂虹蜺晕。",
            "前船抢水已得标，后船失势空挥桡。",
            "疮眉血首争不定，输岸一朋心似烧。",
            "只将输赢分罚赏，两岸十舟五来往。",
            "须臾戏罢各东西，竞脱文身请书上。",
            "吾今细观竞度儿，何殊当路权相持。",
            "不思得岸各休去，会到摧车折檝时。"
        ],
        "notes": "",
        "id": "9de866ce9e9921c0b5b0d26a1f9855e8"
    },
    {
        "author": "张建封",
        "dynasty": "唐",
        "type": "诗",
        "rhythmic": "",
        "title": "酬韩校书愈打毬歌",
        "preface": "",
        "paragraphs": [
            "仆本修文持笔者，今来帅领红旌下。",
            "不能无事习虵矛，闲就平场学使马。",
            "军中伎痒骁智材，竞驰骏逸随我来。",
            "护军对引相向去，风呼月旋朋先开。",
            "俯身仰击复傍击，难于古人左右射。",
            "齐观百步透短门，谁羡养由遥破的。",
            "儒生疑我新发狂，武夫爱我生雄光。",
            "杖移鬃底拂尾后，星从月下流中场。",
            "人不约，心自一，马不鞭，蹄自疾。",
            "凡情莫辨捷中能，拙目翻惊巧时失。",
            "韩生讶我为斯艺，劝我徐驱作安计。",
            "不知戎事竟何成，且愧吾人一言惠。"
        ],
        "notes": "",
        "id": "3fa933d8b30cb41820726d707aecc3fa"
    },
    {
        "author": "张建封",
        "dynasty": "唐",
        "type": "诗",
        "rhythmic": "",
        "title": "句（朝天行）",
        "preface": "",
        "paragraphs": [
            "赖有双旌在手中，镆鎁昨夜新磨了。",
            "（见李肇《国史补》卷上。",
            "）（〖1〗李肇《国史补·徐州朝天行》：「张建封自徐州入觐，为《朝天行》。",
            "末句云：『赖有双旌在筘，镆鎁昨夜新磨了。",
            "』德宗不说。",
            "」〖2〗《新唐书》卷一百五十八《张报封传》：「十三年来朝，帝不待日召见延英殿，方会朝赴大夫班，以示殊宠，建封赋《朝天行》以献。",
            "帝眷遇异等，赐名马珍具。",
            "」）。"
        ],
        "notes": "",
        "id": "457e40c2d5720deac32f34631f61d62b"
    }
]