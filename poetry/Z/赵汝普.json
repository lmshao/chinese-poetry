[
    {
        "author": "赵汝普",
        "dynasty": "宋",
        "type": "诗",
        "rhythmic": "",
        "title": "暮春晚酌",
        "preface": "",
        "paragraphs": [
            "春去夏来雨雪花，飞入隔窗点绛纱。",
            "呼童掇取尊前酒，看景哦诗醉落霞。"
        ],
        "notes": "",
        "id": "8259b1e8ac77095c3f6ab3442f6f2092"
    },
    {
        "author": "赵汝普",
        "dynasty": "宋",
        "type": "诗",
        "rhythmic": "",
        "title": "题舜帝庙",
        "preface": "",
        "paragraphs": [
            "苍梧云断帝升遐，奇石江边自古夸。",
            "莫道薰弦无逸响，鸡鸣寸念亦重华。"
        ],
        "notes": "",
        "id": "05643e59319f2b7cc94faceb90381f87"
    },
    {
        "author": "赵汝普",
        "dynasty": "宋",
        "type": "诗",
        "rhythmic": "",
        "title": "秋日谒清臣宗叔纪洞霄景二首  其一",
        "preface": "",
        "paragraphs": [
            "欲挥尘事访名山，更羡吾宗吏事闲。",
            "龙穴藏身空世虑，源泉抚掌傲人寰。"
        ],
        "notes": "",
        "id": "405bd7b1356b4ed8f24be6097d6f5f5d"
    },
    {
        "author": "赵汝普",
        "dynasty": "宋",
        "type": "诗",
        "rhythmic": "",
        "title": "秋日谒清臣宗叔纪洞霄景二首  其二",
        "preface": "",
        "paragraphs": [
            "大涤山头一振衣，仙人曾向此幽栖。",
            "至今翠箬丹砂隠，夜半浮光古洞飞。"
        ],
        "notes": "",
        "id": "4e1c126fd6444a584fa80b3f80ad987d"
    },
    {
        "author": "赵汝普",
        "dynasty": "宋",
        "type": "诗",
        "rhythmic": "",
        "title": "探钓台",
        "preface": "",
        "paragraphs": [
            "先生道足师天子，岂为刘郎作谏官。",
            "一线不期贪懦法，两台自受水云宽。",
            "忘机故把直钩钓，适志何嫌高揭竿。",
            "千载尚留真迹在，客星炯炯照相滩。"
        ],
        "notes": "",
        "id": "58e8b898f0ce137b8e56f52350c45463"
    }
]