[
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "秋醉歌",
        "preface": "",
        "paragraphs": [
            "金风飒已起，还是招渔翁。",
            "携酒天姥岑，自弹峄阳桐。",
            "脱却登山履，赤脚翘青筇。",
            "泉声扫残暑，猨臂攀长松。",
            "翠微泛罇绿，苔藓分烟红。",
            "造化处术内，相对数壶空。",
            "醉眠岭上草，不觉夜露浓。",
            "一梦到天晓，始觉一醉中。",
            "皎然梦中路，直到瀛洲东。",
            "初平把我臂，相与骑白龙。",
            "三留对上帝，玉楼十二重。",
            "上帝赐我酒，送我敲金钟。",
            "宝阁香敛苒，琪树寒玲珑。",
            "动叶如笙篁，音律相怡融。",
            "珍重此一醉，百骸出天地。",
            "长如此梦魂，永谢名与利。"
        ],
        "notes": "",
        "id": "999278aaf282442f402d2064fbc94425"
    },
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "谢别毛仙翁",
        "preface": "",
        "paragraphs": [
            "羸形感神药，削骨生丰肌。",
            "兰炷飘灵烟，妖怪立诛夷。",
            "重覩日月光，何报父母慈。",
            "黄河浊衮衮，别泪流澌澌。",
            "黄河清有时，别泪无收期。"
        ],
        "notes": "",
        "id": "9fe3754274a205613f93ce3e12227e60"
    },
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "渔阳将军",
        "preface": "",
        "paragraphs": [
            "霜髭拥颔对穷秋，著白貂裘独上楼。",
            "向北望星提劒立，一生长为国家忧。"
        ],
        "notes": "",
        "id": "a8d6307ab107e571fa77c7ddcdede2e3"
    },
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "到处即闭户，逢君方展眉。"
        ],
        "notes": "",
        "id": "0803fb748801048157d6cb380980e3f6"
    },
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "题建造寺",
        "preface": "",
        "paragraphs": [
            "叠嶂横空向郡西，迥然高峭众山低。",
            "树梢缺处见城郭，日影落时闻鼓鼙。",
            "（《舆地纪胜》卷一三○《福建路·泉州》）。"
        ],
        "notes": "",
        "id": "fe4e856be1c08f78dce17e44d33b9fe5"
    },
    {
        "author": "张为",
        "dynasty": "唐",
        "type": "诗",
        "rhythmic": "",
        "title": "宿江馆（句）",
        "preface": "",
        "paragraphs": [
            "吟登晚驿亭，醉罢红灯落。",
            "（《诗学指南》四（《吟窗杂录》卷十四正字王玄《诗中旨格》，「醉罢」作「醮罢」，幷云「此比君子欲仕于明时也」。",
            "）。"
        ],
        "notes": "",
        "id": "63b31272e851725bc6b763cc43fd1d52"
    }
]