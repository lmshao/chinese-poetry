[
    {
        "author": "朱雍",
        "dynasty": "宋",
        "type": "词",
        "rhythmic": "亭前柳",
        "title": "",
        "preface": "",
        "paragraphs": [
            "养就玄霜圃，问东君、曾放瑶英。",
            "回首蓝桥路，遍琼城。",
            "横斜影，照人明。",
            "飘香信、玉溪仙佩晚，同新月、步入西清。",
            "冰质枝头袅，更轻盈。",
            "分春色，赠双成。"
        ],
        "notes": "",
        "id": "7b8f14b7921bb5aa0fdad9c2f839e5c7"
    },
    {
        "author": "朱雍",
        "dynasty": "宋",
        "type": "词",
        "rhythmic": "亭前柳",
        "title": "",
        "preface": "",
        "paragraphs": [
            "伫立东风里，放纤手、净试梅妆。",
            "眉晕轻轻画，远山长。",
            "添新恨，更凄凉。",
            "尝忆得、驿亭人别后，寻春去、尽是幽香。",
            "归路临清浅，在寒塘。",
            "同水月，照虚廊。"
        ],
        "notes": "",
        "id": "93e77842ec6319a3446a3fadb0d4e7be"
    },
    {
        "author": "朱雍",
        "dynasty": "宋",
        "type": "词",
        "rhythmic": "亭前柳",
        "title": "",
        "preface": "",
        "paragraphs": [
            "拜月南楼上，面婵娟、恰对新妆。",
            "谁凭阑干处，笛声长。",
            "追往事，遍凄凉。",
            "看素质、临风消瘦尽，粉痕轻、依旧真香。",
            "潇洒春尘境，过横塘。",
            "度清影，在回廊。"
        ],
        "notes": "",
        "id": "c2418899fba8ff513be01baf7bd55c54"
    },
    {
        "author": "朱雍",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "听琤琤漏永，洗银林、梅英半寒收。",
            "正蟾辉舒粉，云容缕色，切近妆楼。",
            "人在东风伫立，悄悄独凝眸。",
            "多少横斜影，萦绕江流。",
            "只有清香暗度，堕髻簪珥玉，曾赋清游。",
            "认瑶车冰辙，佳致肯延留。",
            "指蓬山、青砂初转，望沧溟、羽佩一同舟。",
            "仙娥许，酒渑与我，消尽春愁。"
        ],
        "notes": "",
        "id": "5c6c81f13049509d26bcf5d5dc434329"
    },
    {
        "author": "朱雍",
        "dynasty": "宋",
        "type": "词",
        "rhythmic": "十二时慢",
        "title": "",
        "preface": "",
        "paragraphs": [
            "粉痕轻、谢池泛玉，波暖琉璃初暖。",
            "睹靓芳、尘冥春浦，水曲漪生遥岸。",
            "麝气柔、云容影淡，正日边寒浅。",
            "闲院寂，幽管声中，万感并生，心事曾陪琼宴。",
            "春暗南枝依旧，但得当时缱绻。",
            "昼永乱英，缤纷解佩，映人轻盈面。",
            "香暗酒醒处，年年共副良愿。"
        ],
        "notes": "",
        "id": "e95e8b92b39d6b75b05dc62d9766e16f"
    },
    {
        "author": "朱雍",
        "dynasty": "宋",
        "type": "词",
        "rhythmic": "塞孤",
        "title": "",
        "preface": "",
        "paragraphs": [
            "雪江明，练静波声歇。",
            "玉浦梅英初发。",
            "隐隐瑶林堪乍别。",
            "琼路冷，云阶滑。",
            "寒枝晚、已黄昏，铺碎影、留新月。",
            "向亭皋、一任风冽。",
            "歌起郢曲时，目断秦城阙。",
            "远道冰车清彻。",
            "追念酥妆凝望切。",
            "淡伫迎佳节。",
            "应暗想、日边人，聊寄与、同欢悦。",
            "劝清尊、忍负盟设。"
        ],
        "notes": "",
        "id": "b7b8862ef1e04f592d4f8dc679230746"
    },
    {
        "author": "朱雍",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春事为谁来，枝上半留残雪。",
            "恰近小园香径，对霜林寒月。",
            "危阑凄断笛声长，吹到偏呜咽。",
            "最好短亭归路，有行人先折。"
        ],
        "notes": "",
        "id": "013c2d25ab94bebd572c6765426f7765"
    },
    {
        "author": "朱雍",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "池上数枝开遍。",
            "临水幽香清浅。",
            "楼上欲黄昏，吹彻一声晴管。",
            "零乱。",
            "零乱。",
            "衣上残英都满。"
        ],
        "notes": "",
        "id": "afaf1e2c2b162af2f73f46016b55ab42"
    },
    {
        "author": "朱雍",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "风萧萧。",
            "驿亭春信期春潮。",
            "期春潮。",
            "黄昏浮动，谁在江皋。",
            "碧云冉冉横溪桥。",
            "琼车未至馀香飘。",
            "馀香飘。",
            "一帘疏影，月在花梢。"
        ],
        "notes": "",
        "id": "3835ef1b2a0896ff3f68a8c5d2a0f1f8"
    },
    {
        "author": "朱雍",
        "dynasty": "宋",
        "type": "词",
        "rhythmic": "梅花引",
        "title": "",
        "preface": "",
        "paragraphs": [
            "梅亭别。",
            "梅亭别。",
            "梅亭回首都如雪。",
            "粉融融。",
            "月濛濛。",
            "月上小车，归去小楼空。",
            "当时曾傅新妆薄。",
            "而今一任花零落。",
            "朝随风。",
            "朝随风。",
            "竹外孤根，犹与幽径通。",
            "长相忆。",
            "无消息。",
            "庾岭沈沈云暗碧。",
            "玉痕惊。",
            "对离情。",
            "无奈水遥天阔、隔琼城。",
            "年来素袂香不灭。",
            "此心无限凭谁说。",
            "夜绵绵。",
            "路漫漫。",
            "愁听枕前，吹彻笛声寒。"
        ],
        "notes": "",
        "id": "e2a0514b14ed65f30f63d82e5db6df6d"
    },
    {
        "author": "朱雍",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "残日凭阑目断霞。",
            "寒林人静每归鸦。",
            "小梅春早压群花。",
            "一槛风声清玉管，数枝月影到窗纱。",
            "隔帘时度暗香些。"
        ],
        "notes": "",
        "id": "9e665b62c33c9e8ecf3ff7eeefea22d7"
    },
    {
        "author": "朱雍",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "雪开瑶径。",
            "素蕊迎春影。",
            "楼上玉声三弄定。",
            "无奈幽香翻阵。",
            "凌晨不事铅华。",
            "化工却付春花。",
            "流水残阳江上，清随月色低斜。"
        ],
        "notes": "",
        "id": "7ecd3d3d80d699c5804446dce67342c3"
    },
    {
        "author": "朱雍",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "轻艳盈盈，相逢曾向寒溪路。",
            "惜飘零处。",
            "无计禁春雨。",
            "素影参差，人在琼城步。",
            "危阑暮。",
            "年光催度。",
            "特地香风住。"
        ],
        "notes": "",
        "id": "8fcc35573e2c1d3dbdfddc9508f7851c"
    },
    {
        "author": "朱雍",
        "dynasty": "宋",
        "type": "词",
        "rhythmic": "玉女摇仙佩",
        "title": "",
        "preface": "",
        "paragraphs": [
            "灰飞嶰谷，佩解江干，庾岭寒轻梅瘦。",
            "水面吞蟾，山光暗斗。",
            "物色盈枝依旧。",
            "凭暖危阑久。",
            "有清香旖旎，却沾襟袖。",
            "赋情□、窥人艳冷，更是殷勤，忍重回首。",
            "谁知道，春归院落，缤纷雪飞鸳甃。",
            "须谢化机爱惜，碎璧铺酥，肯把飞英僝僽。",
            "念念瑶珂，乘飙烟浦，送别犹携纤手。",
            "馥郁盈芳酒。",
            "临妆罢、一点眉峰伤皱。",
            "又只恐、□收梦断，管凄风怨，晓催银漏。",
            "残金兽。",
            "参横月堕归时候。"
        ],
        "notes": "",
        "id": "43116b2b7b48ae663cffbb37f0ee43c1"
    },
    {
        "author": "朱雍",
        "dynasty": "宋",
        "type": "词",
        "rhythmic": "瑶台第一层",
        "title": "",
        "preface": "",
        "paragraphs": [
            "西母池边宴罢，赠南真、步玉霄。",
            "绪风和扇，冰华发秀，雪质孤高。",
            "汉陂澄练影，问是谁、独立江皋。",
            "便凝望，认壶中圭璧，天上琼瑶。",
            "清标。",
            "曾陪胜赏，坐忘愁解使尘销。",
            "况双成、与乳丹点染，都付香梢。",
            "寿妆酥冷，郢韵佩举，麝卷云绡。",
            "乐逍遥。",
            "□凤凰台畔，忆取吹箫。"
        ],
        "notes": "",
        "id": "31d67bd7bbcac4ce01ca893fed3890c8"
    },
    {
        "author": "朱雍",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "帘栊月上时，寂寞东风里。",
            "又是立黄昏，梅影临窗绮。",
            "玉梅清夜寒，梦断还无寐。",
            "晓角一声残，吹彻人千里。"
        ],
        "notes": "",
        "id": "ac65e4a9700413a70f2f9f59c84c4a66"
    },
    {
        "author": "朱雍",
        "dynasty": "宋",
        "type": "词",
        "rhythmic": "笛家弄・笛家",
        "title": "",
        "preface": "",
        "paragraphs": [
            "瓖质仙姿，缟袂清格，天然疏秀。",
            "静轩烟锁黄昏后。",
            "影瘦零乱，艳冷珑璁，雪肌莹暖，冰枝萦绣。",
            "更赋风流，几番攀赠，细拈香盈手。",
            "与东君、叙暌远，脉脉两情有旧。",
            "立久。",
            "阆苑凝夕，瑶窗淡月，百琲寻芳，醉玉谈群，千锺酹酒。",
            "向此，是处难忘瘦花，送远何劳垂柳。",
            "忍听高楼，笛声凄断，乐事人非偶。",
            "空馀恨，惹幽香不灭，尚沾春袖。"
        ],
        "notes": "",
        "id": "881fb056361b962fd9e8d74c2796c0db"
    },
    {
        "author": "朱雍",
        "dynasty": "宋",
        "type": "词",
        "rhythmic": "西平乐",
        "title": "",
        "preface": "",
        "paragraphs": [
            "夜色娟娟皎月，梅玉供春绪。",
            "不使铅华点缀，超出精神淡伫。",
            "休妒残英如雨。",
            "清香眷恋，只恐随风满路。",
            "散无数。",
            "江亭暮。",
            "鸣佩语。",
            "正值忽忽乍别，天远瑶池缟毂，好趁飞琼去。",
            "忍孤负、瑶台伴侣。",
            "琼肌瘦尽，庾岭零落，空怅望、动情处。",
            "画角哀时暗度。",
            "参横向晓，吹入深沈院宇。"
        ],
        "notes": "",
        "id": "a9630e0cd14c00cb4672abaffb3d92bc"
    },
    {
        "author": "朱雍",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春太早。",
            "十二玉楼初晓。",
            "半额试妆深院悄。",
            "相逢何草草。",
            "临水幽香缥缈。",
            "彷佛淡妆窥照。",
            "恰值日边人未到。",
            "纷纷萦古道。"
        ],
        "notes": "",
        "id": "83cd43c5ee8cf1a40f1261a33c34463c"
    },
    {
        "author": "朱雍",
        "dynasty": "宋",
        "type": "词",
        "rhythmic": "迷神引",
        "title": "",
        "preface": "",
        "paragraphs": [
            "白玉楼高云光绕。",
            "望极新蟾同照。",
            "前村暮雪，霁梅林道。",
            "涧风平，波声渺。",
            "喜登眺。",
            "疏影寒枝颤，太春早。",
            "临水凝清浅，靓妆巧。",
            "瘦体伤离，向此萦怀抱。",
            "觉璧华轻，冰痕小。",
            "倦听塞管，转呜咽，令人老。",
            "素光回，长亭静，无尘到。",
            "烟锁横塘暖，香径悄。",
            "飞英难拘束，任春晓。"
        ],
        "notes": "",
        "id": "722f1ffd2a827dcfe57ea7dcee05cbcf"
    }
]