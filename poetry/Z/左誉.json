[
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "涤虑轩  其一",
        "preface": "",
        "paragraphs": [
            "过眼浮云是也非，桔槔俯仰政儿嬉。",
            "欲知身世俱无染，看取莲花在水时。"
        ],
        "notes": "",
        "id": "98561dc0073d5beec2247f7ea9af6173"
    },
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "涤虑轩  其二",
        "preface": "",
        "paragraphs": [
            "洗尽尘机万虑空，胸中冰鉴许谁同。",
            "今宵正可谈风月，借问何人是阿戎。"
        ],
        "notes": "",
        "id": "8205ce36392e81d4a8b0b210693f7da0"
    },
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "崇教寺筠轩",
        "preface": "",
        "paragraphs": [
            "夜忆清轩上，都忘居会稽。",
            "秋声先在竹，月色最宜溪。",
            "银汉簷前直，玉绳天外低。",
            "何人倚栏槛，为听下庄鸡。"
        ],
        "notes": "",
        "id": "41ddbe7bc76bd7ac98031ac9658197f7"
    },
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "游洞霄",
        "preface": "",
        "paragraphs": [
            "洞霄九锁本不扃，天柱一峰非浪名。",
            "上同天目映寥廓，下与大涤通沧溟。",
            "谁藏琼□在石室，真与福地齐金庭。",
            "远游飞升俨遗迹，玄同指向真典刑。",
            "当年楼台极缥缈，至今气象藏深冥。",
            "已知六月九万里，个中一念三千龄。",
            "金龙玉简天上降，琳宫绛阙逢相迎。",
            "紫霞黄云覆其室，青衣素锦分诸灵。",
            "虚皇台高步虚彻，宣科玉音神所听。",
            "自怜学道二十年，此心已与湖山盟。",
            "朅来奉祠北山下，恍若飞升朝帝庭。",
            "道人观妙清且秀，尚指乡关论赤城。",
            "何年吏隐奉香火，愧无妙句如丹青。",
            "木公金母吾未识，且看松根生茯苓。"
        ],
        "notes": "",
        "id": "afc3f40b99c5fd06a4d850998edd2ec3"
    },
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "孤屿藏烟迷宿鹭，扁舟和雨驻沙鸥。"
        ],
        "notes": "",
        "id": "b8cecc00e59402473fa78d37cd0fa2d3"
    },
    {
        "author": "左誉",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "山色晚来犹入座，药苗春后自成畦。"
        ],
        "notes": "",
        "id": "d6c3c853233b7c47e3d9520065f34a41"
    },
    {
        "author": "左誉",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "帷云剪水，滴粉搓酥。"
        ],
        "notes": "",
        "id": "b5de150a16e364d3b16e1aed52826082"
    },
    {
        "author": "左誉",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "一段离愁堪画处，横风斜雨摇衰柳。"
        ],
        "notes": "",
        "id": "738d2376de60019df76a48fe26f37778"
    },
    {
        "author": "左誉",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "无所事，盈盈秋水，淡淡春山。"
        ],
        "notes": "",
        "id": "03bf0171fb801fc828ea4d6713fd16bb"
    }
]