[
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闻车驾幸秘府二首  其一",
        "preface": "",
        "paragraphs": [
            "一声清跸九天来，睿主崇文宝运开。",
            "光动石渠春滉漾，香浮芸阁昼徘徊。",
            "天颜有喜垂清问，御笔亲题仰圣才。",
            "铅椠小臣空怅望，五云深处认蓬莱。"
        ],
        "notes": "",
        "id": "094f8b9d93e0a9dbbad23cabf5bd961c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闻车驾幸秘府二首  其二",
        "preface": "",
        "paragraphs": [
            "春旗簇仗石渠边，东壁分明帝座前。",
            "八品微官恩有地，七年通籍愿瞻天。",
            "心驰魏阙何时到，身滞周南祗自怜。",
            "遥想道山云集处，几多光宠被群贤。"
        ],
        "notes": "",
        "id": "94d95c9eea57aa28bb3185c2d53c18c0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵王子飞跋石曼卿洛中题壁",
        "preface": "",
        "paragraphs": [
            "酒狂玩世芙蓉仙，胸中落落太古全。",
            "浮云富贵不着眼，肯复腾上夸鸢肩。",
            "应怪元龙负豪气，献书天子言十事。",
            "骑骡一去不可追，风月凄凉壁间字。"
        ],
        "notes": "",
        "id": "f0426c905eb235ae4d255bac70009407"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "九日陈少阳同戴国衡王虞章游天清寺菊坡不蒙践约次韵少阳",
        "preface": "",
        "paragraphs": [
            "太丘道广固难周，自有良朋结胜游。",
            "莫使弹琴防性气，只堪寻竹占清幽。",
            "三篇解索诗偿债，一醉那无酒唤愁。",
            "贫甚渊明在环堵，忍教空负菊花秋。"
        ],
        "notes": "",
        "id": "468c3f7d23e3dfa812e070d9c225c021"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵国衡",
        "preface": "",
        "paragraphs": [
            "古寺凴崇冈，苍烟荫乔木。",
            "欹斜屋鳞比，缭绕墙带束。",
            "何人辟层轩，延客寄遐瞩。",
            "醉赏菊坡下，客意岂在菊。",
            "念昔居此地，名世尽儒服。",
            "师旷贤多知，苍史圣重目。",
            "台成竟谁游，事去不容跼。",
            "梁王髙帝孙，名字亦不辱。",
            "当时盛歌舞，肯使后人逐。",
            "陈迹今故存，新池为谁绿。",
            "感叹世上事，反复如转烛。",
            "请君听钟鱼，尚想吹紫玉。"
        ],
        "notes": "",
        "id": "1da7c3c13d674fadae594438497a1033"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵虞章",
        "preface": "",
        "paragraphs": [
            "轨道无停辙，枫林难尽柯。",
            "人生百年间，疾若下走坡。",
            "何为行役苦，况乃忧患多。",
            "渊明颇解事，舍浊扬清波。",
            "九原骨已朽，万古名不磨。",
            "念我独窘束，处世随唯阿。",
            "尘埃眼中满，岁月马上过。",
            "不作鸡肋弃，尚扣牛角歌。",
            "正赖良友朋，诗句陶天和。",
            "涓涓吐微溜，浩浩供洪河。",
            "三篇怯大手，未陈先倒戈。",
            "借问菊坡游，颇亦狂醉么。",
            "独不饮公荣，冷面看红酡。",
            "欲赋无好语，书怀愧阴何。"
        ],
        "notes": "",
        "id": "7bb8f9287152d9fc93ed6356f1fb5c5a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "纷纷儿辈谩同时，独负权奇不受羁。",
            "刻烛已惊诗句逸，飞觞肯放酒行迟。",
            "平生白璧休三叹，万事黄粱仅一炊。",
            "谁向先贤得风制，空令人笑虎头痴。"
        ],
        "notes": "",
        "id": "27831f94d4db2b8b57518bf07065ca47"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "夜饮二首  其一",
        "preface": "",
        "paragraphs": [
            "大木千章难近用，朱弦三叹有遗音。",
            "微言欲扣会心处，浊酒不妨随意斟。"
        ],
        "notes": "",
        "id": "ff4877043c7f75d378628c6bd6e7eefc"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "夜饮二首  其二",
        "preface": "",
        "paragraphs": [
            "年少诗狂不自禁，那堪客里听孤砧。",
            "窗寒夜半月初上，酒尽欲眠愁更深。"
        ],
        "notes": "",
        "id": "6df15b007d5d094e4fc31a9466f952ce"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "戏张处文二首  其一",
        "preface": "",
        "paragraphs": [
            "禅房深夜雨萧萧，只有青灯伴寂寥。",
            "咫尺婵娟锁朱户，不知何日枉佳招。"
        ],
        "notes": "",
        "id": "f30044bab6c1d435b7d5b04a89e66980"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "戏张处文二首  其二",
        "preface": "",
        "paragraphs": [
            "延宾北海坐常满，不饮公荣亦太悭。",
            "病渇固应难与酒，啸歌元自不相关。"
        ],
        "notes": "",
        "id": "48eadb66b14b6e981f0a5e807b9c34a6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "春末桃李盛开竹间有梅一枝嶷然秀发用唐子西韵简汪彦章",
        "preface": "",
        "paragraphs": [
            "在处朱朱兼白白，化工伎俩真多色。",
            "谁知先生铁石心，到眼物华如过客。",
            "髙标可但凌三冬，一枝杰出妖艳中。",
            "椒兰绛灌信鼎贵，万世屈贾留清风。"
        ],
        "notes": "",
        "id": "f04ba1c550bb644318451f99cbe2ee46"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "馆职上元宴集葆真宫以病不赴次龚濬之韵",
        "preface": "",
        "paragraphs": [
            "春融凖拟千塲醉，底事年来兴易厌。",
            "满眼笙歌招不出，独哦诗句遶穷簷。"
        ],
        "notes": "",
        "id": "cdedf66df40934325d34720708d3f04f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑枢密生日五首  其一",
        "preface": "",
        "paragraphs": [
            "黄阁曾居百辟尊，经纶相业满乾坤。",
            "化行风雨年年节，恩到桑麻处处村。",
            "付与斗枢深拱极，安排鼎铉再调元。",
            "赞襄好为苍生计，天子文思纳尽言。"
        ],
        "notes": "",
        "id": "06644f6124c6e3325bc526e386580450"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑枢密生日五首  其二",
        "preface": "",
        "paragraphs": [
            "朝来佳气满枢庭，知是君王用老成。",
            "素倚房乔关大事，政须裴度张威名。",
            "三千奏上深忧国，百万功成看偃兵。",
            "听取啼禽催布谷，便将霖雨发春耕。"
        ],
        "notes": "",
        "id": "67b52f43d1b6e40234492610bc6b6dcb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑枢密生日五首  其三",
        "preface": "",
        "paragraphs": [
            "衮衣廊庙孰推先，元老勋名自卓然。",
            "忠概明堂尊一柱，神锋长剑倚中天。",
            "定知辟国功归召，已见疏封地得燕。",
            "相业蝉联应未艾，少翁家学似韦贤。"
        ],
        "notes": "",
        "id": "e3c4fa99badb0f61113f96ab89c0a778"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑枢密生日五首  其四",
        "preface": "",
        "paragraphs": [
            "此日君恩特地深，传呼星使自天临。",
            "鸾台鳯阁满春色，燕语莺啼俱好音。",
            "骏极共歌申降岳，对扬真赖傅为霖。",
            "青毡岂待金瓯卜，自有公言格帝心。"
        ],
        "notes": "",
        "id": "60a1a8b9ad5a015d4baa785a4ee26132"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑枢密生日五首  其五",
        "preface": "",
        "paragraphs": [
            "推毂当时起陆沈，巴渝祗恐累知音。",
            "十年谬许门人列，一报长怀国士心。",
            "沙路待看新筑稳，桃阴应念旧蹊深。",
            "酸寒尚有男儿志，忍使霜华两鬓侵。"
        ],
        "notes": "",
        "id": "332906d01f8990e709bc8846c3387c7a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "代人上郑相生日三首 寿星",
        "preface": "",
        "paragraphs": [
            "瑞雾祥烟满绛霄，诏开黄阁宴生朝。",
            "钧天合奏御香满，百辟紫宸初散朝。",
            "流花宝爵传宣劝，欢声自逐和风转。",
            "四方争献寿星图，祝公千岁身长健。",
            "画手丹青妙入神，煌煌列宿能写真。",
            "貂冠玉带画中见，便是凌烟阁上人。",
            "伟哉风骨神仙裔，主张寿禄来尘世。",
            "不须更占南极星，看取老人朝玉帝。"
        ],
        "notes": "",
        "id": "738c2ea3f40793859b374f4208b92d7b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "代人上郑相生日三首 寿香",
        "preface": "",
        "paragraphs": [
            "上方有国名众香，经行苑囿皆芬芳。",
            "世人岂识天香界，但知苏合及都梁。",
            "博山氤氲吐微窦，一炷香婴净尘垢。",
            "散成五色空中云，持献现前无量寿。",
            "我公宿悟香严因，应缘来现宰官身。",
            "妙香密圆证无漏，总持不动真天人。",
            "熏陶四海看无际，便是经行众香地。",
            "献香陋语应已闻，罗筏宁论几千里。"
        ],
        "notes": "",
        "id": "495e3ecaed26ee7cefb181b642266716"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "代人上郑相生日三首 寿烛",
        "preface": "",
        "paragraphs": [
            "凝香红蜡大如椽，华堂两两排金莲。",
            "漏涩铜壶寒夜永，光摇翠幄争春妍。",
            "兰膏芳苡何足道，帘卷香风碧烟袅。",
            "霜蛾勿用拂麟须，合就仙丹会难老。",
            "我公身依日月光，不假仙丹亦寿康。",
            "煌煌神烛照天下，光焰何止万丈长。",
            "世间爝火知无助，想像丹辉争欲赋。",
            "可怜贱士老不才，短檠见跋无佳句。"
        ],
        "notes": "",
        "id": "46fa0095e5ff53bec55af2022bb50310"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送赵承之出守邓州",
        "preface": "",
        "paragraphs": [
            "蓬莱宫中老仙伯，一首诗堪万人敌。",
            "胡不佩剑趋明光，要试南阳二千石。",
            "南阳异时名帝乡，蘘山菊水秋风香。",
            "民歌召杜向千载，至今遗俗皆农桑。",
            "使君此去殊不恶，坐啸风流有余乐。",
            "堂前画烛照红粧，席上枯棋响飞雹。",
            "行看玺书下赤墀，旌旗夹道生光辉。",
            "应念斯文要羽翼，归来九万翔天池。"
        ],
        "notes": "",
        "id": "4bbc1823fcb0ca886de72ac4c9cf8e57"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谒蒋仲远坐中出所知和徐学士诗归而次韵二首是日饮仲远宅见二侍儿  其一",
        "preface": "",
        "paragraphs": [
            "剥啄龙门未厌频，履声容易出云津。",
            "求羊径扫无它客，王谢堂前宴令辰。",
            "心醉不知帘外雨，眼花唯觉坐中春。",
            "留连更欲穷欢赏，惆怅金壶启夕沦。"
        ],
        "notes": "",
        "id": "c329d7250d524a55d199408bd9ace81d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谒蒋仲远坐中出所知和徐学士诗归而次韵二首是日饮仲远宅见二侍儿  其二",
        "preface": "",
        "paragraphs": [
            "不须乘月坐胡床，帘底高张蜜炬香。",
            "随意尊罍供北海，等闲谈论到羲皇。",
            "三朝旧德真忘分，一介微官倍有光。",
            "礼绝百寮明日事，可能重许上公堂。"
        ],
        "notes": "",
        "id": "2aad2ae0c331db4aeb7ddecb6faa5543"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谢周仲弼寄新米",
        "preface": "",
        "paragraphs": [
            "索米长安甑欲尘，斗升分惠意何亲。",
            "无烦子罕出公粟，自有叔牙知我贫。",
            "指囷高风怀国士，翻匙佳句忆诗人。",
            "他年若遂归田去，尽种香秔老此身。"
        ],
        "notes": "",
        "id": "14e4e3a7b765acbd6221149ab0e023b0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "索仲弼和诗且邀奕",
        "preface": "",
        "paragraphs": [
            "佳言吐屑破春温，落落胸怀自不群。",
            "百万买邻轻去我，十千沽酒屡思君。",
            "懒偿诗债缘何事，熟读棋经要异闻。",
            "挑战会从今日始，待严旗鼓送奔军。"
        ],
        "notes": "",
        "id": "1a7aa1124e79904db050abb78feea27f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦章秋夜有感",
        "preface": "",
        "paragraphs": [
            "万籁沉沉夜色幽，倚楼长啸杂吴讴。",
            "干时不利羞鱼沫，廪食无功类鼠偷。",
            "已欲忘言聊卒岁，尚余豪气独悲秋。",
            "曲生胗味真吾友，谁解招呼与解愁。"
        ],
        "notes": "",
        "id": "ba9768560a96d640c476dee12084a6c7"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "秋日野望",
        "preface": "",
        "paragraphs": [
            "秋云来不断，野色浩无穷。",
            "兴逸烦襟外，诗成醉眼中。",
            "怀乡看宿鸟，转物悟飞蓬。",
            "何日江南去，新鲈鲙筯红。"
        ],
        "notes": "",
        "id": "76bdfd9eb1cd033d60baa9d71fc46dd0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谢洪察院送酒",
        "preface": "",
        "paragraphs": [
            "嗜酒刘伶绝世无，春衫典尽倒天壶。",
            "造门谁为倾家酿，见客常留满眼沽。",
            "颇讶霜威太严令，忽分春色到焦枯。",
            "一尊且作通宵醉，明日重看朝夕乌。"
        ],
        "notes": "",
        "id": "6d57ccbe567ca319842d2f371a38f191"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵陈去非中秋无月",
        "preface": "",
        "paragraphs": [
            "萧瑟中宵雨打窗，那知风月乱飘黄。",
            "已无佳月供清赏，赖有新诗耿夜光。",
            "蓬户我方甘寂寞，朱门君勿看辉煌。",
            "只今天柱峰何在，好约玄真一醉狂。"
        ],
        "notes": "",
        "id": "51a2ea3dea0672d4365fe9673ddc7bd5"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送杜子从赴成都倅",
        "preface": "",
        "paragraphs": [
            "结束征鞍去欲奔，行行折柳送都门。",
            "壮怀未用看双鬓，祖席何妨醉一尊。",
            "玉局仙游成独往，草堂诗句与谁论。",
            "悬知别乘风流处，醉倚红粧笑语温。"
        ],
        "notes": "",
        "id": "99be481ff897cb48298e12a3ab73b09f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "友人哭内作诗次韵",
        "preface": "",
        "paragraphs": [
            "奉倩伤情爱所钟，佳人难再岂天穷。",
            "登台曾是吹箫侣，对影今为舞镜雄。",
            "虚案故应愁午饭，小窗谁与伴春风。",
            "夜深它帐遥闻语，莫怨朝来无是公。"
        ],
        "notes": "",
        "id": "4270f01e2e4afc9f6012f2878fdaa235"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "戏题所见",
        "preface": "",
        "paragraphs": [
            "破睡轻风透碧纱，宝钗聊插任欹斜。",
            "欲寻女伴嬉游去，试问秋千有几家。"
        ],
        "notes": "",
        "id": "f4a9e983c38c0e7fd0c64b26af02a6c8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "候张彦智承出",
        "preface": "",
        "paragraphs": [
            "萦蛇路转惬登临，一室翛然客静心。",
            "杖履主人山下去，风鸣岩壑自幽深。"
        ],
        "notes": "",
        "id": "2137c290ff2e9b3103535bfdb260ae73"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵索彦智和诗",
        "preface": "",
        "paragraphs": [
            "老将诗坛数按临，词锋疑有受降心。",
            "夜严旗鼓吾将勉，只恐秦师壁已深。"
        ],
        "notes": "",
        "id": "2b35c6b71ed1d40f52ccbe52a68f303c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦智赠汧泉一斗使仆淬砺斤斧出长松矫矫之姿甚大惠也因成小诗寄谢昔李太白作诗三千首自谓不直一杯水今诗四句耳较之不直涓滴乃欲酬一斗之赠无乃太鲜乎",
        "preface": "",
        "paragraphs": [
            "累累弱蔓绕长松，未放苍龙舞太空。",
            "赖有霜刀堪一割，谢公汧水为磨砻。"
        ],
        "notes": "",
        "id": "5424a8f4be9739674bb14f8b9f94f9d1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "喜门客至",
        "preface": "",
        "paragraphs": [
            "簷桷纵横仅满筵，维摩病室故萧然。",
            "焚香静扫床前地，宴坐超观物外天。",
            "容膝不妨元亮醉，下帷谁识仲舒贤。",
            "白头千里来相就，知是吾儿几世缘。"
        ],
        "notes": "",
        "id": "4ac459901d1b09761777625c52ac7929"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "读周仲弼雪中友人过访诗次其韵",
        "preface": "",
        "paragraphs": [
            "骑马走天阙，着破几狐裘。",
            "功名藐未涯，日月去不留。",
            "从来舌本彊，游谈愧枚邹。",
            "闭门有乐地，未用儿女忧。",
            "故人寄新诗，卷轴红牙头。",
            "飘然雪中作，乘兴将谁谋。",
            "相与情未疏，连夜飞轻舟。",
            "此身一缕微，岂待万户侯。",
            "有酒且共乐，贫交乃胜游。"
        ],
        "notes": "",
        "id": "52fb88a73db2bf9a986629e3809c8d95"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵仲弼重九",
        "preface": "",
        "paragraphs": [
            "黄花白酒两相逢，把酒簪花对晚风。",
            "千里故园云水外，三年归路梦魂中。",
            "自怜晼晚伤秋色，谁解疏狂发醉红。",
            "寄语髯周颇知否，此时情绪与君同。"
        ],
        "notes": "",
        "id": "b126e904add3a90cc707b0c195f08140"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送姪合赴省试三首  其一",
        "preface": "",
        "paragraphs": [
            "破的雄乡国，担簦上帝京。",
            "路夷骧逸骥，天阔转飞鲸。",
            "学就千人敌，名归四海争。",
            "莫言年少在，岁月易峥嵘。"
        ],
        "notes": "",
        "id": "ffb805122cf0bc946da971d227e919df"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送姪合赴省试三首  其二",
        "preface": "",
        "paragraphs": [
            "黄卷新儒业，青钱旧世家。",
            "征衣轻远别，祖席倍欢哗。",
            "云薄尧天近，山昏楚日斜。",
            "髙堂朝夕念，擢桂是生涯。"
        ],
        "notes": "",
        "id": "4050c20ef9412fbc4ff3bfa868ea3524"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送姪合赴省试三首  其三",
        "preface": "",
        "paragraphs": [
            "圣主收群策，终军正妙年。",
            "精神挥玉雪，翰墨洒云烟。",
            "旧学嗟予老，衰宗继汝贤。",
            "决科须第一，慎勿弃青毡。"
        ],
        "notes": "",
        "id": "00f931f927b4f1d5a15560ae2f054ccd"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵苏养直破虏谣",
        "preface": "",
        "paragraphs": [
            "旌旗千里照江红，学语小儿争挽弓。",
            "春风江岸草无际，马蹄踏遍青茸茸。",
            "将军面作石棱紫，百万胡群阵前死。",
            "游魂假息度长江，京观应惭望西浒。",
            "苏侯笔力壮三军，破虏长谣入眼惊。",
            "何当更献中兴颂，坐看万国朝神京。"
        ],
        "notes": "",
        "id": "7da424f96d068232abe6916172c6ba5b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵仲弼  其一",
        "preface": "",
        "paragraphs": [
            "髙卧元龙百尺楼，饱看风月自忘忧。",
            "虽无浊酒招陶令，尚有枯棋伴奕秋。",
            "俗事可堪遮眼底，愁情终莫上眉头。",
            "襟怀落落谁能测，方寸端容万斛舟。"
        ],
        "notes": "",
        "id": "f70cba0935e39b91e1b159ec7c46b810"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵仲弼  其二",
        "preface": "",
        "paragraphs": [
            "千里长怀北固楼，客居颜巷不堪忧。",
            "清荧坐看孤灯夜，摇落初惊一叶秋。",
            "已厌清谈挥麈尾，谁能细字写蝇头。",
            "莼鲈固是吾家味，好约西风买钓舟。"
        ],
        "notes": "",
        "id": "1262c3ba3b0f8b01bee45957baf40614"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李传道感事",
        "preface": "",
        "paragraphs": [
            "卧病何人为扫门，堕霜黄叶任缤纷。",
            "旋沽浊酒难禁醉，厌数孤砧远更闻。",
            "冉冉生涯飘似梦，悠悠心绪乱如云。",
            "几时得遂江湖去，野性终随鸥鹭群。"
        ],
        "notes": "",
        "id": "12b328b2bb88c2c178a80c34b9436f0a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闻官军掩杀城中群寇次传道韵",
        "preface": "",
        "paragraphs": [
            "未复钱塘郡，先收铁瓮城。",
            "妖星随月落，杀气逐参横。",
            "已筑鲸鲵观，重新鼓角声。",
            "大江应好在，流恨几时平。"
        ],
        "notes": "",
        "id": "baafe987982d7dcb8d04fdd469541527"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "饮散",
        "preface": "",
        "paragraphs": [
            "懒性时难合，愁肠酒易醺。",
            "雨声窗外过，客语梦中闻。",
            "借问安邦策，谁堪破贼群。",
            "可怜吾老矣，生意薄如云。"
        ],
        "notes": "",
        "id": "8149783c729e45a00e3c9acd725388bb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闻镇江贼平",
        "preface": "",
        "paragraphs": [
            "贼随寛诏免，恩浃大江浮。",
            "人少余新市，城荒剩古丘。",
            "疮痍谁共理，宵旰独深忧。",
            "莫上西楼望，黄云满眼愁。"
        ],
        "notes": "",
        "id": "1222fb62d8a7503cf7e425f328838f48"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦智夜归三首  其一",
        "preface": "",
        "paragraphs": [
            "余年知有几，时过如激箭。",
            "况乃世味恶，酸辛几尝徧。",
            "朝来忽览镜，坐叹华髪变。",
            "故人尚青眼，危论排月旦。",
            "慰我出新诗，骊珠有余灿。"
        ],
        "notes": "",
        "id": "e5758cdf7c772d3d26cfe6c38584ccae"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦智夜归三首  其二",
        "preface": "",
        "paragraphs": [
            "国步何多艰，戎虏尚传箭。",
            "万里眇寰海，澒洞风尘徧。",
            "其间虮虱臣，亦作豺狼变。",
            "中兴赖明主，扫除在一旦。",
            "凴君深夜望，已失妖星灿。"
        ],
        "notes": "",
        "id": "a28003fab19a4da6b5636e3b6cb1e361"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦智夜归三首  其三",
        "preface": "",
        "paragraphs": [
            "扁舟连夜发，归兴急如箭。",
            "丧乱男女悲，一息万虑徧。",
            "人生岂匏系，事业有豹变。",
            "圣主纂洪业，庙堂用伊旦。",
            "拔茅到公等，王道何其灿。"
        ],
        "notes": "",
        "id": "a378bec0c4d3b9ee5ca2a873364f8bc0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵苏晋翁见寄",
        "preface": "",
        "paragraphs": [
            "不见梁王旧吹台，年来愁眼向谁开。",
            "求贤廊庙无虚日，报国涓尘自乏才。",
            "直指漫能迎櫑具，永怀宁敢咏金罍。",
            "相看鬓髪霜千丈，自视文章水一杯。",
            "晚岁可怜神气索，故人犹寄好诗来。",
            "追还正始真堪喜，突过黄初岂易陪。",
            "婉娈也知能度曲，葡萄应已酿新醅。",
            "何时东阁容惊坐，一日那辞一百回。"
        ],
        "notes": "",
        "id": "fdfbff6640b579695a2652d080da8f8d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "老来心事不禁春，风物相撩入眼新。",
            "苦索吟哦成底急，且休拘束任吾真。",
            "有钱买酒须饶醉，无事看山莫厌频。",
            "忧国只今夔契在，应容衰疾伴樵人。"
        ],
        "notes": "",
        "id": "39ea9002c963b512ca3861bb146b08b0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵送春",
        "preface": "",
        "paragraphs": [
            "满眼莺花自在春，送春情绪怯愁新。",
            "鼓琴不用戴安道，行酒却须温太真。",
            "晚岁深交能有几，相逢烂醉莫辞频。",
            "新条更有明年在，重与东风作主人。"
        ],
        "notes": "",
        "id": "479d789ac4a2151d8dca4df81221a495"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵传道夜观牡丹",
        "preface": "",
        "paragraphs": [
            "年来春事不相关，一笑除非醉里拚。",
            "未信花枝憎白髪，且随月色傍朱栏。",
            "他时拜赐犹能记，此夜伤心更忍看。",
            "姚魏风流浑谩与，坐来双泪落金盘。"
        ],
        "notes": "",
        "id": "ea2ed9e4d70b5d3ca69ec5a0296ab0e5"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "七月晦",
        "preface": "",
        "paragraphs": [
            "七月忽逢晦，悲秋竟若何。",
            "破羌无妙略，中圣有狂歌。",
            "世味羞尝鼎，心源欲静波。",
            "由来麋鹿性，幽兴满烟莎。"
        ],
        "notes": "",
        "id": "a3001c136cd9befe74766cc0d17c95c2"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "归乡",
        "preface": "",
        "paragraphs": [
            "穷巷归来已白头，结茅何必榜休休。",
            "好山当户碧云晚，明月满谿寒苇秋。",
            "诗社纵添新句法，醉乡难觅旧交游。",
            "平生幸自无机械，一棹夷由去狎鸥。"
        ],
        "notes": "",
        "id": "2c90c36e7796aacd87cf7084895a6924"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "愁来莫遣上眉头，着酒驱除醉即休。",
            "未省一官堪送老，已惊双鬓不禁秋。",
            "收心香火供清梦，洗眼云溪结胜游。",
            "唤取短篷乘晚兴，坐看烟浪没轻鸥。"
        ],
        "notes": "",
        "id": "588180af177475c9e6f28d273f72a1e0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "蓬鬓秋风老，柴门辙迹疏。",
            "谁同今夜月，望绝故人书。",
            "止酒愁元亮，何心赋子虚。",
            "得诗还喜诵，习气未全除。"
        ],
        "notes": "",
        "id": "ce8d9b981b695e31bd7f1ac54fca30a6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "避寇舣舟遇雪",
        "preface": "",
        "paragraphs": [
            "西山群盗欲侵凌，小艇移家傍险行。",
            "遮眼乱云方合沓，向人飞雪忽纵横。",
            "心忧出穴虎狼近，身似遶枝乌鹊惊。",
            "天阔此时难借问，地偏何处可偷生。"
        ],
        "notes": "",
        "id": "7c44492d945631da1b32e74f2cedefb2"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "雪花吹面冻凌凌，客路艰危敢缓行。",
            "春酒可賖三日近，野梅初见一枝横。",
            "伤时在处愁先满，讨贼无期梦自惊。",
            "谁解山东问消息，谢公应起为苍生。"
        ],
        "notes": "",
        "id": "34e0aae47c0c017b6f58e8077a0bea84"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "泊舟庙湾次姪合",
        "preface": "",
        "paragraphs": [
            "泊船髙岸曲，散策小村傍。",
            "盗贼耳边满，朝廷天际望。",
            "系愁官柳嫩，醒醉野梅香。",
            "后进推吾子，词锋不可当。"
        ],
        "notes": "",
        "id": "68e19626d51283c6bb7a528860348541"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "春耕",
        "preface": "",
        "paragraphs": [
            "乱后荒田杞棘生，归来还喜见春耕。",
            "随犁细雨蒙蒙湿，转垅新泉聒聒鸣。",
            "好劝卖刀添健犊，尽令长亩种香秔。",
            "腐儒一饱真余事，莫遣闾阎有叹声。"
        ],
        "notes": "",
        "id": "fbe458f175cb248e04848574702f5fdb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵黄尧翁鬭鸡三首  其一",
        "preface": "",
        "paragraphs": [
            "宴罢金鸡列，笼瞻黼座遥。",
            "两雄争定霸，一战息虚憍。",
            "忍受摧冠辱，贪承赐锦饶。",
            "如何纪渻氏，今乃混渔樵。"
        ],
        "notes": "",
        "id": "1868398c5244b8130af9c04a973294db"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵黄尧翁鬭鸡三首  其二",
        "preface": "",
        "paragraphs": [
            "系马翠楼下，鬭鸡花树傍。",
            "飞毛惊辟易，喋血壮摧伤。",
            "奋撃方乘势，欢呼忽擅场。",
            "忿心能几许，嗟尔太匆忙。"
        ],
        "notes": "",
        "id": "6650c665e8a83d4d9d897b1b6b1b7e4c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵黄尧翁鬭鸡三首  其三",
        "preface": "",
        "paragraphs": [
            "约鬭提笼出，无哗倚壁看。",
            "祸心藏芥羽，碎首湿朱冠。",
            "擒敌壮夫事，策勋公子欢。",
            "栖群哙等伍，今日始知韩。"
        ],
        "notes": "",
        "id": "915a75f5a6b4ef262ab985c6b9e6bcb7"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵顾应文",
        "preface": "",
        "paragraphs": [
            "万事浮云过眼空，羞将白髪竞春红。",
            "折腰久已惭元亮，作赋何劳慕敬通。",
            "经世岂无天下士，知心应有古人同。",
            "破除孤愤难忘酒，圣处时时且一中。"
        ],
        "notes": "",
        "id": "a27984d2fd8d7dfea4b71ae54596d5cb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "却老惭无术，驱愁赖有书。",
            "披寻穷浩渺，领略造玄虚。",
            "窗日三竿静，炉薫一炷余。",
            "倦来还自哂，蠧简类蟫鱼。"
        ],
        "notes": "",
        "id": "091edc862171006faeb4c13cc158b32b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵孙仲益食豚鱼",
        "preface": "",
        "paragraphs": [
            "说食书生费口牙，一杯初捧白瓷花。",
            "晨凫夜鲤可亡命，早韮晚菘同世家。",
            "毒甚镆鎁浑谩语，诗成珠玉且雄夸。",
            "腐儒一饱忘麤粝，更索卢仝七椀茶。"
        ],
        "notes": "",
        "id": "1f0a1b95961de98e8b8a8bf635667100"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵应文游东园",
        "preface": "",
        "paragraphs": [
            "筋力摧颓老自知，追欢犹学少年时。",
            "园林胜处看如梦，杖履行来步懒移。",
            "对酒不堪蕉叶满，插花那复帽簷欹。",
            "羡君诗句方豪甚，应笑疏狂亦强随。"
        ],
        "notes": "",
        "id": "45e2a2a9c66799035ca778aec73482a7"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李道士观南山三首  其一",
        "preface": "",
        "paragraphs": [
            "蒙蒙烟雨忽晴开，坐觉群山爽气来。",
            "谁向此间寻贺老，相逢莫放酒船回。"
        ],
        "notes": "",
        "id": "c660fdbf589ab92c1dade877042724ac"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李道士观南山三首  其二",
        "preface": "",
        "paragraphs": [
            "山似围屏六曲开，小谿如带傍山来。",
            "结庐谿北对山住，俗驾何妨且勒回。"
        ],
        "notes": "",
        "id": "acb30f0df391971f4870c19d73eb8a1c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李道士观南山三首  其三",
        "preface": "",
        "paragraphs": [
            "柴门无事昼慵开，杖履谁曾得得来。",
            "隔岸野花随处发，护巢幽鸟傍林回。"
        ],
        "notes": "",
        "id": "d4d24b89ad44451089f783b1b234cc96"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "与韩子苍别久忽邂逅于临川遭时乱离道旧感叹子苍有诗见赠次韵奉呈二首  其一",
        "preface": "",
        "paragraphs": [
            "三顾当年尚草庐，南阳谁识卧龙居。",
            "舍人自是出世佛，学子犹呼行秘书。",
            "视草似闻虚翰苑，追锋看即近郊墟。",
            "论思好为苍生计，莫学辛毗谩引裾。"
        ],
        "notes": "",
        "id": "76843ad44ee5f7fc74e8a0dfac753e25"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "与韩子苍别久忽邂逅于临川遭时乱离道旧感叹子苍有诗见赠次韵奉呈二首  其二",
        "preface": "",
        "paragraphs": [
            "随缘到处是吾庐，风雨飘飖敢定居。",
            "异县逢君如隔世，七年怪我苦无书。",
            "平生出处皆陈迹，大半交游已故墟。",
            "愁绝不知尊酒尽，醉归儿女笑牵裾。"
        ],
        "notes": "",
        "id": "3ac3eee04861bc45255f566d8d84f163"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "言怀用子苍韵",
        "preface": "",
        "paragraphs": [
            "早从微宦去田庐，惭愧英游许并居。",
            "拙计自怜嵇叔懒，暮年空悔子公书。",
            "归寻松竹开幽径，坐看牛羊下夕墟。",
            "已把经纶付王导，不妨𦈌布制襟裾。"
        ],
        "notes": "",
        "id": "b282be516631085a8639fa6b8586aa2d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谢钱巽叔用子苍韵",
        "preface": "",
        "paragraphs": [
            "底事承明厌直庐，孤城天远寄幽居。",
            "根尘已悟三乘祖，香火聊看八会书。",
            "是处风烟供翰墨，何妨杖履入村墟。",
            "皇文近日收遗老，妙手终烦补帝裾。"
        ],
        "notes": "",
        "id": "830b579a6e9ffac1caca331a801e20ca"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "寄曾公衮用子苍韵",
        "preface": "",
        "paragraphs": [
            "五马归来识旧庐，相门曾对水云居。",
            "家声自可威戎虏，吏最何劳课簿书。",
            "好扈六飞还魏阙，却麾单骑复姚墟。",
            "莫欺霜鬓将军老，矍铄犹能一揽裾。"
        ],
        "notes": "",
        "id": "ca864ad71575a8a9e21fc246be678fa0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "晚兴二首次人韵  其一",
        "preface": "",
        "paragraphs": [
            "病骨支离怯晚风，可堪游目送飞鸿。",
            "书淫老去还知倦，酒圣秋来却喜中。",
            "北伐会须空虎落，西边先欲靖蚕丛。",
            "卑飞莫起扶摇念，徒使庄生笑二虫。"
        ],
        "notes": "",
        "id": "36fbc3aec549888c90e635e67fe21c27"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "晚兴二首次人韵  其二",
        "preface": "",
        "paragraphs": [
            "衰草连云万木风，天髙灭没见孤鸿。",
            "夕阳人散酒旗下，远浦船归渔笛中。",
            "兀兀松窗翻蠧简，垂垂蓬鬓飒霜丛。",
            "自怜世味谙来惯，已觉忘辛似蓼虫。"
        ],
        "notes": "",
        "id": "b7ff6c3e2a091708c6bffc5207d283f3"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵谢人惠诗",
        "preface": "",
        "paragraphs": [
            "翩翩才气逸轻翰，倒写波澜笔力寛。",
            "沈醉不辞金盏侧，清吟长占竹窗寒。",
            "捧心欲效羞颦媚，斵鼻须烦尽垩漫。",
            "辱赠骊珠念无报，但惊怀袖有奇观。"
        ],
        "notes": "",
        "id": "81d8bc5e66afa09a4c9d7bb940cdc0cf"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "夜雨",
        "preface": "",
        "paragraphs": [
            "夜雨妨清梦，疏簷落细声。",
            "幽怀无客语，偶坐有琴横。",
            "水阔柴荆迥，风髙鴈鹜惊。",
            "感时思报主，材薄愧平生。"
        ],
        "notes": "",
        "id": "6b68f43b0457e5b95a3aa3caa8533339"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闭合",
        "preface": "",
        "paragraphs": [
            "闭合静无寐，观书空复愁。",
            "虞卿双白璧，晏子一狐裘。",
            "万事等归尽，百年谁得留。",
            "还将句中眼，为问贾长头。"
        ],
        "notes": "",
        "id": "dfbd13663bc00ea7b79c707942760ae4"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "行部至南陵题隐静寺",
        "preface": "",
        "paragraphs": [
            "篮舆行尽万松冈，得得来看古道场。",
            "飞锡落花成佛去，后人谁见紫金光。"
        ],
        "notes": "",
        "id": "f08907896a8c785a0a0bd49ba6be3357"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "寄宿隐静东轩轩外竹引飞泉落地中隔窗闻之如秋雨泻簷声",
        "preface": "",
        "paragraphs": [
            "踏残西日寄僧房，一炷炉熏秋夜长。",
            "谁作响泉喧客枕，梦回欹听雨淋浪。"
        ],
        "notes": "",
        "id": "3247d3fa831e910c89badfedf9b09fc8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李彦达客舍秋怀",
        "preface": "",
        "paragraphs": [
            "落日孤村静，凄风一笛秋。",
            "寸心灰欲死，双鬓雪添愁。",
            "未报中原复，应烦肉食谋。",
            "独惭苏季子，计拙敝貂裘。"
        ],
        "notes": "",
        "id": "2a2d9f66a9ad9c44f36939cb4ccff0b8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦达",
        "preface": "",
        "paragraphs": [
            "之子初倾盖，论诗即定交。",
            "心清悬水鉴，才逸奋蒲梢。",
            "贳酒移宾榻，携盘杂野肴。",
            "半醒还半醉，相对老蘅茅。"
        ],
        "notes": "",
        "id": "c85189f20937d81c36ed663864023019"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "木落",
        "preface": "",
        "paragraphs": [
            "木落秋声迥，山寒暮色连。",
            "时危羞冕绂，身老寄林泉。",
            "浊酒平孤愤，清吟续短篇。",
            "一枝吾已足，鸿鹄谢哀怜。"
        ],
        "notes": "",
        "id": "4b1dcf162d3d9492c350d2077a303378"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "梧阴低落月，蛩响怨凄风。",
            "旧隐江烟里，归期客梦中。",
            "揽衣惊带缓，看烛待花红。",
            "莫谩呼欢伯，驱愁正罔功。"
        ],
        "notes": "",
        "id": "5cbab2904eb7bb55327279e20404b7e1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵酬彦达",
        "preface": "",
        "paragraphs": [
            "浮荣过眼风脱叶，鸳行无复清梦接。",
            "柴门昼闭雀可罗，寒日晖晖弄疏樾。",
            "已种芳兰滋九畹，更遣胎仙舞三叠。",
            "李侯壮志亦可人，举目万里欲横绝。",
            "醉眼时看石棱紫，吟鬓半作霜棘折。",
            "方今圣主躬俭勤，奏赋不须夸羽猎。",
            "中兴盛事要磨崖，老于文字谁逾结。",
            "愿君勉力上扶摇，渺渺云海出飞楫。",
            "莫随铩翮卧穷巷，漫学啼螀吊寒月。"
        ],
        "notes": "",
        "id": "31a78eac557765def75b852b3c04a62c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "烧香三绝句  其一",
        "preface": "",
        "paragraphs": [
            "卷去竹书闲棐几，卧看桐影转簷牙。",
            "试凭波律送清梦，未信华胥天一涯。"
        ],
        "notes": "",
        "id": "747e62e32eed0d1f362c3058a8c882da"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "烧香三绝句  其二",
        "preface": "",
        "paragraphs": [
            "霏霏沉水屑玄玉，霭霭博山生翠云。",
            "罗筏城旁知几里，坐令香界彻微熏。"
        ],
        "notes": "",
        "id": "d2013b347537047a4c6eab6632618a42"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "烧香三绝句  其三",
        "preface": "",
        "paragraphs": [
            "闭眼无劳身外思，安心有法静中知。",
            "香添细炷焚千和，茶碾新芽试一旗。"
        ],
        "notes": "",
        "id": "e9c12af424961caa8418bbcc0552b046"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵钱巽叔见赠",
        "preface": "",
        "paragraphs": [
            "阻阔书邮顿两忘，三年清梦独徜徉。",
            "风旌引兴与天远，茧绪牵愁知日长。",
            "逸翮伫归鸳鹭列，鸣驺忽下水云乡。",
            "秋霖穷巷无人到，裹饭应烦问子桑。"
        ],
        "notes": "",
        "id": "d8f53d7280d04dcb0ad7cf7b8b26ea3d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "感恩",
        "preface": "",
        "paragraphs": [
            "伊昔趋青锁，尝叨奉紫宸。",
            "燕间承仄席，清问及垂纶。",
            "宠荷皇恩重，归惭白髪新。",
            "粉身那足报，结草是吾邻。"
        ],
        "notes": "",
        "id": "17850f1c29753954b73b84a54bd51843"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "幽情",
        "preface": "",
        "paragraphs": [
            "褊性多违俗，忘年只旧山。",
            "心随黄叶谢，身与白云闲。",
            "杜酒频应酌，莱衣賸喜班。",
            "幽情在丛桂，为着槿篱环。"
        ],
        "notes": "",
        "id": "b71ab8f9adb824d4576400ee76221c80"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦达作诗自叹次韵勉之",
        "preface": "",
        "paragraphs": [
            "未试屠龙学，频应引剑看。",
            "梦惊秋枕雨，愁入曙窗寒。",
            "战伐今年定，乾坤万里寛。",
            "扶摇终一举，回首谢悲酸。"
        ],
        "notes": "",
        "id": "860dee69603fcc9c8f730f55e5357168"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "日暮",
        "preface": "",
        "paragraphs": [
            "地偏车马静，门闭水云深。",
            "野艇收晴网，村舂续暮砧。",
            "危肠逢酒怯，病骨畏寒侵。",
            "又见鸦归尽，谁赓梁甫吟。"
        ],
        "notes": "",
        "id": "96e0a5426c6a980567845431d1472c71"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦达雨霁",
        "preface": "",
        "paragraphs": [
            "坐看飞雨激风雷，忽变晴空万里开。",
            "残暑暗随簷溜去，新凉频逐树声来。",
            "朱弦奏罢空三叹，白酒𥬠残尚一杯。",
            "病懒怕催诗债急，彊吟狂斐不知裁。"
        ],
        "notes": "",
        "id": "7a136933b24ef504d9f82653f5ee1340"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "晚雨",
        "preface": "",
        "paragraphs": [
            "急雨鸣初歇，崇云凝不流。",
            "客帆迷息浦，渔火聚烟洲。",
            "委巷藏身拙，残编乱眼愁。",
            "功名心已谢，肯负故山幽。"
        ],
        "notes": "",
        "id": "ffecb5f3b42b9cea319be1534242abe6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦达借研意在白取次韵戏答",
        "preface": "",
        "paragraphs": [
            "斵石染轻翰，对面可十手。",
            "价重千黄金，欲见那得苟。",
            "难欺相如璧，宁碎范增斗。",
            "作诗伐君谋，聊以当墨守。"
        ],
        "notes": "",
        "id": "5740ddf5d0613205285d48564b05cb9b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "家叔示秋夜诗次韵",
        "preface": "",
        "paragraphs": [
            "秋来天色半晴阴，衰鬓难禁节物侵。",
            "兰叶向人方泣露，菊花催酒已浮金。",
            "莫将诗课频频聒，不那愁城日日深。",
            "咫尺南山堪寄傲，欲随鸠杖徧幽寻。"
        ],
        "notes": "",
        "id": "087a9c1a966dae65a3cb03db09f71d54"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "萧然云屋敞溪阴，荒径蒿莱故故侵。",
            "穿竹晚风轻戞玉，入帘凉月碎摇金。",
            "畏寒皮骨惊秋早，得酒情怀语夜深。",
            "临老工夫在禅说，试拈波若为重寻。"
        ],
        "notes": "",
        "id": "334b6ab0804ad755d61d66b44fd95844"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵戏彦达思归",
        "preface": "",
        "paragraphs": [
            "月窗明素练，风榻浄飞沙。",
            "饮极樽无绿，更长烛自花。",
            "感时忧未散，得句喜能夸。",
            "莫寄思归语，粧寒损鬓鸦。"
        ],
        "notes": "",
        "id": "d72f92bee0e18828810954b1456884a2"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "渔火前村近，秋砧静夜多。",
            "山烟归宿鸟，水月动明波。",
            "烛短催诗急，樽空奈客何。",
            "抱愁眠不稳，林影半床过。"
        ],
        "notes": "",
        "id": "b6870d4433d355533d448520299a2c38"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "秋夜小酌",
        "preface": "",
        "paragraphs": [
            "宇宙秋光老，崦嵫夜色连。",
            "澄波寒浸月，低树远浮烟。",
            "巷僻喧都骑，杯行促广筵。",
            "摩尼元自照，沉醉不妨禅。"
        ],
        "notes": "",
        "id": "346d5db2ef09e0dae4b8aa28b6ebd187"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "俗态多违性，忧梅不近城。",
            "诗书看长物，林壑寄余情。",
            "傍驿寻梅使，冲寒过曲生。",
            "一枝供细酌，归路见参横。"
        ],
        "notes": "",
        "id": "4d23a611130f1c93d4975efd41e1ca4d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "山中即事",
        "preface": "",
        "paragraphs": [
            "地僻官仍冷，心闲日自长。",
            "松篁供远吹，芝术度幽香。",
            "直木应先伐，惊禽忍再伤。",
            "家山吾所爱，投老慰相望。"
        ],
        "notes": "",
        "id": "84b63a8c087b92f9e60e070fad0f064e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦达折梅",
        "preface": "",
        "paragraphs": [
            "信步寻梅约，欣逢亚雪枝。",
            "春藏红蕚小，寒啬暗香迟。",
            "画角传新曲，粧台歛翠眉。",
            "广平心不动，唯许笔端知。"
        ],
        "notes": "",
        "id": "413102ed810903b793719be9c02608bd"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "僻居",
        "preface": "",
        "paragraphs": [
            "陋巷人谁乐，穷居意自安。",
            "拥门云树暗，缭径土花干。",
            "白髪惊时速，青灯耿夜寒。",
            "中原满胡骑，一念一悲酸。"
        ],
        "notes": "",
        "id": "c759465054bf93739f891e626ee5d16b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦达对雪有感",
        "preface": "",
        "paragraphs": [
            "朔风卷地寒云繁，忽惊空花堕簷间。",
            "远山历乱眼中失，飞鸟灭没天际还。",
            "缅想端门万官贺，云陛俨列鸣珮环。",
            "丰年献瑞天一笑，声动四海具欢颜。",
            "李侯人物妙天下，何独卧穷看屋山。",
            "胸次冰壶自深莹，管中雾豹难窥斑。",
            "异时富贵恐不免，讵忍空歌梁甫艰。",
            "君看鸿鹄有髙志，一举九万谁能攀。"
        ],
        "notes": "",
        "id": "d994f45511ff02a96c733eff5abc0c4d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "雪晴日脚下茅屋，深巷泥融频屐声。",
            "幽鸟唤春啼不那，野梅迎客意先倾。",
            "愁肠断送酒边散，诗眼安排烟际横。",
            "晚岁浮荣安用许，祗应丘壑未忘情。"
        ],
        "notes": "",
        "id": "05241e444872452b11a7092688a84375"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵彦达催诗",
        "preface": "",
        "paragraphs": [
            "老去交亲浑谩与，兴来终日饮亡何。",
            "扣门颇厌催书债，隐几凭谁遣睡魔。",
            "肯怪物情相楚越，端由吾道自丘轲。",
            "衰慵更着诗烦恼，笔阵方开已倒戈。"
        ],
        "notes": "",
        "id": "7bd0e2ce03f0df2818307e80c5e11d24"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "岁暮二首  其一",
        "preface": "",
        "paragraphs": [
            "忽忽岁云暮，霏霏山雨频。",
            "鸟啼茅舍静，梅映竹篱新。",
            "陋巷无深辙，清酤有善隣。",
            "中原消息断，聊与醉乡亲。"
        ],
        "notes": "",
        "id": "5da7b3010e3946f45452c22774b26a84"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "岁暮二首  其二",
        "preface": "",
        "paragraphs": [
            "寒逐云阴散，年催节物新。",
            "桃符趋腊市，社鼓赛田神。",
            "任性琴书懒，呼儿杖履频。",
            "君恩难报处，家食奉双亲。"
        ],
        "notes": "",
        "id": "40bfb3a018d92a74f28e9119b1c47486"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "雪残春信近，山迥客愁新。",
            "兴极樽无酒，诗成笔有神。",
            "玩心云物变，惊梦雨声频。",
            "坐对华严海，忘言意自亲。"
        ],
        "notes": "",
        "id": "1d715f988e684d721d3f6e241c19d3cc"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "日落寒云薄，楼髙望眼迷。",
            "兴亡千古恨，衰病万行啼。",
            "拔士空岩穴，防秋尚鼓鼙。",
            "建章何处是，坐待玉绳低。"
        ],
        "notes": "",
        "id": "73116ea26cb5fe74bba5602661e608d8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "倚空山翠罗曲屏，入山晓日寒凄清。",
            "苍龙导前散疏影，幽鸟劝坐回新声。",
            "探梅忽见数枝发，曳杖折来双眼明。",
            "绰约东窗可无伴，烦君火急呼曲生。"
        ],
        "notes": "",
        "id": "ad330eff7335f6fb34a1f79804e0448f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦达乘小舟醉归堕水作此戏之",
        "preface": "",
        "paragraphs": [
            "舍爵頺然饮中仙，夜归一苇航深渊。",
            "长歌扣舷天上坐，起舞失脚水底眠。",
            "未省渇羌笑肉动，会令鼹鼠惊腹便。",
            "布帆无恙急藏去，明年更试春江船。"
        ],
        "notes": "",
        "id": "a7f0b550c43f5f8e2232a816b09bac5f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵李公显",
        "preface": "",
        "paragraphs": [
            "士有鸿鹄志，万里一举翮。",
            "胸中自廊庙，肯顾三亩宅。",
            "李侯气迈爽，词锋凛霜戟。",
            "老夫晚结交，文会欣有绎。",
            "剧谈到时事，唾手欲任责。",
            "短褐天路髙，畎亩抱忠赤。",
            "风雷惜变化，泥蟠等蜥蜴。",
            "结茅西山下，樵爨走僮获。",
            "富贵会有时，箪飘岂不适。",
            "世态翻覆手，宁较黑与白。",
            "兴来时一杯，南窗俯遥碧。"
        ],
        "notes": "",
        "id": "f1dd069dfd113e4533e95ba24769d6b9"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "归自金坛值雨宿顾龙山翌日施米作供",
        "preface": "",
        "paragraphs": [
            "蒲牢不击欠晨炊，风伯如何圣得知。",
            "留我舣舟明日去，满堂香饭雪翻匙。"
        ],
        "notes": "",
        "id": "be4b3fa872f720aec27598b874147a8b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵公显见赠  其一",
        "preface": "",
        "paragraphs": [
            "李侯词气吐朝阳，光焰真成万丈长。",
            "绿髪莫将尘土暗，会看它日照金章。"
        ],
        "notes": "",
        "id": "8502e1a0ed2b1a73f2feca9824427faa"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵公显见赠  其二",
        "preface": "",
        "paragraphs": [
            "年齐耆旧愧衰阳，懒性唯耽野趣长。",
            "了却官租更何事，君王约法已三章。"
        ],
        "notes": "",
        "id": "0a72396fd03cd1d011af3b508aafa45d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵戏公显",
        "preface": "",
        "paragraphs": [
            "初试梅粧惬寿阳，藁砧山上夜何长。",
            "式微未尽闺中怨，束晳那辞补一章。"
        ],
        "notes": "",
        "id": "644621dad08ef324e29c4ad15e1679ae"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送公显应举",
        "preface": "",
        "paragraphs": [
            "堂堂笔阵一当千，得意秋风急着鞭。",
            "百万破荒明日事，未应长欠亩头钱。"
        ],
        "notes": "",
        "id": "2d4fb7747c7236168570b9c040d611d6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵公显木犀",
        "preface": "",
        "paragraphs": [
            "铺茸紫葵乱晴飔，点金寒菊栖短篱。",
            "木犀韵髙陋凡枝，顾与葵菊同阶墀。",
            "香闻十里自绝奇，造物岂偏雨露滋。",
            "闲见层出珠琲垂，鹅黄靛粧宫様宜。",
            "烟销红日下薄帷，宴坐幽窗风度时。",
            "颇觉飘飘兰蕙姿，着人不去催作诗。",
            "李侯为续离骚辞，香草端从笔下移。",
            "花前把卷不停披，何以酬君金屈巵。"
        ],
        "notes": "",
        "id": "0888aff844a20ba1b6e736c1fa866b8e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵公显赋蜡梅诗二首  其一",
        "preface": "",
        "paragraphs": [
            "寿阳催粧花睡起，半额残黄娇欲语。",
            "香魂浮动满幽思，着莫春风暗相与。",
            "李侯铁心似广平，笔力万钧谈笑举。",
            "诗成夜诵更清绝，向来谁识袁临汝。",
            "句中有味应独知，吟罢余甘发微咀。"
        ],
        "notes": "",
        "id": "155daba5e205afe91786dd1540e4a72d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵公显赋蜡梅诗二首  其二",
        "preface": "",
        "paragraphs": [
            "愁里危肠日九回，今朝愁眼为花开。",
            "一枝斜倚向人笑，应报上林春信来。"
        ],
        "notes": "",
        "id": "e4b4a7d677c85902e4933e354ddaf701"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "从丁世叔觅花栽",
        "preface": "",
        "paragraphs": [
            "老去看花能几回，旋移花树着行栽。",
            "君家封植满烟露，分我一枝春色来。"
        ],
        "notes": "",
        "id": "8c7902a0ad233c3fccf68ea2f5f58d46"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "庚午三月十日游茅山",
        "preface": "",
        "paragraphs": [
            "雨余沙迳浄无泥，策杖何妨过竹谿。",
            "迎客野花随处发，劝沽幽鸟向人啼。",
            "峰峦路转攀萝倦，楼观烟深望眼迷。",
            "疑是武陵仙地隔，坐来遐想旧桃蹊。"
        ],
        "notes": "",
        "id": "63dd2cca72a711e1c45076e7d9965e46"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "王伯寿见复用前韵奉答",
        "preface": "",
        "paragraphs": [
            "瓶空何必醉如泥，送客谁能过虎谿。",
            "一枕闭门追蝶梦，两行森木听莺啼。",
            "新诗未读心先伏，细字徐看眼欲迷。",
            "笔底春风有生意，他年桃李会成蹊。"
        ],
        "notes": "",
        "id": "15155ae44674c601937ea658026af278"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵伯寿述怀",
        "preface": "",
        "paragraphs": [
            "仲蔚蓬蒿满径荒，主人曾是汉中郎。",
            "干时不利初无术，医国那知别有方。",
            "老去与谁同臭味，秋来多病独悲凉。",
            "倚天长剑君休问，腐肉当前亦歛铓。"
        ],
        "notes": "",
        "id": "a8fa25aa1acafb59366611b209ed9dc8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "邀韦汝昭同宿上馆",
        "preface": "",
        "paragraphs": [
            "打窗风雨夜萧萧，客里谁堪伴寂寥。",
            "五字苏州有苗裔，髙吟何必更闻韶。"
        ],
        "notes": "",
        "id": "c915af6df43a24fa375c28887bc0de61"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "题华阳南窗",
        "preface": "",
        "paragraphs": [
            "扰扰何年断俗缘，从今便合老山间。",
            "会将碧涧洗心浄，坐看白云终日闲。"
        ],
        "notes": "",
        "id": "6a2d71197385e87fd897264a69f9ed1c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "衰病辞禄蒙恩赐可时小子坚方尘末第陈德昭袁仲诚惠诗褒借褒借甚宠次韵奉答二首  其一",
        "preface": "",
        "paragraphs": [
            "萧萧两鬓雪毛新，忝窃清朝旧荐绅。",
            "陈力心知难就列，引年恩许致为臣。",
            "卧家正恐贻官谤，增秩俄惊捧帝纶。",
            "温饱一门生意足，捐躯无路报涓尘。"
        ],
        "notes": "",
        "id": "03b8a037ee4a5dcafdf5fef3c0d7e101"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "衰病辞禄蒙恩赐可时小子坚方尘末第陈德昭袁仲诚惠诗褒借褒借甚宠次韵奉答二首  其二",
        "preface": "",
        "paragraphs": [
            "月窟当年裛桂香，衰兰那敢望重芳。",
            "姓名忽见偕千佛，骨相端知误九方。",
            "老树逢春欣有蘖，新雏出谷敢争翔。",
            "琢磨赖有交朋在，髙义无专数范张。"
        ],
        "notes": "",
        "id": "d561a98774ad63f70918741f0359cb67"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵再简二首  其一",
        "preface": "",
        "paragraphs": [
            "三复长篇句法新，兰言纫佩更书绅。",
            "才髙奚啻千人敌，誉过空惭一介臣。",
            "莫讶笔端能品藻，定由胸次有经纶。",
            "波澜万顷分余滴，洗尽昏花满眼尘。"
        ],
        "notes": "",
        "id": "de7e1118f6ffbe9fca5a171d75640a03"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵再简二首  其二",
        "preface": "",
        "paragraphs": [
            "二妙争开古锦囊，烂然佳句压群芳。",
            "奉髙遗德归临汝，文范流风在季方。",
            "顾我挂冠宁复振，生儿附翼岂能翔。",
            "愿公勉力跻云路，视草斯文要主张。"
        ],
        "notes": "",
        "id": "ac652536037c0d394c13bdc6df8ee4d8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "赴喜雪御筵归作",
        "preface": "",
        "paragraphs": [
            "喜雪排筵晓漏催，玉人传诏下天来。",
            "香随日转蓬莱近，花带春回锦绣开。",
            "一线新阴留鼓吹，三登和气入樽罍。",
            "叨沾惠渥思归美，授简梁园愧乏才。"
        ],
        "notes": "",
        "id": "f76b9a078a68cc7e958ebe1d213d31a2"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "进呈皇太后回銮事实",
        "preface": "",
        "paragraphs": [
            "奕世占来宝运昌，母仪垂庆肇生商。",
            "銮回长乐神人喜，书就蓬山日月光。",
            "北阙导迎三衞仗，东朝欢奉万年觞。",
            "太平盛事人相语，孝德回天赖我皇。"
        ],
        "notes": "",
        "id": "50d6f97ead1ce9db37713525bed3a38d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "太庙灵芝产于仁宗皇帝英宗皇帝两室前楹芝上有文成王字臣叨陪政府得预荣观谨课成律诗二首  其一",
        "preface": "",
        "paragraphs": [
            "吾皇圣德绍先猷，清庙华芝屡降休。",
            "道盛百王神画验，祥开两室化功侔。",
            "牺尊影照彤云聚，藻棁光连瑞气浮。",
            "愿诏乐章歌伟迹，更从来岁荐郊丘。"
        ],
        "notes": "",
        "id": "46987721c0e0f8e2279df72d2c4f7420"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "太庙灵芝产于仁宗皇帝英宗皇帝两室前楹芝上有文成王字臣叨陪政府得预荣观谨课成律诗二首  其二",
        "preface": "",
        "paragraphs": [
            "升平和气格天渊，瑞物嘉生太室前。",
            "根托丹楹朝丽日，叶敷华盖护非烟。",
            "燕胎为祝多男庆，天母人符万岁篇。",
            "圣意每勤宗庙事，屡蒙休应答精虔。"
        ],
        "notes": "",
        "id": "64abcdca195d137c730cc1999d5fae85"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "岁前三日立春值雪会同僚饮",
        "preface": "",
        "paragraphs": [
            "三日残冬趁臈回，飞霙满眼送春来。",
            "香浮彩胜随宜带，花着瑶林是处开。",
            "已卜屡丰歌井邑，何妨乘兴倒樽罍。",
            "东阳莫讶休文瘦，老病仍添一岁催。"
        ],
        "notes": "",
        "id": "586cc66e1784408f593b73b72f5133ea"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "上元",
        "preface": "",
        "paragraphs": [
            "上元春色压轻寒，故事宾僚集晚筵。",
            "合坐香浮花袅娜，卷帘风定月婵娟。",
            "闾阎尽道宜新岁，灯火何妨减去年。",
            "堪笑樽前穷太守，只愁老病欲归田。"
        ],
        "notes": "",
        "id": "fc276e57b448ddcec3e334b5df3f3a5c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "休官",
        "preface": "",
        "paragraphs": [
            "乞得清朝一病身，杖藜归去老山村。",
            "室庐旋筑新椽就，松菊犹寻旧径存。",
            "渐喜有缘穷野兴，只惭无路报君恩。",
            "百年来日知余几，且把生涯付一樽。"
        ],
        "notes": "",
        "id": "75458c65731c65b3d629a24bd221d0f6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "弟姪三人同日受官实为吾家盛事老怀不胜忭喜作四小诗见区区之意  其一",
        "preface": "",
        "paragraphs": [
            "恩光初自九天来，玉树三枝一日开。",
            "造物无私人共庆，那知阴德旧栽培。"
        ],
        "notes": "",
        "id": "48623edd91228daa87688b6a116e5730"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "弟姪三人同日受官实为吾家盛事老怀不胜忭喜作四小诗见区区之意  其二",
        "preface": "",
        "paragraphs": [
            "三世追荣荷圣恩，诸孙仍见捧丝纶。",
            "当年孝友家声在，流庆增光属后人。"
        ],
        "notes": "",
        "id": "382fe2335b7852f07c1555d5e19186ea"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "弟姪三人同日受官实为吾家盛事老怀不胜忭喜作四小诗见区区之意  其三",
        "preface": "",
        "paragraphs": [
            "恩袍新绿照新秋，文雅乡评早见收。",
            "王谢故应人物胜，芝兰生处自风流。"
        ],
        "notes": "",
        "id": "76fc9cfc45192edccd01bb4e53ccd496"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "弟姪三人同日受官实为吾家盛事老怀不胜忭喜作四小诗见区区之意  其四",
        "preface": "",
        "paragraphs": [
            "清时得谢老山村，弟姪相过庆一门。",
            "结绶满庭青若若，莫辞勤苦报君恩。"
        ],
        "notes": "",
        "id": "4b84bfcb317258d54f881cdc558f8dea"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郊祀庆成用坚韵",
        "preface": "",
        "paragraphs": [
            "圆丘迎日至，大驾肃天临。",
            "乐奏来灵享，嵩呼动德音。",
            "均恩寰宇庆，望阙老臣心。",
            "基命歌周雅，何劳五字吟。"
        ],
        "notes": "",
        "id": "c2d7529021ec10262d3679d1924f4f2e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "作亭池上日游其间颇觉自适",
        "preface": "",
        "paragraphs": [
            "岁晚穿池结小亭，地偏聊欲寄幽情。",
            "虚簷风度披襟爽，曲岸波平照眼明。",
            "过我宾朋无厌数，傍人鸥鹭不须惊。",
            "圣朝乞得身闲散，便觉渊明是隔生。"
        ],
        "notes": "",
        "id": "864b7cb0c27a26162a7c4a6c38e516ee"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "题喜归亭",
        "preface": "",
        "paragraphs": [
            "君恩赐我老菟裘，旋筑池亭野趣幽。",
            "地势曲连青嶂遶，波光环匝翠烟浮。",
            "兴来樽酒随时办，客散琴书尽日留。",
            "为问标题意何在，一生心足是归休。"
        ],
        "notes": "",
        "id": "e704642c63b33ccb1cc0683d42857fc9"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵袁仲诚见赠",
        "preface": "",
        "paragraphs": [
            "解组清朝返旧乡，依然门巷接回塘。",
            "闲身乍觉鸟声乐，缓步重寻花径香。",
            "多谢故人停桂棹，何妨清夜醉霞觞。",
            "新诗赠我光蓬屋，什袭应同夏后璜。"
        ],
        "notes": "",
        "id": "3f69bd98ad9fe32de6d0f4a992d1f5a8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "再用喜归亭韵",
        "preface": "",
        "paragraphs": [
            "晏子区区惜敝裘，吾衰亦恋故山幽。",
            "得归更喜诗盈轴，任达宁须酒拍浮。",
            "已纵虚名身外去，肯将俗物眼边留。",
            "只惭老负君恩重，结草他年报未休。"
        ],
        "notes": "",
        "id": "e01964afeaf1b6646bf32cbc7537fd70"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送张辅卿省试",
        "preface": "",
        "paragraphs": [
            "明诏搜贤动四陲，西来一鹗冠群飞。",
            "擅埸笔势惊华省，发策才名上紫微。",
            "无负题桥平日志，要看怀绶故乡归。",
            "相逢肯惜倾家酿，已约莺花慎勿违。"
        ],
        "notes": "",
        "id": "2c88a3a133b438938d2f866944c43f36"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "简袁仲诚觅芍药花",
        "preface": "",
        "paragraphs": [
            "老来百计不相关，诗句雕镌兴亦阑。",
            "只有好花堪照眼，从君聊借一枝看。"
        ],
        "notes": "",
        "id": "260591d30a70aec77a7b47e503b11a16"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "仲诚和诗四首又叠送花再用韵答",
        "preface": "",
        "paragraphs": [
            "笔阵横飞屡叩关，严兵夜点迫更阑。",
            "好花多谢频分我，怯敌魂惊未暇看。"
        ],
        "notes": "",
        "id": "bd55d2630ba19ed961c64d34ab2560fc"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "避寇舟中风雨大作",
        "preface": "",
        "paragraphs": [
            "扁舟避舣山隈，问捷江城信未回。",
            "犯夜号风惊梦破，催寒飞雪送愁来。",
            "三军挟纩烦温诏，百战搴旗赖隽材。",
            "已办磨崖颂功烈，𥩟还生意发春雷。"
        ],
        "notes": "",
        "id": "c54e44274a86f0ad432ac38437c64892"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "王伯寿示佳作备述穷苦次韵奉呈",
        "preface": "",
        "paragraphs": [
            "吟残翻水笔生春，秀句惊人字字新。",
            "赋料扬雄谁可敌，才高太白善无邻。",
            "清心鸣镝增豪气，刮膜神篦净俗尘。",
            "唯有诉穷疑太过，文章从古忌悲辛。"
        ],
        "notes": "",
        "id": "c7820fd75869934e43509a14afe5e270"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "雪作",
        "preface": "",
        "paragraphs": [
            "朔风吹雪应嘉时，蔌蔌空庭静夜知。",
            "岁稔不须占瑞谍，家贫尤喜映书帷。",
            "花虽无艶难争巧，舞不成行也自奇。",
            "病起老翁迷眼界，寒窗呵笔强裁诗。"
        ],
        "notes": "",
        "id": "c20c081d51afda050b88d82688b0a8fd"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "招亲旧赏花",
        "preface": "",
        "paragraphs": [
            "名花朵朵向人开，家酿沈沈旋拨醅。",
            "咫尺晴川风更便，追欢何惜片帆来。"
        ],
        "notes": "",
        "id": "91fa4b5193307d44758317c1067436d0"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "安人生日",
        "preface": "",
        "paragraphs": [
            "闻道防秋吉语来，生朝宴席为君开。",
            "黄花也似知人意，争挽欢声入寿杯。"
        ],
        "notes": "",
        "id": "881c2f870737c1f57a20a379e51626f1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "闻大帅勇决直趋北界喜而作此",
        "preface": "",
        "paragraphs": [
            "牙旗动处拥貔貅，直渡黄河塞草秋。",
            "百万强兵阵前死，肯教卫霍独封侯。"
        ],
        "notes": "",
        "id": "69c407136e65cbabb698f408eb8a06b6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵王周伯和应文诗",
        "preface": "",
        "paragraphs": [
            "先生诗兴浩难收，苦思俄惊两鬓秋。",
            "变格竞传吴富体，怀沙拟续畔牢愁。",
            "会令后学轻焚藳，消得诗名号倚楼。",
            "我老恨无青玉案，锦囊分示若为酬。"
        ],
        "notes": "",
        "id": "71618a3c5777947bdce28ae2164f3216"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "应文监视刈获有诗辄和一篇恐以一饱废学因而勉之",
        "preface": "",
        "paragraphs": [
            "杖藜何日下西畴，想见欣逢岁有秋。",
            "可但聚粮供腹饱，还应酿秫散眉愁。",
            "决科伫看标金榜，得路终期侍玉楼。",
            "莫把光阴等闲弃，一朝清问要人酬。"
        ],
        "notes": "",
        "id": "8a77438204866e007229168d324b4493"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "九日用前韵",
        "preface": "",
        "paragraphs": [
            "闲里光阴逐水流，重阳忽复故园秋。",
            "休言白髪从教老，试插黄花也解愁。",
            "感旧有时曾落帽，凭髙无力更登楼。",
            "昏昏病懒惟堪睡，诗债休催未暇酬。"
        ],
        "notes": "",
        "id": "be139c54edca41fc9f0e3e2073675064"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "走笔戏呈世叔伯达二亲友",
        "preface": "",
        "paragraphs": [
            "老来无计了残年，只有欢情寄酒边。",
            "歌舞借看真达士，忍将朱户锁婵娟。"
        ],
        "notes": "",
        "id": "bd13f3be6af81297c56636e250cb0b14"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵周伯见赠",
        "preface": "",
        "paragraphs": [
            "幼子童孙乏寸长，迁官同日被荣光。",
            "芝兰瑞色来空翠，雨露恩言满诏黄。",
            "莫讶飞腾循九品，会看毫末耸千章。",
            "即今天子收群策，廊庙𬣙谟要主张。"
        ],
        "notes": "",
        "id": "63d2edd9004f099386474ada2063e2ef"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "百岁休夸日月长，十分逾八叹流光。",
            "精忠许国心犹赤，老病催人髪已黄。",
            "扶杖每闻宣鳯诏，望云无路仰龙章。",
            "恢图幸有皋夔在，坐看朝纲万目张。"
        ],
        "notes": "",
        "id": "c5a2caabf258dce7de7144f8444f0d51"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵方守送进士",
        "preface": "",
        "paragraphs": [
            "下诏徴多士，弹冠动四溟。",
            "三埸遵旧典，八韵见明经。",
            "劝驾勤州牧，吟牋诧地灵。",
            "春风归路近，衫色照山青。"
        ],
        "notes": "",
        "id": "19e687e80836d57b90dd7fd9c171f000"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵周伯谢绵袄长篇",
        "preface": "",
        "paragraphs": [
            "最宜为诰唐仲舒，上林子虚汉相如。",
            "喜君万事懒着眼，独向文章情未疏。",
            "家贫肯恋儋石储，船漏则已那复袽。",
            "素志蹉跎雪侵鬓，青衫匍匐尘满裾。",
            "可怜虞翻屯骨相，相逢呼我丈人行。",
            "夜闻抵掌论开边，怒髪冲冠亦何壮。",
            "鹴裘典尽终讳寒，忍寒悲歌行路难。",
            "绨袍恐贻范叔怒，长篇忽拜乌丝阑。",
            "辞章典要古所尚，余子碌碌何足仰。",
            "愿君回笔颂皇猷，偃武修文答灵贶。",
            "天子亟欲闻尽言，前席还应虚黈纩。"
        ],
        "notes": "",
        "id": "f0431ea59125dd434f3bb0d193c046a1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "老夫辞荣里居行年八十酒间漫成拙句二首述意而已不以示外也  其一",
        "preface": "",
        "paragraphs": [
            "莫笑樽前白髪翁，曾骑竹马戏元丰。",
            "年弥八帙痴顽在，身荷三朝宠眷隆。",
            "绿野敢将前哲比，香山幸有老人同。",
            "兴来尚欲寻幽去，收拾残春杖屦中。"
        ],
        "notes": "",
        "id": "f50bc3d96888764d1d82f6bb61d4ad95"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "老夫辞荣里居行年八十酒间漫成拙句二首述意而已不以示外也  其二",
        "preface": "",
        "paragraphs": [
            "老病辞荣日月边，归来拟作地行仙。",
            "飞霜满鬓三千丈，止水观心八十年。",
            "松菊尚存堪寄傲，干戈未定敢安眠。",
            "君王宵旰图恢复，洗眼神兵策万全。"
        ],
        "notes": "",
        "id": "7e5f131f11e7de258e8e0f461768f0b2"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "亲旧以老夫年及中寿既辱临况又多以诗词相庆祝顾衰谢何以得之辄成鄙句叙述感悰",
        "preface": "",
        "paragraphs": [
            "老来光景去骎骎，亲旧应多惜老心。",
            "倾盖义髙双白璧，开函诗敌万黄金。",
            "催年生怕玲珑唱，醉夜宁辞凿落深。",
            "多谢慇懃祝强健，寄言衰病莫相侵。"
        ],
        "notes": "",
        "id": "2b444e2e1a23324de3be9d90d4036e99"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "老病",
        "preface": "",
        "paragraphs": [
            "萧然华髪映苍颜，九帙开来第一年。",
            "炼尽交游难讳老，养成衰病却安禅。",
            "新春已负登山屐，旧赏空惭载酒船。",
            "张绪风流那复少，坐看飞雪弄晴烟。"
        ],
        "notes": "",
        "id": "41003c2106b8c1f20a80c89e6ce7096b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送釡孙省试",
        "preface": "",
        "paragraphs": [
            "英髦云集几千人，群试争看艺绝伦。",
            "一鼓搴旗先作气，三塲下笔要如神。",
            "决科无失青毡旧，拜赐重添绿绶新。",
            "秀发孙枝吾欲见，梦魂已到上林眷。"
        ],
        "notes": "",
        "id": "7ae9753cad3ef01b6d719bea05cfc151"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵洪总领题花信亭得江楼二首  其一",
        "preface": "",
        "paragraphs": [
            "谁为传花信，新亭破睡风。",
            "春回芳意早，客到赏心同。",
            "酒盏摇江绿，诗牋照坐红。",
            "无由接欢宴，危坐正书空。"
        ],
        "notes": "",
        "id": "73d207978d762a59b1cac2dbc02774d4"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "次韵洪总领题花信亭得江楼二首  其二",
        "preface": "",
        "paragraphs": [
            "地胜宜楼观，临江势屹然。",
            "横波吞翠壁，倒影插雕椽。",
            "老子难收兴，云安未足怜。",
            "由来词翰手，五鳯独居前。"
        ],
        "notes": "",
        "id": "8b6f62c05bfa587aba84abd04b8d1380"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "见华阳旧题刻石有感",
        "preface": "",
        "paragraphs": [
            "旧句入贞珉，新题亦已陈。",
            "光阴如许速，谁是百年人。"
        ],
        "notes": "",
        "id": "1f07b63c0452427efcae52e1863712f9"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "某上章辞免召命蒙恩矜许仍赐羊酒存问自念衰残辱此异数不胜感天荷圣之情谨课成拙诗一首",
        "preface": "",
        "paragraphs": [
            "昧死飞章上九天，恳辞严召卒余年。",
            "纶言宠念桑榆迫，台餽恩垂雨露偏。",
            "异数一时真创见，穷乡万口徧夸传。",
            "吾衰忝冒知难报，结草他年敢避先。"
        ],
        "notes": "",
        "id": "65d6f2470ce9b28b2bc37f6710e681d3"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "用前韵",
        "preface": "",
        "paragraphs": [
            "召节煌煌下帝关，君王图旧起髙年。",
            "露章恳避回天速，拜命欢呼压地偏。",
            "锡馔宰官侵夜到，问安州牧置邮传。",
            "辞荣有耀人皆说，谁解清时独占先。"
        ],
        "notes": "",
        "id": "614f320508c77a155ce9fdd8e88af908"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "考妣赠官一时荣耀老怀易感辄敬书长句",
        "preface": "",
        "paragraphs": [
            "丝纶五色锦为囊，宠赠双亲庙室光。",
            "位列三孤升极品，名加大国启新疆。",
            "劬劳仰荷湛恩报，精爽应知积庆长。",
            "燕及子孙宜勉力，忠勤他日继遗芳。"
        ],
        "notes": "",
        "id": "5b36c0924390fb440bbf8565727a5a2f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送彦礼弟赴歙尉四首  其一",
        "preface": "",
        "paragraphs": [
            "莫辞官小路间关，趁取春风稳着鞭。",
            "无限清时推毂手，冲天何必待三年。"
        ],
        "notes": "",
        "id": "3abeb4d51266900fc5cfec291560b0de"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送彦礼弟赴歙尉四首  其二",
        "preface": "",
        "paragraphs": [
            "池塘春草促君诗，阿绪风流絮欲飞。",
            "满眼吾家好风景，正须相赏忽相违。"
        ],
        "notes": "",
        "id": "64aabf147bf9b50e2d7a18be556a0f64"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送彦礼弟赴歙尉四首  其三",
        "preface": "",
        "paragraphs": [
            "高才自是古梅仙，彩棒何须向壁悬。",
            "晋盗奔秦无一事，炉薫深炷好安禅。"
        ],
        "notes": "",
        "id": "dca974a9cca26c69355c3c227f0d63e1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "送彦礼弟赴歙尉四首  其四",
        "preface": "",
        "paragraphs": [
            "空诗羞涩送君行，老病难堪叙别情。",
            "天假吾年未填壑，它时犹及问归程。"
        ],
        "notes": "",
        "id": "86f07bdb822988e6e668efdf3c4fe310"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "旧所乘马老且瘠见之感怀",
        "preface": "",
        "paragraphs": [
            "人衰马亦老，不踏长安道。",
            "筋力渐疲羸，鞍鞯谩华好。",
            "见我勿嘶鸣，为尔动怀抱。",
            "无复矍铄时，去去饱丰草。"
        ],
        "notes": "",
        "id": "eef364ca6203ff16ca41f37ebf971868"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "夜思出处因作戏言",
        "preface": "",
        "paragraphs": [
            "仕路定风波，人生能几何。",
            "时来聊试手，为瑞不宜多。"
        ],
        "notes": "",
        "id": "fa4d7f36c84760a423208e1f6267f32c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "老来交朋沦谢虽婢仆亦无在者感旧忽觉凄然",
        "preface": "",
        "paragraphs": [
            "故交沦没水东流，岁晚无人话昔游。",
            "飞絮落花何足道，忽经风雨亦添愁。"
        ],
        "notes": "",
        "id": "68fc09472e19368e861536631e827483"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "显仁皇后挽词三首  其一",
        "preface": "",
        "paragraphs": [
            "辅汉阴功大，生商宝运开。",
            "俸从汤邑省，恩向外家裁。",
            "奄忽乘仙驭，劬劳动圣哀。",
            "园陵奉遗诰，终不费邦财。"
        ],
        "notes": "",
        "id": "9a37ff5721cadda1c18205727777aea6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "显仁皇后挽词三首  其二",
        "preface": "",
        "paragraphs": [
            "长乐坤仪肃，思齐母道全。",
            "九州供大养，八帙茂遐年。",
            "仗簇江山外，哀纒日月边。",
            "遗芳归史笔，万古照青编。"
        ],
        "notes": "",
        "id": "1a1e898238d497449e877dd8fcb2e518"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "显仁皇后挽词三首  其三",
        "preface": "",
        "paragraphs": [
            "仗去慈宁殿，神归永祐宫。",
            "问安迷辇道，洒泣恸宸衷。",
            "水逝长江月，天号宰木风。",
            "平生尚慈俭，流泽到无穷。"
        ],
        "notes": "",
        "id": "c9be0c93ce19f16babfba64578c88c73"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑国太挽词四首  其一",
        "preface": "",
        "paragraphs": [
            "五福兼全举世稀，庭闱早日见清规。",
            "应期千载生公辅，掩迹三迁号母师。",
            "汉魏疏封华国史，苹蘩遗德继周诗。",
            "年年只说重阳近，无复黄花酒一巵。"
        ],
        "notes": "",
        "id": "4aa5dd41075fded20f398f705ca2907d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑国太挽词四首  其二",
        "preface": "",
        "paragraphs": [
            "一夕萱堂事已非，百年遗范在丰碑。",
            "颁花玉殿春风暖，奉诏登楼夜漏移。",
            "罢宴已闻修故事，回班那复见新仪。",
            "音容寂寞应仙去，香火因缘只自知。"
        ],
        "notes": "",
        "id": "139648907a696c91f20dc000274cbaf7"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑国太挽词四首  其三",
        "preface": "",
        "paragraphs": [
            "兰桂秋风一夜催，衮衣何处望南陔。",
            "堂垂斗帐销香篆，鉴掩飞鸾下玉台。",
            "汉使从天虚卤簿，胡笳和月助悲哀。",
            "东门咫尺佳城在，双鹤飞空日几回。"
        ],
        "notes": "",
        "id": "0e9a043f6a44a1b786a67c4d93b7db4e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "郑国太挽词四首  其四",
        "preface": "",
        "paragraphs": [
            "铭旌冉冉去飞扬，萧瑟西风泣画堂。",
            "不见鱼轩辞绣毂，空余鸾诰冷绡囊。",
            "姓名自是标仙籍，环珮应知返帝乡。",
            "尽把遗芳归史笔，会令千古独辉煌。"
        ],
        "notes": "",
        "id": "8ce8f88629d82ea993a6f8bd48270672"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "何丞相挽词三首  其一",
        "preface": "",
        "paragraphs": [
            "一德乘亨运，三公冠宰司。",
            "秉钧回直道，解组向明时。",
            "人去空图画，名存粲鼎彛。",
            "悬知千古后，贪懦激清规。"
        ],
        "notes": "",
        "id": "c8b41ad9957f78a087581feb11bf9f8e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "何丞相挽词三首  其二",
        "preface": "",
        "paragraphs": [
            "帝念亏三鉴，天临动八銮。",
            "飞星瞻傅说，旧学记甘盘。",
            "治定身先退，名全德不刊。",
            "于何验符策，有子嗣鸳鸾。"
        ],
        "notes": "",
        "id": "8c503da5e183d9ccdaf5a338ca982bc8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "何丞相挽词三首  其三",
        "preface": "",
        "paragraphs": [
            "不慭遗元老，岩岩失具瞻。",
            "勋庸扶庙社，名字到闾阎。",
            "王国开封大，师垣宠数兼。",
            "梦鸡初莫省，今日竟成占。"
        ],
        "notes": "",
        "id": "82901bc0d82446548f04e821d57b8add"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谭胜仲挽词二首  其一",
        "preface": "",
        "paragraphs": [
            "词伯风骚旧，公朝宿望存。",
            "郎官宁出宰，廷尉亟平反。",
            "梦断天衢远，愁连野树昏。",
            "祗应阴德茂，兰玉照于门。"
        ],
        "notes": "",
        "id": "79eaf37842cbd20a4238dfe9894899c3"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "谭胜仲挽词二首  其二",
        "preface": "",
        "paragraphs": [
            "时论归清德，耽书到白头。",
            "士应知己用，人岂法家流。",
            "骨瘦凌孤鹤，诗豪压万牛。",
            "悲看耆旧传，谁复继前修。"
        ],
        "notes": "",
        "id": "d6169b1c81471f1520e2a21dbac29d4f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "汤德广挽词三首  其一",
        "preface": "",
        "paragraphs": [
            "四海知名士，三朝老从臣。",
            "勤王安反侧，分阃试经纶。",
            "天阔鸳行断，山空马鬛新。",
            "丰碑满忠义，千古诏簪绅。"
        ],
        "notes": "",
        "id": "05f08f285eaeb510ccb21e8eae5d4872"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "汤德广挽词三首  其二",
        "preface": "",
        "paragraphs": [
            "忠愤忧时切，风云得路先。",
            "官箴循吏传，家法棣华篇。",
            "灭虏兵方急，优贤席屡前。",
            "如何天不慭，髙冢卧苍烟。"
        ],
        "notes": "",
        "id": "cee6579c90834d8be4fd8eeacdcbc1d8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "汤德广挽词三首  其三",
        "preface": "",
        "paragraphs": [
            "束髪师前辈，忘年得此翁。",
            "鸡豚同里社，诗礼共家风。",
            "别去十年久，书无三月空。",
            "归来人不见，铭旐舞斜红。"
        ],
        "notes": "",
        "id": "552bf9a88f7efa7c3c3e638c0e627657"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "张彦度挽诗二首  其一",
        "preface": "",
        "paragraphs": [
            "京兆吾宗不乏人，煌煌朱绂照簪绅。",
            "棠阴讼简弦歌乐，莲幕才髙画诺新。",
            "北海但知樽有酒，莱芜谁念甑生尘。",
            "哀笳忽送秋风急，忍看遗踪万古陈。"
        ],
        "notes": "",
        "id": "6cbeadc4bc4fa3d84533f43e56449ffb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "张彦度挽诗二首  其二",
        "preface": "",
        "paragraphs": [
            "满目溪山旧赏心，杖藜那复共登临。",
            "平生友谊情无间，累世宗盟分更深。",
            "顾我老怀谁告语，思君遥夜独悲吟。",
            "流风赖有诸郎在，他日相亲倘嗣音。"
        ],
        "notes": "",
        "id": "b078d12a95b9ec76c539e1b0375cf99d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "庄弱翁挽诗二首  其一",
        "preface": "",
        "paragraphs": [
            "厚德乡评最，知名国士同。",
            "郎曹参列宿，宰属辅宗工。",
            "紫诏恩垂下，黄梁梦已空。",
            "九原那可作，流涕湿西风。"
        ],
        "notes": "",
        "id": "98a4766e4705afb3d7e864cdb1d81335"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "庄弱翁挽诗二首  其二",
        "preface": "",
        "paragraphs": [
            "仕路青霄逼，还家白髪生。",
            "一麾惊作梦，三径适幽情。",
            "孰谓如兰契，先随逝水倾。",
            "送君凄断处，烟雨暗铭旌。"
        ],
        "notes": "",
        "id": "03620c6ff6334a3fb5337b6821a7e948"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "胡氏硕人挽词二首  其一",
        "preface": "",
        "paragraphs": [
            "吾舅当朝杰，幽芳配德同。",
            "典刑家法整，汤沐上恩隆。",
            "鸾影悲尘鉴，兰芬泣露丛。",
            "音容不知处，宰木夜号风。"
        ],
        "notes": "",
        "id": "76ee5a980f7a8cd6e73f352496f18354"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "胡氏硕人挽词二首  其二",
        "preface": "",
        "paragraphs": [
            "我有劬劳念，多从外氏游。",
            "母仪频接侍，宾馈每淹留。",
            "应惜年垂老，相亲礼特优。",
            "一朝千古别，衰泪不能收。"
        ],
        "notes": "",
        "id": "f3738a8b94ae60c853cdd9ed6003180b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "舅李侍郎挽词三首  其一",
        "preface": "",
        "paragraphs": [
            "射策飞腾早，推贤望实兼。",
            "直心常自负，大器果难淹。",
            "持橐丹墀稳，分符画戟严。",
            "平生莫追忆，泪尽转愁添。"
        ],
        "notes": "",
        "id": "f0f01fac5273ce7de7c0adf6abaa167e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "舅李侍郎挽词三首  其二",
        "preface": "",
        "paragraphs": [
            "诸舅唯公在，承颜念母存。",
            "笑看身已老，情话意弥温。",
            "不作求田计，方期报主恩。",
            "髙堂忽萧瑟，谁为赋招魂。"
        ],
        "notes": "",
        "id": "7a5f0910996302ef3d2cfd930cb0d88c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "舅李侍郎挽词三首  其三",
        "preface": "",
        "paragraphs": [
            "彊健公先去，零丁我曷从。",
            "同盟空白水，酷似有衰容。",
            "休说鹓行梦，看成马鬛封。",
            "泪流南望眼，愁绝暮云重。"
        ],
        "notes": "",
        "id": "c010195a91ae51e28c50cd15a9b2ff7c"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "洪庆善挽词二首  其一",
        "preface": "",
        "paragraphs": [
            "画省真郎选，朱幡老郡侯。",
            "名归时论重，行向古人求。",
            "嗜学千鸡跖，修文五鳯楼。",
            "秋风忽惊梦，怀旧涕交流。"
        ],
        "notes": "",
        "id": "15f133837da40e605dc949a95082d1ad"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "洪庆善挽词二首  其二",
        "preface": "",
        "paragraphs": [
            "忝戚乡闾旧，论交道义深。",
            "穷搜千古意，乐易一生心。",
            "遭谤身虽贬，全名死不沉。",
            "君恩为昭雪，归窆得家林。"
        ],
        "notes": "",
        "id": "2a8c4b65c91e01fc2159855c554cb651"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "吴氏太淑人挽词",
        "preface": "",
        "paragraphs": [
            "生儿要路早飞腾，玉瑱金花宠屡膺。",
            "天寿康宁逾九帙，佛心明了契三乘。",
            "葭莩永叹音容阻，闾里空存孝义称。",
            "追想潘舆从游处，青青烟草正愁凝。"
        ],
        "notes": "",
        "id": "ef61fb3517f24ea93060875072bc60f6"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "陈叔美挽词",
        "preface": "",
        "paragraphs": [
            "坦腹东床众莫奇，堂堂吾弟独君知。",
            "交亲未及亲三岁，沦丧俄惊共一时。",
            "琴在我方悲子敬，礼存谁为哭言思。",
            "山阿幽室千年閟，挽语空吟靖节诗。"
        ],
        "notes": "",
        "id": "569664a800ea79d640d5a67287ca7b1a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "外祖李承事挽词二首  其一",
        "preface": "",
        "paragraphs": [
            "总角承颜赖击蒙，后生因识古人风。",
            "忘情自到羲皇上，盛事多谈庆历中。",
            "双寿儿孙青若若，一门慈孝郁葱葱。",
            "吁嗟耆旧今何在，古木斜阳濑水空。"
        ],
        "notes": "",
        "id": "10593a47299bbebba84d76702f6badf8"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "外祖李承事挽词二首  其二",
        "preface": "",
        "paragraphs": [
            "西山忽与老人期，未报深恩忍复思。",
            "燕及祖风从少小，与闻家训识操持。",
            "聊从诸舅纪遗行，深愧外孙无好辞。",
            "悬想追封在他日，附书名传有佳儿。"
        ],
        "notes": "",
        "id": "ad31f87fffb953c202d5c3d8c9b5223b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "舅李义卿挽词",
        "preface": "",
        "paragraphs": [
            "由来甥舅两相依，存没谁知半路亏。",
            "在侧每蒙夸叔宝，不才那得似牢之。",
            "临风酌酒酬春处，对月凴轩语夜时。",
            "回首凄凉已陈迹，壮心无哭奈愁思。"
        ],
        "notes": "",
        "id": "fca725319639097e091ba3a032b29c26"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "沈洞元挽词",
        "preface": "",
        "paragraphs": [
            "天阙辞严召，云栖得坐忘。",
            "尊生三洞箓，起死上池方。",
            "神托飞鱼化，丹余旧灶香。",
            "从今纪甲子，华表伫还乡。"
        ],
        "notes": "",
        "id": "a3e8d0b5d51fac1fc5374ba8d7d7d2ee"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "徐献仲挽词",
        "preface": "",
        "paragraphs": [
            "一尊相别未经时，情话如今忍复思。",
            "老去交亲能有几，年来怀抱更谁知。",
            "谿桥路断秋风急，香火庭空晓日迟。",
            "三尺孤坟闭千古，伤心东望涕交颐。"
        ],
        "notes": "",
        "id": "bcc7d53a1fe83b0098a886dc6c10d746"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "丁宣仲挽词",
        "preface": "",
        "paragraphs": [
            "回首三年别，追怀一笑欢。",
            "坐移香砌暖，饮散烛花残。",
            "蒿里归何速，桃蹊忍更看。",
            "秋原愁绝处，为想鹡鸰寒。"
        ],
        "notes": "",
        "id": "d408df2b97c97c1de82fd02164aced65"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "李居正挽词",
        "preface": "",
        "paragraphs": [
            "白首论交旧，黄冠独此人。",
            "诚全知俗薄，语直见情亲。",
            "上馆钟鱼在，空坛月露新。",
            "如今入山去，行处是悲辛。"
        ],
        "notes": "",
        "id": "fcfd628f0c95aaf9a104a57bac6f490b"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "丁明仲挽词二首  其一",
        "preface": "",
        "paragraphs": [
            "世德知名早，乡评第一流。",
            "折腰官易厌，拄颊兴难收。",
            "博物千寻海，髙情百尺楼。",
            "平生松菊径，萧瑟晚云秋。"
        ],
        "notes": "",
        "id": "6f151fb73fea54cecac7c124b7fd2414"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "丁明仲挽词二首  其二",
        "preface": "",
        "paragraphs": [
            "里社欣相接，葭莩晚益亲。",
            "过从忘客礼，简易见天真。",
            "把酒微风夜，归舟细雨春。",
            "如今每追忆，凄恸欲伤神。"
        ],
        "notes": "",
        "id": "382bc3ec2786c691d579693d04c6a83e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "陈美成挽词二首  其一",
        "preface": "",
        "paragraphs": [
            "望族推平舆，清芬嗣太邱。",
            "乡评严礼法，家学邃源流。",
            "幸托葭莩契，方期仗履游。",
            "西风忽悲惨，忍复看眠牛。"
        ],
        "notes": "",
        "id": "4d5018e50fc7f3547ffaf5a457f80559"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "陈美成挽词二首  其二",
        "preface": "",
        "paragraphs": [
            "德润洮湖阔，心平福地安。",
            "流风前辈似，雅量鄙夫寛。",
            "松菊开三径，芝兰秀二难。",
            "百年如转烛，萧瑟夜堂寒。"
        ],
        "notes": "",
        "id": "847bcb224e61c09864410e21b1c6d462"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "丁宋卿挽词",
        "preface": "",
        "paragraphs": [
            "旧约频相过，交情忍独违。",
            "四时闲杖履，一榻冷烟霏。",
            "易感龙祠别，难期鹤驭归。",
            "老怀谁共语，东望益沾衣。"
        ],
        "notes": "",
        "id": "993c8b4ebdd5675ad2becb9ce459962d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦饰弟挽词二首  其一",
        "preface": "",
        "paragraphs": [
            "吾家奕奕茂芝兰，士论尤推季孟间。",
            "挟策可怜埸屋老，杜门空对水云间。",
            "嗟余屏迹常多病，幸尔论心数解颜。",
            "乘兴过从无复日，忍将愁眼望西山。"
        ],
        "notes": "",
        "id": "224603305d9c0592bc03a53126828d9a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦饰弟挽词二首  其二",
        "preface": "",
        "paragraphs": [
            "解组归来会面初，杖藜朝暮过吾庐。",
            "相亲樽酒情无间，共话田园乐有余。",
            "樗散年颓方倚托，棣华风急顿萧疏。",
            "堂堂人物无髙寿，不那哀伤泪满裾。"
        ],
        "notes": "",
        "id": "fe2ca93cda7112f6cf775a05ff043950"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "彦深弟挽词",
        "preface": "",
        "paragraphs": [
            "忆弟悬弧日，当余弱冠年。",
            "艰勤同素志，衰病各华颠。",
            "辞禄归相倚，惊魂去忽先。",
            "一樽风雨夜，那复共蝉联。"
        ],
        "notes": "",
        "id": "078dd3876640c86b7ce76fb83aafdcfb"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "陈子张挽词二首  其一",
        "preface": "",
        "paragraphs": [
            "地发湖光秀，神钟鹤骨清。",
            "髙谈排俗子，执友遍时英。",
            "枳棘鸾栖在，松楸马鬛成。",
            "欲收东望眼，流涕若为情。"
        ],
        "notes": "",
        "id": "765d01c203ea1347f14998173825848d"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "陈子张挽词二首  其二",
        "preface": "",
        "paragraphs": [
            "交契先朝露，凄凉对夕晖。",
            "箕裘三世远，簿领一官微。",
            "翠柏开新隧，青编冷旧帏。",
            "元方未惭长，万里看横飞。"
        ],
        "notes": "",
        "id": "f764dcb755f7554ddd2b595e348bd2b5"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "坚所生母李氏安人挽词五首  其一",
        "preface": "",
        "paragraphs": [
            "仙李移根远，夭桃表庆长。",
            "九重颁象服，三世奉萱堂。",
            "尚想慈祥性，难追淡靓粧。",
            "眼酸生怕哭，双泪忽淋浪。"
        ],
        "notes": "",
        "id": "c4506aa8bec529b4e40fbbe729f2d7ae"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "坚所生母李氏安人挽词五首  其二",
        "preface": "",
        "paragraphs": [
            "四德腾芳早，三乘悟性空。",
            "清修忘俗累，勤俭肃家风。",
            "舞镜鸾悲影，飞花雨泣丛。",
            "愁情无处著，半入梦魂中。"
        ],
        "notes": "",
        "id": "2a5c8e7901f6d3080115fe8b4c261b97"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "坚所生母李氏安人挽词五首  其三",
        "preface": "",
        "paragraphs": [
            "旧约余偕老，分违汝忽先。",
            "有怀中馈阙，无憾母仪全。",
            "望断送归路，衷纒垂尽年。",
            "何当卜同穴，相与伴愁烟。"
        ],
        "notes": "",
        "id": "92cb4749410e22144e29a73134a3844a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "坚所生母李氏安人挽词五首  其四",
        "preface": "",
        "paragraphs": [
            "七帙开逾半，孤芳散若飘。",
            "可怜频举案，那复记吹箫。",
            "翠幌浮埃积，熏炉旧炷消。",
            "如何寄怀抱，细雨夜萧萧。"
        ],
        "notes": "",
        "id": "94accc16836446ea927bae7676ce572e"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "道士王如晦真赞  其一",
        "preface": "",
        "paragraphs": [
            "色如春温，若可与言。",
            "神如水清，不可以烦。",
            "子乔仙去远矣，乃今识其裔孙。",
            "任造化之日逝，独湛然而常存。"
        ],
        "notes": "",
        "id": "9a540ff3c08a8e4c50f77ee35eb3052f"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "道士王如晦真赞  其二",
        "preface": "",
        "paragraphs": [
            "道风仙骨照青春，谁写生绡却乱真。",
            "莫讶三毛不加颊，齐公端解视全人。"
        ],
        "notes": "",
        "id": "b614794b2132eb0c003dac2ebf6ba99a"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "道士李冲妙真赞  其一",
        "preface": "",
        "paragraphs": [
            "蟠根仙李万叶敷，遗芳岂直黄冠徒。",
            "吐气硉矹古丈夫，味道之腴貌何癯。",
            "谁令畏垒俎豆予，龙吟虎啸人争趋。",
            "故栖猿鹤情未疏，翻然脱屣吾归欤。",
            "舍者争席不关渠，向来形谍诚区区。"
        ],
        "notes": "",
        "id": "02f6b1f5be7fb9f7c868aba2e1690be1"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "道士李冲妙真赞  其二",
        "preface": "",
        "paragraphs": [
            "领袖名山，龙吟虎啸。",
            "忽辞屦于户外，信光矣而不耀。",
            "是将冲而用之，深入乎众妙之门。",
            "吾不知其人，曰伯阳之孙。"
        ],
        "notes": "",
        "id": "081306863a5334fc16e5b2728ee9edc5"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "自赞写真  其一",
        "preface": "",
        "paragraphs": [
            "堂堂莫作公侯想，是身如幻无定相。",
            "衣冠挂却神武门，便是维摩坐方丈。"
        ],
        "notes": "",
        "id": "0c5907f49d01729abeb85ff24e6a67a3"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "自赞写真  其二",
        "preface": "",
        "paragraphs": [
            "投闲岁久，圣恩图旧。",
            "载锡身章，在帝左右。",
            "骨相多屯，何以瘉人。",
            "陈力就列，勿为具臣。"
        ],
        "notes": "",
        "id": "7caded64274ceb9ab031a8ba8706aba9"
    },
    {
        "author": "张纲",
        "dynasty": "宋",
        "type": "诗",
        "rhythmic": "",
        "title": "南洞即事",
        "preface": "",
        "paragraphs": [
            "紫绶金章八十三，衰残不称旧官衔。",
            "烦君写作归田老，野野翛然坐碧岩。"
        ],
        "notes": "",
        "id": "623e69d2d5ea5571f21ec587048e8c4e"
    }
]