[
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "淳祐己酉月正人日春雨堂宴三学同舍即事",
        "preface": "",
        "paragraphs": [
            "十年随牒访三高，不觉星星上鬓毛。",
            "尚忆齑盐形夜梦，聊因椒柏荐春醪。",
            "文盟再会知何日，臭味相投属我曹。",
            "总是虞庠旧培植，致君当不愧夔皋。"
        ],
        "notes": "",
        "id": "8a8c606172c65b9b9f87fc3fbe1e4e59"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "提刑曾宝章宴安抚陈侍郎乐语",
        "preface": "",
        "paragraphs": [
            "听得敷纶天上头，二星交会玉虹流。",
            "风生三路军容壮，春到双江喜气浮。",
            "谈笑预知传露布，劝酬只恐促更筹。",
            "会看印佩黄金斗，肯羡当年定远侯。"
        ],
        "notes": "",
        "id": "41ca03dc6faa139dfc188ec053ebbffe"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "安抚陈侍郎宴曾提刑乐语",
        "preface": "",
        "paragraphs": [
            "恰好莺花一半春，福星相会赣江滨。",
            "丈人师吉符前谶，肤使心同扫旧尘。",
            "看剑引杯宜酩酊，轻裘缓带倍精神。",
            "从今浄洗天河甲，有诏催归两重臣。"
        ],
        "notes": "",
        "id": "29a2b188cf9052ed52ceec0e7f4736a6"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "彭知军宴交代都运陈宝章乐语",
        "preface": "",
        "paragraphs": [
            "使轺严戒鼓逢逢，熊轼颁春到此邦。",
            "炳炳福星临一道，融融爱日照横江。",
            "断霞秋日闲飞鹜，荒草寒烟不吠厖。",
            "台府交欢同一体，从今俗返古淳庞。"
        ],
        "notes": "",
        "id": "284eea82ab7ada9750a3a530cf5f6c3b"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "赠无择老禅因观稼  其一",
        "preface": "",
        "paragraphs": [
            "两年风雨为民愁，那得偷闲物外游。",
            "谁谓秋鸿留爪甲，吴侬一稔展眉头。"
        ],
        "notes": "",
        "id": "96ce33811107ed2dd6ac36c51b5f5496"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "赠无择老禅因观稼  其二",
        "preface": "",
        "paragraphs": [
            "每谒祠堂憇虎邱，山僧煮茗雪花浮。",
            "陆泉便作曹溪会，引得清风话未休。"
        ],
        "notes": "",
        "id": "02af8e9a75c4ae2174fd6a034fae18a1"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "剑池",
        "preface": "",
        "paragraphs": [
            "属镂堪为后人伤，池溜清泉有恨长。",
            "不斩妖邪斩忠直，淡烟荒草鹿麋场。"
        ],
        "notes": "",
        "id": "3d69278024fa0549f9391837e1e3ea53"
    },
    {
        "author": "郑霖",
        "dynasty": "宋",
        "type": "诗",
        "rhythmic": "",
        "title": "集仙纳凉",
        "preface": "",
        "paragraphs": [
            "县滩如沸鼎，玄馆足清幽。",
            "竹迳不留暑，莲池先借秋。",
            "学仙师有诀，恋禄我怀羞。",
            "安得双凫舄，乘风八极游。"
        ],
        "notes": "",
        "id": "fcd76ac725c715d92ca294703e70238a"
    }
]