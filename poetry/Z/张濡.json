[
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "游大涤",
        "preface": "",
        "paragraphs": [
            "危楼拱翠出层空，画栋朱栏缥缈中。",
            "客散月明风露下，一奁天棘伴丝桐。"
        ],
        "notes": "",
        "id": "ab1f7a9072e02eb7814485132070ae66"
    },
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "和回山人榴皮题壁旧韵",
        "preface": "",
        "paragraphs": [
            "芒鞋记踏青犹软，野径萦纡雪尚余。",
            "走笔锓珉增媿色，可无换谷一篇书。"
        ],
        "notes": "",
        "id": "2064aa86ba8939e246671042bd285044"
    },
    {
        "author": "张濡",
        "dynasty": "宋",
        "type": "诗",
        "rhythmic": "",
        "title": "湖上别墅",
        "preface": "",
        "paragraphs": [
            "弱柳舒眉学远山，四山斜亸绿云鬟。",
            "平湖如鉴一回照，西子明妆浓淡间。"
        ],
        "notes": "",
        "id": "4ce6007195694d374209c1882689d931"
    }
]