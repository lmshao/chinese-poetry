[
    {
        "author": "邹应龙",
        "dynasty": "宋",
        "type": "诗",
        "rhythmic": "",
        "title": "游宝盖岩",
        "preface": "",
        "paragraphs": [
            "夙有斯岩约，今朝喜践盟。",
            "路从支涧入，人在半空行。",
            "六月如霜候，四时长雨声。",
            "愿求容膝地，著我过浮生。"
        ],
        "notes": "",
        "id": "57133bf5b906ef02722c7b8a44a1c45e"
    },
    {
        "author": "邹应龙",
        "dynasty": "宋",
        "type": "诗",
        "rhythmic": "",
        "title": "游宝林寺",
        "preface": "",
        "paragraphs": [
            "乳燕啼鸠三月暮，淡云疎雨午时天。",
            "金雀花落无人管，断送韶光又一年。"
        ],
        "notes": "",
        "id": "2d8fdd7e2fc865ea58d87607a74d1cba"
    },
    {
        "author": "邹应龙",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "满二望三时，春景方明媚。",
            "又见蟠桃结子来，王母初筵启。",
            "无数桂林山，不尽漓江水。",
            "总入今朝祝寿杯，永保千千岁。"
        ],
        "notes": "",
        "id": "f8da97a87d2fb42ca1aafc81598393ff"
    },
    {
        "author": "邹应龙",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "吾家二老。",
            "前有高平生癸卯。",
            "若到今辰。",
            "讵止荣华九十龄。",
            "共惟伯母。",
            "九十新年还又五。",
            "五五相承。",
            "好看重逢乙已春。"
        ],
        "notes": "",
        "id": "d45b5d0cb87d2e1b29864bdecc3e6cb7"
    },
    {
        "author": "邹应龙",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "彩结轻车五马随。",
            "倾城争出看花枝。",
            "笙歌十里岩前去，灯火千门月下归。",
            "莲炬引，老莱衣。",
            "蛾眉无数卷帘窥。",
            "谁知万里逢灯夕，却胜寻常三五时。"
        ],
        "notes": "",
        "id": "44f5f870e81689ffe2288f77ef9265ec"
    },
    {
        "author": "邹应龙",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "帝里风光别是天。",
            "花如锦绣柳如烟。",
            "还逢令节春三二，又庆慈闱岁八千。",
            "斟寿斝，列长筵。",
            "子孙何以咏高年。",
            "各裒千首西湖什，一度生朝献一篇。"
        ],
        "notes": "",
        "id": "6dc9e75ff3fe067340ddb66be545ecee"
    },
    {
        "author": "邹应龙",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "寿母开年九十三。",
            "佳辰就养大江南。",
            "缇屏晃耀新宁国，绣斧斓斑老朴庵。",
            "倾玉斝，擘黄柑。",
            "两孙垂绶碧於蓝。",
            "便当刊颂崆峒顶，留与千年作美谈。"
        ],
        "notes": "",
        "id": "a0dcf8f074beabd726bb18634607a38b"
    },
    {
        "author": "邹应龙",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "九十吾家两寿星。",
            "今夫人赛昔夫人。",
            "百年转眼新开帙，十月循环小有春。",
            "生日到，转精神。",
            "目光如镜步如云。",
            "年年长侍华堂宴，子子孙孙孙又孙。"
        ],
        "notes": "",
        "id": "e5db79ea3a9947d7bc2fd7fc210c5734"
    }
]