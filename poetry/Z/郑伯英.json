[
    {
        "author": "郑伯英",
        "dynasty": "宋",
        "type": "诗",
        "rhythmic": "",
        "title": "自新昌入天台",
        "preface": "",
        "paragraphs": [
            "升高无过胡孙擂，行险胜于老鼠梯。",
            "何事将身来试此，要参大士石桥西。"
        ],
        "notes": "",
        "id": "6254855d44bec50446a46b4ad9b0ee7d"
    },
    {
        "author": "郑伯英",
        "dynasty": "宋",
        "type": "诗",
        "rhythmic": "",
        "title": "石桥煎茶",
        "preface": "",
        "paragraphs": [
            "白发青衫故倦游，何人能办钓鼇钩。",
            "却逢大士开青眼，现出茶花五百瓯。"
        ],
        "notes": "",
        "id": "091aa1dd07a0df251333c838a510a703"
    },
    {
        "author": "郑伯英",
        "dynasty": "宋",
        "type": "诗",
        "rhythmic": "",
        "title": "放龟",
        "preface": "",
        "paragraphs": [
            "城中有四灵，麟凤神龙龟。",
            "凤翔兮千仞，麟兮不可羁。",
            "天用莫如龙，在在风云随。",
            "拙哉老督邮，何时列于斯。",
            "浪言莲上巢，甘作床下支。",
            "床支木为辱，刳剔良可悲。",
            "陂塘溢春水，爬沙闯晴曦。",
            "渔师舍网罟，掇取如拾遗。",
            "解甲伏碪砆，哀鸣极呜咿。",
            "卜师更安忍，钻灼无完肌。",
            "有身不自灵，昔闻今见之。",
            "百金出敝楮，骈首还清漪。",
            "千岁善保汝，左顾非我期。",
            "愿言贻日者，吉凶访藂蓍。"
        ],
        "notes": "",
        "id": "41e1a9efa96752814c5b9da25c75764f"
    },
    {
        "author": "郑伯英",
        "dynasty": "宋",
        "type": "诗",
        "rhythmic": "",
        "title": "和清卿雪溪泛舟晚登华盖亭",
        "preface": "",
        "paragraphs": [
            "满江风雨酿清愁，坐啸烟波一叶舟。",
            "目送飞花千里去，身随空碧一鸥浮。",
            "兜罗世界成游戏，欵乃声中自唱酬。",
            "试问剡溪回棹客，可能乘兴上南楼。"
        ],
        "notes": "",
        "id": "907cd8cf236997ddfdc4b929a7712753"
    },
    {
        "author": "郑伯英",
        "dynasty": "宋",
        "type": "诗",
        "rhythmic": "",
        "title": "清明泛舟",
        "preface": "",
        "paragraphs": [
            "风雨连朝忽转晴，天还著意作清明。",
            "簿书共了公家事，尊酒聊酬我辈情。",
            "花却余寒红尚瘦，柳融初日黛犹轻。",
            "一年春事才如许，又作明朝祓禊行。"
        ],
        "notes": "",
        "id": "93a346275d6a61e8915bfd3bd61bad54"
    }
]