[
    {
        "author": "张贲",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "缾锡为生久，门阑过客疏。",
            "于间见真寂，燕坐此清虚。",
            "事事皆身外，悠悠度岁余。",
            "如何繁草木，还长旧庭除。"
        ],
        "notes": "",
        "id": "c6bbe6240a3f0553b8669850b8fc3c50"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "旅泊吴门",
        "preface": "",
        "paragraphs": [
            "一舸吴江晚，堪忧病广文。",
            "鲈鱼谁与伴，鸥鸟自成群。",
            "反照纵横水，斜空断续云。",
            "异乡无限思，尽付酒醺醺。"
        ],
        "notes": "",
        "id": "20ff73765465acf0a490d0780162c3e2"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "贲中间有吴门旅泊之什蒙鲁望垂和更作一章以伸詶谢",
        "preface": "",
        "paragraphs": [
            "偶发陶匏响，皆蒙组绣文。",
            "清秋将落帽，子夏正离群。",
            "有恨书燕雁，无聊赋郢云。",
            "徧看心自醉，不是酒能醺。"
        ],
        "notes": "",
        "id": "903e9bc5d7d70f2f0d29c38ae16523c5"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "酬袭美先见寄倒来韵",
        "preface": "",
        "paragraphs": [
            "寻疑天意丧斯文，故选茅峰寄白云。",
            "酒后只留沧海客，香前唯见紫阳君。",
            "近年已绝诗书癖，今日兼将笔砚焚。",
            "为有此身犹苦患，不知何者是玄𫄸。"
        ],
        "notes": "",
        "id": "17bc06e48328bd669c058a35166dee87"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "奉和袭美醉中即席见赠次韵",
        "preface": "",
        "paragraphs": [
            "桂枝新下月中仙，学海词锋誉蔼然。",
            "文阵已推忠信甲，穷波犹认孝廉船。",
            "清标称住羊车上，俗韵惭居鹤氅前。",
            "共许逢蒙快弓箭，再穿杨叶在明年。"
        ],
        "notes": "",
        "id": "73e1b29df21d925fcd8da90f3ab922c5"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "奉和袭美题褚家林亭",
        "preface": "",
        "paragraphs": [
            "疎野林亭震泽西，朗吟闲步喜相携。",
            "时时风折芦花乱，处处霜摧稻穗低。",
            "百本败荷鱼不动，一枝寒菊蝶空迷。",
            "今朝偶得高阳伴，从放山翁醉似泥。"
        ],
        "notes": "",
        "id": "a2f23a39134633d364934fc75282ab81"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "奉和袭美伤开元观顾道士",
        "preface": "",
        "paragraphs": [
            "凤麟胶尽夜如何，共叹先生劒解多。",
            "几度吊来唯白鹤，此时乘去必青骡。",
            "图中含景随残照，琴里流泉寄逝波。",
            "惆怅真灵又空返，玉书谁授紫微歌。"
        ],
        "notes": "",
        "id": "4c88df3c8ed616251fa8a49e223a88c1"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "和鲁望白菊",
        "preface": "",
        "paragraphs": [
            "雪彩冰姿号女华，寄身多是地仙家。",
            "有时南国和霜立，几处东篱伴月斜。",
            "谢客琼枝空贮恨，袁郎金钿不成夸。",
            "自知终古清香在，更出梅粧弄晚霞。"
        ],
        "notes": "",
        "id": "b85a4c89410fbe8000856ce80510e1aa"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "奉和袭美先辈悼鹤",
        "preface": "",
        "paragraphs": [
            "池塘萧索掩空笼，玉树同嗟一土中。",
            "莎径罢鸣唯泣露，松轩休舞但悲风。",
            "丹台旧氅难重缉，紫府新书岂更通。",
            "云减雾消无处问，只留华髪与衰翁。"
        ],
        "notes": "",
        "id": "559292cecac35271aab63b8a663d3710"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "偶约道流终乖文会荅皮陆",
        "preface": "",
        "paragraphs": [
            "僊侣无何访蔡经，两烦韶濩出彤庭。",
            "人间若有登楼望，应怪文星近客星。"
        ],
        "notes": "",
        "id": "78493352710fe8703a5dd2bae8d657c4"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "和袭美寒夜见访",
        "preface": "",
        "paragraphs": [
            "云孤鹤独且相亲，倣効从它折角巾。",
            "不用吴江叹留滞，风姿俱是玉清人。"
        ],
        "notes": "",
        "id": "a4c4e1e0103248f3ead5efa2f83174a6"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "和袭美醉中先起次韵",
        "preface": "",
        "paragraphs": [
            "何事桃源路忽迷，惟留云雨怨空闺。",
            "僊郎共许多情调，莫遣重歌浊水泥。"
        ],
        "notes": "",
        "id": "562ad27c2abf4ee4f0b6679a5e4fe57c"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "和皮陆酒病偶作",
        "preface": "",
        "paragraphs": [
            "白编椰席镂冰明，应助杨青解宿酲。",
            "难继二贤金玉唱，可怜空作断猿声。"
        ],
        "notes": "",
        "id": "720cf1984b10aa5919f1486ce15b523b"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "送浙东德师侍御罢府西归",
        "preface": "",
        "paragraphs": [
            "孤云独鸟本无依，江海重逢故旧稀。",
            "杨柳渐疏芦苇白，可怜斜日送君归。"
        ],
        "notes": "",
        "id": "ba471b0416b00fdaa7afe6837ad52117"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "以青𩠇饭分送袭美鲁望因成一绝",
        "preface": "",
        "paragraphs": [
            "谁屑琼瑶事青𩠇，旧传名品出华阳。",
            "应宜仙子胡麻拌，因送刘郎与阮郎。"
        ],
        "notes": "",
        "id": "085778c2853ada1448b8f7a887b2cc94"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "玩金㶉𫛶和陆鲁望",
        "preface": "",
        "paragraphs": [
            "翠羽红襟镂彩云，双飞常笑白鸥群。",
            "谁怜化作雕金质，从倩沈檀十里闻。"
        ],
        "notes": "",
        "id": "128bca53b11153c7784df188770bf704"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "悼鹤和袭美",
        "preface": "",
        "paragraphs": [
            "渥顶鲜毛品格驯，莎庭闲暇重难群。",
            "无端日暮东风起，飘散春空一片云。"
        ],
        "notes": "",
        "id": "98f719b0669cc052e6ad1998a4358225"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "缾锡为生久，门阑过客疎。",
            "于闲见真寂，燕坐此清虚。",
            "事事皆身外，悠悠度岁余。",
            "如何繁草木，还长旧庭除。",
            "（见《至元嘉禾志》卷三二）。"
        ],
        "notes": "",
        "id": "d846238d9b099da24f87b2af008280c7"
    },
    {
        "author": "张贲",
        "dynasty": "唐",
        "type": "诗",
        "rhythmic": "",
        "title": "清弋江田舍",
        "preface": "",
        "paragraphs": [
            "草木翳荒径，岩阿有竹扉。",
            "童牛随㹀出，乳燕哺雏归。",
            "钓艇横幽渚，耕蓑挂落晖。",
            "罕知盐酪味，父子入城稀。",
            "（见民国十三年刊徐乃昌等纂《南陵县志》卷四二）。"
        ],
        "notes": "",
        "id": "157ff61e568c87b91a7bf5b737989304"
    }
]