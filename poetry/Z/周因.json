[
    {
        "author": "周因",
        "dynasty": "宋",
        "type": "诗",
        "rhythmic": "",
        "title": "株林山却笠岭",
        "preface": "",
        "paragraphs": [
            "万叠青山锁翠烟，山间别是一家天。",
            "须臾却笠乘云去，已是浮生七百年。"
        ],
        "notes": "",
        "id": "fc74f70d545d9fb58ce6d4fae5b638db"
    },
    {
        "author": "周因",
        "dynasty": "宋",
        "type": "诗",
        "rhythmic": "",
        "title": "子期岩",
        "preface": "",
        "paragraphs": [
            "闻得当年华子期，闲敲石鼓动人时。",
            "云门却笠人何在，不见临流别世诗。"
        ],
        "notes": "",
        "id": "e2a801e3acde2dcec113ef52c34a51d4"
    },
    {
        "author": "周因",
        "dynasty": "宋",
        "type": "诗",
        "rhythmic": "",
        "title": "送枢密相公楼仲晖归田",
        "preface": "",
        "paragraphs": [
            "云水茫茫惨别情，悲风吹树作离声。",
            "酒倾银斚临江浒，潮落沙汀带月明。",
            "千里绿烟芳草合，一天囗雨落花轻。",
            "老予对景成三叹，不觉潸然泪雨倾。"
        ],
        "notes": "",
        "id": "7d8afcd77bf73457edb4bd3fee29fa03"
    },
    {
        "author": "周因",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一网多收泮水英。"
        ],
        "notes": "",
        "id": "82dbc0b35153f263bddf5f07f4f4ce79"
    }
]