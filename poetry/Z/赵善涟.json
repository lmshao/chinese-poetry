[
    {
        "author": "赵善涟",
        "dynasty": "宋",
        "type": "诗",
        "rhythmic": "",
        "title": "瀔水驿中",
        "preface": "",
        "paragraphs": [
            "家山迢递白云遮，行役偏愁去路赊。",
            "朝涉桐江寒入胫，夜眠孤馆梦归家。",
            "几年城市成春梦，万古江山阅岁华。",
            "若问归装何所有，担头只许插梅花。"
        ],
        "notes": "",
        "id": "6f35614ed2819f11f377917889c864d4"
    },
    {
        "author": "赵善涟",
        "dynasty": "宋",
        "type": "诗",
        "rhythmic": "",
        "title": "仙都石笋",
        "preface": "",
        "paragraphs": [
            "昆仑失却大龙蟠，迸出层岩一角寒。",
            "初日烟霞翻锦箨，九天风露混琅玕。",
            "香涵老翠山灵护，根透鸿蒙地轴安。",
            "天柱直疑为竹祖，仙翁图作子孙看。"
        ],
        "notes": "",
        "id": "6a5494ea47a8dd4d440880c503a6005a"
    },
    {
        "author": "赵善涟",
        "dynasty": "宋",
        "type": "诗",
        "rhythmic": "",
        "title": "池亭夜游",
        "preface": "",
        "paragraphs": [
            "踏月清诗骨，露华夜已深。",
            "树摇知鸟宿，波静觉鱼沉。",
            "报国惭无术，思亲空有心。",
            "踌躇谁与语，唧唧乱蛩吟。"
        ],
        "notes": "",
        "id": "ee82a8fbbcd28d9bb68c1448b429f5e6"
    },
    {
        "author": "赵善涟",
        "dynasty": "宋",
        "type": "诗",
        "rhythmic": "",
        "title": "怀归",
        "preface": "",
        "paragraphs": [
            "游子何时返，家山万里余。",
            "望云愁思切，对月赏心疏。",
            "相严烦龟卜，频逢绝雁书。",
            "浮名在京国，系我欲如何。"
        ],
        "notes": "",
        "id": "d9b7535b5716602cb9482539d6e185c7"
    }
]