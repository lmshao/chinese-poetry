[
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "湘中二首书县斋冰壶  其一",
        "preface": "",
        "paragraphs": [
            "湘水平淼淼，鱼意活泼泼。",
            "绿杨盖江头，春晚阴正阔。"
        ],
        "notes": "",
        "id": "002b53d95beac4363f84f7e690adc248"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "湘中二首书县斋冰壶  其二",
        "preface": "",
        "paragraphs": [
            "晴垄麦过花，暖泥秧出水。",
            "宽得一寸心，人行更千里。"
        ],
        "notes": "",
        "id": "a6877e6288ab211e4627f41f515cf645"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其一",
        "preface": "",
        "paragraphs": [
            "青瓢归自沧海头，眇然天地飞一鸥。",
            "今人来来古人去，我自认我山中楼。"
        ],
        "notes": "",
        "id": "eb00ede062544e5d4888c411c70e7100"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其二",
        "preface": "",
        "paragraphs": [
            "行行采芝复采芝，相期万世同一时。",
            "可怜群动相啖食，利害悱然争朵颐。"
        ],
        "notes": "",
        "id": "0b0d15ceda302772a8149ac7e8ba0af2"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其三",
        "preface": "",
        "paragraphs": [
            "𥬒来黄鹤问故里，养得白鸦在玄田。",
            "人生擘划千古岁，碧桃开向母楼前。"
        ],
        "notes": "",
        "id": "7fae64657519c67c12680b1173747f2b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其四",
        "preface": "",
        "paragraphs": [
            "凌明放龙去饮泉，何事此牧不在天。",
            "山中锄芝亦不恶，未入一班输群仙。"
        ],
        "notes": "",
        "id": "d57f0fa9667f6d8ad1760bd46fb84120"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其五",
        "preface": "",
        "paragraphs": [
            "一枰胜负何有心，往往局外多堪吟。",
            "今人未晤烂柯意，祗道岁月青山深。"
        ],
        "notes": "",
        "id": "d730b9137d0662bbd6d165aa12ac83d8"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和汉东先生韵六首  其六",
        "preface": "",
        "paragraphs": [
            "举矢欲向天狼时，草木零落美人迟。",
            "中年新知旧别意，悲乐相忘荃独宜。"
        ],
        "notes": "",
        "id": "c6b13465b1b595dbe50eb031c2ebb7be"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "过洞庭书所见",
        "preface": "",
        "paragraphs": [
            "湿烟吹起岸东西，渔子藏舟竹四围。",
            "脱下蓑衣扬去雪，不教人道钓鱼归。"
        ],
        "notes": "",
        "id": "c0c27125bffac049e7b30c1e11f2cc8d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "东湖汤餠后进翁展墓饮嵩山踏雨泳归在行相继属和兰亭集献之噤无半语果人情耶  其一",
        "preface": "",
        "paragraphs": [
            "诸老襟期三十年，看花杖屦又栖禅。",
            "春风不断斯文意，嘘拂衣冠著一边。"
        ],
        "notes": "",
        "id": "89c9675b004fafb53e45c18dadf0d68d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "东湖汤餠后进翁展墓饮嵩山踏雨泳归在行相继属和兰亭集献之噤无半语果人情耶  其二",
        "preface": "",
        "paragraphs": [
            "溪桥三日雨轻过，归影苍凉雨奈何。",
            "诗落邙山松柏后，相看有媿少陵多。"
        ],
        "notes": "",
        "id": "e20b1491d5da9b340e1ae3403de4306b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "西州访旧诸公皆沿檄去偕江一父过郎官湖赋此",
        "preface": "",
        "paragraphs": [
            "一池汉水秀可餐，十年借我江南看。",
            "阴山夜半黑风起，此水与我心都寒。",
            "可惜野狐不革面，当来栖凤俱生翰。",
            "湖亭谢荷著句稳，霜月记忆浮杯宽。",
            "端期岁晚同不朽，报答地主老郎官。"
        ],
        "notes": "",
        "id": "5aacf45daa175c10d1db50f67f133015"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "杜园九日红梅主人以为瑞彭潜心索赋",
        "preface": "",
        "paragraphs": [
            "鞠后西风醉饮醇，酝香酿影夺初春。",
            "几年江县依缘旧，一笑孙枝造化新。",
            "钿翠半偏如意悮，钥鱼晓放守宫人。",
            "是谁不识花为瑞，分寸跻攀及太真。"
        ],
        "notes": "",
        "id": "19f9db6bb7851f46043f13781fd8cda9"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "春日瓶花",
        "preface": "",
        "paragraphs": [
            "鸟鸣木阴深，鱼动陂水漫。",
            "燕坐南窗下，欣然得幽伴。",
            "盈盈菩萨面，一莞生几案。",
            "恍如空中堕，著我丈室看。",
            "地偏风日隔，香艳不耗散。",
            "无土种一根，他乡得把玩。",
            "娇娆目接熟，老丑面失半。",
            "物忌停涵久，无嫌汲新换。",
            "不怀妙色身，长作如是观。"
        ],
        "notes": "",
        "id": "ce34c385893adda89aa8e7f8e46579e5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "是日归馆中作",
        "preface": "",
        "paragraphs": [
            "一声湖外笑掀天，谁挽杨枝舣酒船。",
            "倚柱宛然闻鹤语，买花却不要犀钱。",
            "山阴拟去重为客，路滑归来亦悟禅。",
            "还讶春风无勾事，绿林吹血化杜鹃。"
        ],
        "notes": "",
        "id": "bf1ac4e3865ec6f90161b6b30ee2c63a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "送衣还石泓弟  其一",
        "preface": "",
        "paragraphs": [
            "十指本非扪虱具，半生何有结鹑时。",
            "道安一矢不相及，管领岁寒吟此诗。"
        ],
        "notes": "",
        "id": "4c0f8d97cce2fa399099b954c0fd08cd"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "送衣还石泓弟  其二",
        "preface": "",
        "paragraphs": [
            "所不贷人惟世道，最无穷处是天机。",
            "昂藏池上霜枫树，寒冷年年著锦衣。"
        ],
        "notes": "",
        "id": "93a0fe74f640a1e69680bccd6fc511f9"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "食新",
        "preface": "",
        "paragraphs": [
            "此腹有天幸，已及新谷升。",
            "青瑶出爨玉，几席生光明。",
            "执匕不求饱，人起鸡未鸣。",
            "六月不再雨，不裨去年耕。",
            "可爱善卷山，木影如水清。",
            "老人好击壤，老矣击不成。"
        ],
        "notes": "",
        "id": "83a2a25ad38269ff175d1c8f7d742641"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "风雨后有怀",
        "preface": "",
        "paragraphs": [
            "凄凄如此雨，仆仆是何人。",
            "野饭徒炊湿，泥行亦浃旬。",
            "斯文从古有，我辈及今贫。",
            "岁晚归南郭，为靴不用银。"
        ],
        "notes": "",
        "id": "2a55be93becdd4f8ff831658cf709cbb"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "奇山在繁步二十八字迎之",
        "preface": "",
        "paragraphs": [
            "闻有翛然一角巾，湖山雨亦动吟声。",
            "如何十里繁江路，犹待诗筒一笑迎。"
        ],
        "notes": "",
        "id": "a566095839d469646944b2e40925a0f8"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "赠云留道人  其一",
        "preface": "",
        "paragraphs": [
            "咸池沐发扶桑晞，只手横捉邓林枝。",
            "楚人六月请时雨，呼唤雷公似婴儿。"
        ],
        "notes": "",
        "id": "f7ac7d833059d586a3fb3066dda99ffd"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "赠云留道人  其二",
        "preface": "",
        "paragraphs": [
            "往往诸公眼亦青，尚疑崔浩是前生。",
            "蚩尤堕地已为石，且道何时见景星。"
        ],
        "notes": "",
        "id": "2371a7bb373d17601c92e342c491e7a0"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "赠神目刘正卿",
        "preface": "",
        "paragraphs": [
            "手撚花须送去春，绿阴溪曲喜逢君。",
            "相看时日愁千种，试说今年老几分。",
            "马喙信于人罕见，豺声顾不世多闻。",
            "长吟莫谢寥寥意，飞过南山自看云。"
        ],
        "notes": "",
        "id": "a6318a2ecd2dbba8e3eefafa3be52b2f"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "曾希曾见示近作赋此赠之",
        "preface": "",
        "paragraphs": [
            "孔门言志二三子，当初独取点而已。",
            "圣人非弃由与求，乐在春风咏沂水。",
            "此意简短几千年，谁欤鼓瑟声其传。",
            "彼其人斯掉冷语，虽在南丰犹不然。",
            "乾坤清气宁有已，一日苍山生浪翠。",
            "玉局仙人喜又悲，云妍月秀无停髓，瓣香在天老英灵。",
            "为公少吐气，云来此山青。",
            "西山百年白樵户，邮筒剥剥溪扉午。",
            "其发何从六一乡，彼美人兮时十五。",
            "更二十五又外堂，小美不识西江路。",
            "何当刻日牢为期，青葱华裾短褐衣。",
            "颠倒底里入推激，蜜柱见跋更迟迟。",
            "吟魄隔泉应破碎，本色终然是家世。",
            "明日采风闻九陛，身曳锦袍长到地，此时南丰大吐气。",
            "吾将拟之三语曰，后苍山，无事莫与俗人言。"
        ],
        "notes": "",
        "id": "b8a3c0a5f33680fedb6f941d0cd98ec6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄樊上友人",
        "preface": "",
        "paragraphs": [
            "凤凰览德辉，鷾鸸恋庭宇。",
            "吟诗已戴白，未能参此语。",
            "百川谷口翁，一笑辋川路。",
            "桃红杨柳绿，鶑歌蝴蝶舞。",
            "春风吹野水，饮客如渴虎。",
            "夜来作老梦，鸟啼掌中偻。",
            "白驹千五百，乐固不偿苦。",
            "当来渔父湄，慷慨解力处。",
            "宾饯十牛鸣，分寸屐齿土。",
            "何如归霜崖，夜取白石煮。",
            "长孙汲涧水，拾薪三四五。",
            "日出如羊胛，家人皆可饫。"
        ],
        "notes": "",
        "id": "63dbdd3bf49fcc42a0a54de225e51c3a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄马竹冈",
        "preface": "",
        "paragraphs": [
            "竹冈先生一世贤，如何断我百十弦。",
            "苦哉几枕黄鹤梦，天风吹到吴江边。",
            "先生手提绿玉鞭，跨馿与我说去年。",
            "梦中记得去年别，缚鸡提酒送上船。",
            "明年奇章观前泊，捩手烹鸡持酒酌。",
            "饱歌醉舞插梅花，几夜月中记说著。",
            "谁知相逢刘太史，拭目云烟新落纸。",
            "便从太史使之年，恁时祗谓黄河底。",
            "书生欢喜斯文寿，嘱下楚云楼上酒。",
            "菊花九日是明朝，遥望长眉三稽首。"
        ],
        "notes": "",
        "id": "27d70bb92c299574b7b51d0b923b6d9d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄黄秀峰",
        "preface": "",
        "paragraphs": [
            "春风两眼合看花，今年却不在黄家。",
            "世间岂无鱼羹饭，不似黄家能顿顿。",
            "未应南楼复南楼，江湖添个新白头。",
            "午夜横眠看星斗，玉柄摇摇似招手。",
            "崖公失顾第四星，使我不逢渠大明。",
            "忽思叔度久不见，林梢飞来果一片。",
            "露虫啾唧四壁鸣，小虫喉中亦作声。",
            "太息去年十二月，秀峰先生临去说。",
            "明年八月九月凉，更来樊川享秋光。",
            "菊花不住梅花去，去借一间茅屋住。",
            "霜清月冷人行街，起来教我读简斋。",
            "红字寿安坊里路，且倩西风一传语，木枕拳拳五更鼓。"
        ],
        "notes": "",
        "id": "0a9a645cdb0e2de854f1ecf2496d58d6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄贤斋",
        "preface": "",
        "paragraphs": [
            "自从一掺去三千，尺宅抛来喜中年。",
            "每叹圣贤风泯矣，可怜母子日萧然。",
            "悠悠兰老离骚国，渺渺花开阳艳川。",
            "九月不能应十月，挂书一束放翁船。"
        ],
        "notes": "",
        "id": "e8cc989b69888676f84462553bf3d33b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄樊口郑石谷",
        "preface": "",
        "paragraphs": [
            "春日曾交问，炎天不欲书。",
            "亦惭吾事谬，岂愿后人疏。",
            "古有嗤章甫，今无购子虚。",
            "极思樊口酒，共煮井头鱼。",
            "露白蒹葭冷，江清潦水除。",
            "年华已如此，又可膏吾车。"
        ],
        "notes": "",
        "id": "f017de12904f0c515868cc8e7ca42f34"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "拟寄雪平诸兄弟及叔姪辈  其一",
        "preface": "",
        "paragraphs": [
            "八字山前一幅巾，可堪垂白向漂沦。",
            "平生梦寐在诸老，近者传闻失某人。",
            "社日鸡豚新雨泪，秋风鸿雁旧天伦。",
            "所期林下无穷意，护竹培花陆续春。"
        ],
        "notes": "",
        "id": "62af60d4d3d0c105bae5ea5a3bf06d28"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "拟寄雪平诸兄弟及叔姪辈  其二",
        "preface": "",
        "paragraphs": [
            "桑田成海海成田，迂阔重来每自怜。",
            "北道主人今似月，西江回首远如天。",
            "青山千里复千里，白发一年多一年。",
            "渺渺西风吹薄袂，能于骨肉不凄然。"
        ],
        "notes": "",
        "id": "38246a45ea2986cc0713296fc9dea554"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和彭秋宇四月所唐律",
        "preface": "",
        "paragraphs": [
            "冁声铁聚杯湖上，霍地金舂镜石前。",
            "凤至祗知成二老，龙眠不作可千年。",
            "南楼暂阻诗同赋，东郭还存履未穿。",
            "一段江湖真活计，阿戎肯教第三联。"
        ],
        "notes": "",
        "id": "f94a227153a367a76b3a8f6c8749045e"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和梅溪岁晚所寄",
        "preface": "",
        "paragraphs": [
            "客里无鱼未易禁，春风颇忆洞庭针。",
            "可能更问诙谐肉，发已如今不及心。"
        ],
        "notes": "",
        "id": "688fc3b6697c71991edc11cdb83ca22d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "和舒波社日清明",
        "preface": "",
        "paragraphs": [
            "小试麻鞋路半干，归来连得好诗看。",
            "去年曾被梅花恼，今过林边辄齿寒。"
        ],
        "notes": "",
        "id": "432ad5ed2a06a1ca942b27538f855f0f"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "酬刘和叔",
        "preface": "",
        "paragraphs": [
            "儿时说伯亦吾羞，章甫何知不世谋。",
            "延伫群龙开日月，可堪两鸟聒春秋。",
            "十年谩说江湖尔，末路唯求饱暖休。",
            "心事黄花同□皦，何当篱下话从头。"
        ],
        "notes": "",
        "id": "4d98827233f629ccfa48199ad2b4ade5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "酬长沙邓寿甫",
        "preface": "",
        "paragraphs": [
            "泉翁上下数千年，精力平生涑水然。",
            "白发满头犹未了，青灯与影每相怜。",
            "书成不与无金谷，宝秘惟知有木天。",
            "两夜秋窗风雨暗，老人也有可炊烟。"
        ],
        "notes": "",
        "id": "38fadfc1df4df1a6e9f0f7f6c3464ea5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "酬黄帝锡见和",
        "preface": "",
        "paragraphs": [
            "龙髯初一振，人尽息其机。",
            "池静朱华出，山凉白鸟归。",
            "酒能无已已，诗岂去非非。",
            "仰面楚天远，浮云似白衣。"
        ],
        "notes": "",
        "id": "519865cc08bfc7374f564e95456a2c75"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "湖山馆中酬谢士宜  其一",
        "preface": "",
        "paragraphs": [
            "吾道不可东，老雁踏长云。",
            "太息复太息，青海枯成尘。",
            "喙短莫叫空，此物弗贷人。",
            "顾影正念群，一唳生湖滨。"
        ],
        "notes": "",
        "id": "ea2029695a59fdad436a8706e05612f1"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "湖山馆中酬谢士宜  其二",
        "preface": "",
        "paragraphs": [
            "春风采苹花，悠悠万里道。",
            "及听负囊歌，又见骑馿好。",
            "羲和不停策，天地日已老。",
            "大笑奉美人，谁言头白早。"
        ],
        "notes": "",
        "id": "0f30209cf1b3ab943cb19490060d39bc"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "此心过酬韵",
        "preface": "",
        "paragraphs": [
            "雨余玉带已浮杯，未办庞眉一笑陪。",
            "春向五更抛我去，君从何处看花来。",
            "商丘大夏三十魄，白水青松大小回。",
            "此去政须笼短帽，瑶阶领鹤恣徘徊。"
        ],
        "notes": "",
        "id": "fda98f18020da2ebc9b1aa1faa876225"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答彭以直",
        "preface": "",
        "paragraphs": [
            "南山岁云莫，此日别玄同。",
            "至今梅花句，华耀白发翁。",
            "三见秋江月，何事苦萦系。",
            "两夜金风生，吹清几山桂。",
            "所思酹尊酒，叱鬼上车柳。",
            "长笑镜石边，更作推敲手。",
            "炯然此心期，相照应万时。",
            "黄千不用多，拜手藏君诗。"
        ],
        "notes": "",
        "id": "644a6bbe00f8c357890435fe847871c3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答曾清甫  其一",
        "preface": "",
        "paragraphs": [
            "看花都是梦，听雨甚于秋。",
            "白石年年烂，黄金日日愁。",
            "有余刍一束，不足橘千头。",
            "我醉如眠尔，何须百尺楼。"
        ],
        "notes": "",
        "id": "f9100f55a079225d06830fc27ba37128"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答曾清甫  其二",
        "preface": "",
        "paragraphs": [
            "曲不闻中散，枰犹对弈愁。",
            "相忘君象小，忍记妇眉愁。",
            "周版新编齿，秦箕旧会头。",
            "白云知识远，跨海结成楼。"
        ],
        "notes": "",
        "id": "118d73d787b21a1b4c37a4962bcd76a2"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答吴子登",
        "preface": "",
        "paragraphs": [
            "闲随川上弄晴漪，归饮无何政谓宜。",
            "云去但惊山朵朵，月明空想珮离离。",
            "高楼长笛无人听，一日三秋有我诗。",
            "此意悠悠浮剑外，绿阴深处祇鶑知。"
        ],
        "notes": "",
        "id": "f65d8be267b79f4bab87d51540522bf5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答士宜  其一",
        "preface": "",
        "paragraphs": [
            "老来凡事不须知，只著冲襟向圣涯。",
            "怊怅无人思祸水，一窗夜雨客谈诗。"
        ],
        "notes": "",
        "id": "ea4f83664dc4ee7528d06cf1b4150ffc"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答士宜  其二",
        "preface": "",
        "paragraphs": [
            "书生何饰结天知，忽放晴光渺四涯。",
            "一片归心湖草外，轻风摇艇自吟诗。"
        ],
        "notes": "",
        "id": "e8561ca69e3b04b65dff199a44b44bb6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答彭秉山",
        "preface": "",
        "paragraphs": [
            "万里夷夏范我驱，如鸱百发一无虚。",
            "却呼赤手烹双鲤，便计长竿上六鱼。",
            "此去重看黄鹤赋，所惭未识古蒙书。",
            "吟身只倚春风健，道不能颇盍不蜍。"
        ],
        "notes": "",
        "id": "4221947cfe56bf9281720041beca9de8"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "答爱吾",
        "preface": "",
        "paragraphs": [
            "无何母子靡不足，偏提进退问为谷。",
            "闲心青山双属玉，江南野水连天绿。"
        ],
        "notes": "",
        "id": "d613cea80c5c526a3fc8f1e7dfbb9c3a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "再用还答得淳",
        "preface": "",
        "paragraphs": [
            "白头复何事，又是岁寒来。",
            "方为狙谋芧，俄欣雀应梅。",
            "晨光搽户牖，春意酿盆罍。",
            "次第湖山境，烟云大划开。"
        ],
        "notes": "",
        "id": "5d793f26ad506a1075e37c6ea95833db"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "谢朱郎中",
        "preface": "",
        "paragraphs": [
            "春风六辔丝，光华塞樊川。",
            "川上此何日，所向生奇妍。",
            "金山万丈高，但见兀在前。",
            "白头分堕落，剨叫鬼擘然。",
            "青黄夺众目，不认沟中捐。",
            "冥冥亦奚能，幅之使无迁。",
            "由来造化手，一种雨露偏。",
            "赋形大块间，受气小物先。",
            "谁意王粲孙，主人亦如天。",
            "买茸绣为图，香火长结缘。"
        ],
        "notes": "",
        "id": "72784a7d94182333a4e5962f36ef94b3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "奉韵酬谢",
        "preface": "",
        "paragraphs": [
            "得失无常所未论，相辉辈行几人存。",
            "小山政自惭为弟，老瓦何期饮到孙。",
            "橘盎且还诸老乐，梅花尤是丈人尊。",
            "向谁谓我翻公案，持向风流觅一樽。"
        ],
        "notes": "",
        "id": "938b17b3626d4ef9b745dc97302632ac"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "三用韵谢士安",
        "preface": "",
        "paragraphs": [
            "清言一掬解千纷，又向名家见大君。",
            "北海无风鹏不运，南山有雨豹能文。",
            "更令此手曾扶日，未必吾冠不切云。",
            "鼻已辛酸复何事，天寒梅气只心闻。"
        ],
        "notes": "",
        "id": "642ddbb9cf09affc7b27941dbf09d42b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "酬谢谦山所寄",
        "preface": "",
        "paragraphs": [
            "老逐群儿去聚沙，不知桃子结西华。",
            "归来乡井半鬼录，依旧湖山一会家。",
            "白盖年深蜗浼浼，绿阴人静鹊槎槎。",
            "江流依旧皆明德，解见南涯媒北涯。"
        ],
        "notes": "",
        "id": "1abfbe2ebdd9c05d6c535d60bc2527fd"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "菊后",
        "preface": "",
        "paragraphs": [
            "重来风已落，寒叶集荒阶。",
            "竖子欺人老，先生笑道乖。",
            "便寻梅寄陇，无救橘逾淮。",
            "明日过法去，窊尊倒入怀。"
        ],
        "notes": "",
        "id": "52d146798eadb33c9b2f22602325c921"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "菊花盛开",
        "preface": "",
        "paragraphs": [
            "玉池吹醒芙蓉醉，回头红粉都无味。",
            "秋宫人去金钱飞，过我茅茨若相慰。",
            "起来采采为三嗅，犹是上天风露气。",
            "餐英端可拔浊俗，南山在眼令人喟。",
            "幽人所知晚节好，历历青蕊开犹未。",
            "竹叶且与时一中，梅花后生来可畏。"
        ],
        "notes": "",
        "id": "fc21b90d547f90ec1cf99eeba5fa7aff"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "夜枕",
        "preface": "",
        "paragraphs": [
            "春风陈榻下，夜月庾楼前。",
            "叠叠鸣檛落，翻翻警枕眠。",
            "祗能欹待旦，何有梦飞天。",
            "此意谁能解，如流二十年。"
        ],
        "notes": "",
        "id": "2bd35dac340f478adb1b69721b683a83"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "有遗搔痒之具曰不求人又曰婆指甲约相赋",
        "preface": "",
        "paragraphs": [
            "阿婆此指甲，昆吾国生长。",
            "当年三五时，搯花记月上。",
            "纤纤成老大，却作爬沙状。",
            "故人远持赠，慈意有著放。",
            "想翁乍得之，未悟为何贶。",
            "把玩至一再，丑妇能俱丧。",
            "信手弹三声，铮然送妍响。",
            "卯醺未全快，午偃到半饷。",
            "溽绉垢能寸，美曝背如盎。",
            "是时可柄用，于人无俯仰。",
            "名之必可言，翁亦费亭当。",
            "长吟出肺肝，闻者重惆怅。",
            "人生七尺外，凡物皆是长。",
            "维此金石交，百年相倚仗。",
            "痴儿麻姑爪，忍痛不忍痒。"
        ],
        "notes": "",
        "id": "1e49f7b181c6a9b0c7b25107a7bbca37"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "紫霞宫听南风操",
        "preface": "",
        "paragraphs": [
            "促丝历历行泛声，紫霞仙翁之为琴。",
            "新声不合天地意，要写虞氏吾民心。",
            "嗟乎二十六字中真趣，久矣南风吹散去。",
            "却令紫霞宫里翁，弹到今人未弹处。"
        ],
        "notes": "",
        "id": "09a64dbfcd6e798c221dc65efb61980b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "岁晚樊口解舟",
        "preface": "",
        "paragraphs": [
            "武昌夏口之山川，天寒不见吹箫船。",
            "短蓬推枕酒半醒，斑斑雨里茸茸烟。",
            "沙头白鸟闭目立，上下掠火交乌鸢。",
            "修蛇赴壑了弗顾，苟且一白春风前。",
            "我亦长吟上汉水，夜来参到梅花禅。",
            "一枝似铁忍寒冷，一枝如玉生温妍。",
            "老人无以饯岁事，只掉此舌为辰筵。",
            "江湖落魄又五年。"
        ],
        "notes": "",
        "id": "10f6311c67a8247c22cd5ccaec07e2a1"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "解舟下石柜",
        "preface": "",
        "paragraphs": [
            "枫兰行楚水，标柱压蛮烟。",
            "香火崇双庙，茅茨入半川。",
            "故人及涯返，去路与天连。",
            "鹿鹿皆前分，悠悠又一年。"
        ],
        "notes": "",
        "id": "3ffa36483556998db8fd82e796efcaa5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "惠白团扇",
        "preface": "",
        "paragraphs": [
            "藤经剡雪通姿晢，筠度湘秋刮骨清。",
            "两洁不容尘有污，一圆还与世无争。",
            "生来肖貌难为遁，老去挥毫岂足名。",
            "林下好风差自快，忍歌桃叶若为情。"
        ],
        "notes": "",
        "id": "f1f7de51bbc4c3706a7c13d159bd9b2c"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "游桃川宫",
        "preface": "",
        "paragraphs": [
            "瞿老亭存树插天，靖风扶醉坐云颠。",
            "黔中历历何千状，晋后纷纷又几年。",
            "扣木不知渠是圣，入桃亦认我为仙。",
            "山林摇落秋声起，两袂清寒一冁然。"
        ],
        "notes": "",
        "id": "4125c1d6937ed4e5de5c00aebf4c87d6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "太白祠",
        "preface": "",
        "paragraphs": [
            "翰林昭代世之雄，何止将军走下风。",
            "吟墨淋漓三极浃，酒杯倾倒五湖空。",
            "可怜墓草离离碧，不似袍花袅袅红。",
            "端的骑鲸何许去，娥眉亭上问渔翁。"
        ],
        "notes": "",
        "id": "53c06665e3b885878504df0a9e9da60a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "辛未寇莱公祠",
        "preface": "",
        "paragraphs": [
            "脱去朝衣出禁天，武陵山色识瓢仙。",
            "匆匆岁月十数字，黯黯风烟二百年。",
            "自古难全唯晚节，至今犹洌是寒泉。",
            "几人拭目宣公笔，惆怅春秋法凛然。"
        ],
        "notes": "",
        "id": "081d5a3bcddf6874ffbb81fb054065c3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "南康",
        "preface": "",
        "paragraphs": [
            "彭泽鳞鳞水，匡庐漠漠烟。",
            "朝昏鱼作市，伏腊蚌为田。",
            "不共刘伶酒，惟同范蠡船。",
            "膊山千八百，恨未脱珉镌。"
        ],
        "notes": "",
        "id": "0a35b3b6186a570b2c93d9014610cace"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "道间语  其一",
        "preface": "",
        "paragraphs": [
            "往往骑馿走一遭，江南何处识田毛。",
            "几人叹息秋风里，要到天河手不高。"
        ],
        "notes": "",
        "id": "5dfb92dcd70e62cd44285e7d34f56d0e"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "道间语  其二",
        "preface": "",
        "paragraphs": [
            "蹋破鸡头要作家，豚蹄不直谓污邪。",
            "火轮杀尽人间物，输乞淮南觳𧥆车。"
        ],
        "notes": "",
        "id": "0c9408ae56bcd9f75b337826a6fcc624"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "吴城山用东坡韵",
        "preface": "",
        "paragraphs": [
            "半篙水映四垂山，不见年时白雨船。",
            "自恨阑干搔短发，斜飞一鸟远粘天。"
        ],
        "notes": "",
        "id": "575f2e3d7933d7877e5ce757ee806dbd"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "一笑归来百事疏，溪山随意葺吾庐。",
            "有时临水亦清矣，无事听禽皆起予。",
            "但喜达人谋熟醉，不知论者谓因余。",
            "马蹄未踏门前路，也怕先生废看书。"
        ],
        "notes": "",
        "id": "23ab7db888f67bfe9b202e4a69d94469"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "下青峰",
        "preface": "",
        "paragraphs": [
            "仆仆淮头路，一年西复东。",
            "春风前赤壁，冬日下青峰。",
            "括揭叫天曙，蒹葭行梦中。",
            "君无矜矍铄，我政媿龙钟。"
        ],
        "notes": "",
        "id": "16169bb8168730324a15d0d9bef8f4f6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "赤壁矶",
        "preface": "",
        "paragraphs": [
            "秋清亦足发，弄水俯晴川。",
            "顾影非坡月，昂首是梵天。",
            "人才三国后，边信十年前。",
            "吹笛归樊口，芦花落满船。"
        ],
        "notes": "",
        "id": "11306cf504d28b462086ada4bc29810f"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "江涨和韵",
        "preface": "",
        "paragraphs": [
            "浦溆蛟龙穴，波澜风雨声。",
            "天如粘梦泽，江似覆湓城。",
            "此地居三孝，何人汩五行。",
            "囊中无白璧，不得用吾情。"
        ],
        "notes": "",
        "id": "ef6e47fd315d0a03bda9aa7a9949d162"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "江汉",
        "preface": "",
        "paragraphs": [
            "桃花门外三月头，有美人兮眇中洲。",
            "泛呼木兰寂无语，举手相招老白鸥。",
            "白鸥见人头上笠，洒洒西江雨痕湿。",
            "足知心事两相忘，翻然飞出青苹立。",
            "日斜何许一笛愁，西州回首望东州。",
            "春风吹水柳花落，不见鹤归江上楼。",
            "楼前青青草尺许，中有能言两鹦鹉。",
            "声声浑不说他人，祗谓祢衡骂黄祖。"
        ],
        "notes": "",
        "id": "42c8246add72085c0053b7a16bcda7b1"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "八月初四夜池上",
        "preface": "",
        "paragraphs": [
            "池南夜观天，斗柄长离离。",
            "其间第四星，此点光犹痴。",
            "流空万萤火，照我双鬓丝。",
            "相待沧海月，坐到三更时。",
            "须臾众色尽，造化一事奇。",
            "手中公瑾扇，皎然相发挥。",
            "风翻头上巾，舞过池影西。",
            "惟有鸡冠两树花，一笑如受缠头归。"
        ],
        "notes": "",
        "id": "1b379e2f3a70d58ba115959ec7ff1b7b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其一",
        "preface": "",
        "paragraphs": [
            "重台栀子玉攒花，初夏湖山一供嘉。",
            "三嗅馨香几欲泣，年时曾食故侯瓜。"
        ],
        "notes": "",
        "id": "13f967802ded4c3acbf4b04df8e3084d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其二",
        "preface": "",
        "paragraphs": [
            "今朝二供亦相宜，眼底忘忧粲是诗。",
            "有恨春风不相待，山林著在日长时。"
        ],
        "notes": "",
        "id": "b752299c867825784668feaf4ab5cfa3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其三",
        "preface": "",
        "paragraphs": [
            "三供飞来个白鸥，炯然点破一池幽。",
            "午阴小扇人回首，何许白苹江上愁。"
        ],
        "notes": "",
        "id": "594b3fc2e3ab2058e45724ecc9d214b3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其四",
        "preface": "",
        "paragraphs": [
            "山灵浑不倦差排，四供相随好雨来。",
            "花木成行新膏沐，麻鞋更上一层台。"
        ],
        "notes": "",
        "id": "e0db7d9fcd10c00bb8bddd362d4d9301"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其五",
        "preface": "",
        "paragraphs": [
            "五供翛然可是鲜，一生只抱石头眠。",
            "死应不恨为冯剑，夏日攸山二十年。"
        ],
        "notes": "",
        "id": "79e34a8d5b947b88894b0697fbbaadba"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "初夏湖山  其六",
        "preface": "",
        "paragraphs": [
            "六供菖阳气味真，还教绳墨百年身。",
            "幅巾清脱山风外，都等离骚说众人。"
        ],
        "notes": "",
        "id": "55d29bdc2291ca0551efc12d036aa1e5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "夏日鹄山",
        "preface": "",
        "paragraphs": [
            "合昏枝上数花白，领略山中每日看。",
            "阅历春风人眼恕，相传此法度荒寒。"
        ],
        "notes": "",
        "id": "f913b14622cd40a0dfadffa58f07b946"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小园桃熟",
        "preface": "",
        "paragraphs": [
            "老子庐东信手栽，今经乱后实累累。",
            "天风暗拽云裳褪，晓日浓潮酒脸回。",
            "向上可怜无佞处，从旁只恐有偷来。",
            "清晨笑摘枝头熟，且献千年王母杯。"
        ],
        "notes": "",
        "id": "aa496a56e05ffd1c0c98c03e0257f6b5"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "鸡冠花  其一",
        "preface": "",
        "paragraphs": [
            "墙东鸡冠树，倾艳为高红。",
            "旁出数十枝，犹欲助其雄。",
            "赪容夺朝日，桀气矜晚风。",
            "俨如鬭胜归，欢昂出筠笼。"
        ],
        "notes": "",
        "id": "74b1cebb1eaef4b134ff1a6d633a7778"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "鸡冠花  其二",
        "preface": "",
        "paragraphs": [
            "众卉在篱下，惆怅秋光同。",
            "老农面寸垢，满口封培功。",
            "吾亦事吾事，买菊浇寒筒。"
        ],
        "notes": "",
        "id": "8c0f0731ed831e9e941d94ff6bc4a1a7"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "对木犀",
        "preface": "",
        "paragraphs": [
            "楚山秋色半凄凉，谁与炊成万粟黄。",
            "明月尚在天上本，西风未了世间香。",
            "猝然甚有惭羊脾，老矣何曾识蟹肠。",
            "若得一株红照几，白头今夕醉柴桑。"
        ],
        "notes": "",
        "id": "3491af1a4b96c78a07bd1c612825e3ba"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "雨后见酴醾",
        "preface": "",
        "paragraphs": [
            "夜来一过雨，万红不留迹。",
            "草木是寻常，奈何春失色。",
            "园林肯忍耻，人眼看不得。",
            "向来倾艳时，天女几夺织。",
            "今朝有差事，泥土蒙文饰。",
            "素花最后出，到骨是一白。",
            "东官赏其韵，居然班十客。",
            "著处合摇台，残垣不三尺。",
            "故家美风味，可怜六月息。",
            "相逢各默然，笑口不得擘。",
            "造化则剧耳，风簷重嗟惜。"
        ],
        "notes": "",
        "id": "f833938cb3b695b3d2a5a38aae817f86"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "朝阳前对红蓼",
        "preface": "",
        "paragraphs": [
            "不更江上伴渔翁，独特移根一亩宫。",
            "人见空空当北面，谁知节节受西风。",
            "云衣不使通身绿，露惨能令满意红。",
            "却笑曾看齐物论，夜来灯火事匆匆。"
        ],
        "notes": "",
        "id": "d4c6729f216688afa8b8590a8c51510b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "正月旦小斋观梅",
        "preface": "",
        "paragraphs": [
            "粗桃俗李要风光，番雨危君白玉堂。",
            "回首南枝春梦断，芳心犹忆古含章。"
        ],
        "notes": "",
        "id": "5c49b5a9cb6a99bd889144924314ee65"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "苦雨过玄妙池观莲",
        "preface": "",
        "paragraphs": [
            "门外似攻蠹，几间如绝机。",
            "飙车何处去，汗马是谁归。",
            "此日炎炎极，吾身往往非。",
            "有时同白羽，无语立红衣。"
        ],
        "notes": "",
        "id": "0a3e3b0fdeedaeb3cb88865fba3ea700"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "解苍然亭",
        "preface": "",
        "paragraphs": [
            "苍然亭下櫂歌声，十里重湖第一程。",
            "岂要老来游汗漫，试扶孙去看升平。",
            "晴空云退青山朗，晚渚风生白鸟轻。",
            "历□旧游班目睫，日呼颖辈识经行。"
        ],
        "notes": "",
        "id": "284c74d125aabf8fdd7a52c07bd9319f"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "十三日归天光云影堂",
        "preface": "",
        "paragraphs": [
            "因缘十日坐无哗，吹尽蒲香更结跏。",
            "几上玉鸲犹刮目，阶前金凤已衔花。",
            "且将柳浪还摩诘，莫去麻丘说子嗟。",
            "满袂木阴清似水，时看跳处是虾蟆。"
        ],
        "notes": "",
        "id": "2aeea083289c487e8c012059449f46af"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "西山九曲亭",
        "preface": "",
        "paragraphs": [
            "一藜屈折入高秋，惆怅天门万里头。",
            "世路转看无直处，黄州以后有儋州。"
        ],
        "notes": "",
        "id": "518be98d69f774c49cdda01e42e7eb67"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "合江亭",
        "preface": "",
        "paragraphs": [
            "踏到城隅路尽头，烝湘两水忽交流。",
            "炉薰不断征蛮祀，碣墨空遗责楚羞。",
            "石鼓无声山落木，朱陵未觉月生洲。",
            "冷吟绿净不得句，手搅天风更上楼。"
        ],
        "notes": "",
        "id": "43e9ed3cf21c848b4bcdccdb1dd33094"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "梅溪徙居吾乡北山下  其一",
        "preface": "",
        "paragraphs": [
            "乾坤如此我，牢落百深杯。",
            "腰有难相折，头无可以擡。",
            "南村元亮往，西瀼少陵来。",
            "书了深衣带，千金末矣哉。"
        ],
        "notes": "",
        "id": "223828ba9fbe04ad4f6a0b0144e3cef2"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "梅溪徙居吾乡北山下  其二",
        "preface": "",
        "paragraphs": [
            "故人为籴罢，薄日杖藜明。",
            "天外飞鸿影，山中落木声。",
            "一枝栖月静，万事付云轻。",
            "只指梅花畔，留桥略彴行。"
        ],
        "notes": "",
        "id": "fe764f42b4cd29829f4193f6a9de1f05"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "梅溪徙居吾乡北山下  其三",
        "preface": "",
        "paragraphs": [
            "午夜贪泥饮，深村认路归。",
            "千岐纷莫辨，一隙炯相辉。",
            "秋日无莼美，春风有蕨薇。",
            "人生皆寓尔，惟勿此心违。"
        ],
        "notes": "",
        "id": "3a1a3f32543ac653b483cdf34b143003"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "山阁",
        "preface": "",
        "paragraphs": [
            "绛甲至今寻四百，东风吹酒楚天涯。",
            "有时咄咄口三唾，无事由由手一叉。",
            "不怨雨声聋客耳，只愁春思乱杨花。",
            "弄乌此日人何往，自倚小楼娱晚霞。"
        ],
        "notes": "",
        "id": "94a3bc0a39352edd11df7defe24a667a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "歜节南司洲驿",
        "preface": "",
        "paragraphs": [
            "年年漂泊得康强，美景良辰每不忘。",
            "千丈木兰从梦见，一瓢菖歜在淮香。",
            "人生慷慨黄金短，天下升平白发长。",
            "回首石桥正惆怅，小儿满口日凉凉。"
        ],
        "notes": "",
        "id": "98e58bee2501621d128a82de0ce184fe"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "果泉来馆中",
        "preface": "",
        "paragraphs": [
            "渤海刀将卖，延陵剑又来。",
            "未莎霜后鞠，已蘤腊前梅。",
            "有客吟今雨，何人爱古罍。",
            "长裾青剡剡，不但旅颜开。"
        ],
        "notes": "",
        "id": "5d8bd706900c5f0349e43c6fc8e86caf"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "刘元翁为索赋鞠逸  其一",
        "preface": "",
        "paragraphs": [
            "回首桃花只俗休，还君本色一篱秋。",
            "小儿德祖渠何见，不认杨梅个话头。"
        ],
        "notes": "",
        "id": "0840b293d66865b60cf3d107ee06e216"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "刘元翁为索赋鞠逸  其二",
        "preface": "",
        "paragraphs": [
            "与花丛薄且媻娑，早晚风霜亦奈何。",
            "欲待太平求不死，南阳水胜上池多。"
        ],
        "notes": "",
        "id": "6c8dfb556bf0fd0827f5473f90a5be90"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "春日武昌南楼",
        "preface": "",
        "paragraphs": [
            "客上高楼春已非，山花无语野禽啼。",
            "未论老子从前事，且看涪翁以后题。",
            "汴水悠悠云尽处，襄州漠漠月明西。",
            "登临岂是为行乐，试倚长风听鼓鼙。"
        ],
        "notes": "",
        "id": "d8167103ac326c866ff197c3afcaa029"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "刘元翁索赋雩都孙氏梅轩",
        "preface": "",
        "paragraphs": [
            "冰天叫镝交西湖，断桥鹤去迷烟芜。",
            "清时水月日入弄，欷歔三十余年无。",
            "秋声一夜生寥廓，晨门喜堕云中啄。",
            "江南所少非秀才，谁信泰山今不索。",
            "庭前皴树占百弓，相与岁寒为春风。",
            "嚼烂楚人二十五，对花一笑千愁空。",
            "世间佳境本有数，更有玉堂在何处。",
            "大庾曾长老瞒欺，旁皇不敢窥门户。",
            "主人轩上即送申，飞香射影到幅巾。",
            "雪龙背上暗摸索，何如满身也带梨花树下云。"
        ],
        "notes": "",
        "id": "3112ab23b18e0afe42065f0b36bd10ee"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "书萍实旅舍",
        "preface": "",
        "paragraphs": [
            "身谋落落屠羊说，心事冥冥司马炎。",
            "告诉春风无一语，江南陌上雨廉纤。"
        ],
        "notes": "",
        "id": "88ac40ee9e25c95271547693facbd7a6"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄题西昌严后山三教堂",
        "preface": "",
        "paragraphs": [
            "高风吹断溪桥笑，几个庐山昏又晓。",
            "新开图画白鸥江，螭吻摇鬐到云表。",
            "长廊昼永茶烟青，参禅问道谈诗声。",
            "苍头卓午汗交面，烹葵菹韭炊香粳。",
            "中有轩轩秀眉宇，春日蓝田初过雨。",
            "一幅纱巾三士衣，俨然方外家人主。",
            "吾闻曾有奇鸢肩，亦闻曾有惊弥天。",
            "又曾有与花三朵，聊复尔耳能千年。",
            "谁信沙门头有发，谁信道士喉无结。",
            "饭盂朝贮五山云，酒壶夕注沧海月。",
            "此月濯濯乎初明，此云冉冉乎方生。",
            "仓之无穷饮无竭，冁声大笑东风行。"
        ],
        "notes": "",
        "id": "c64997319180176ccd36b54be1eba545"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "题钟氏深秀楼",
        "preface": "",
        "paragraphs": [
            "空同之顶穹云生，吹著宝石最上层。",
            "俨骖太白跨坤立，雄雄空半危青撑。",
            "高人飞楼浮缥纱，满眼清寒生窈窕。",
            "苍烟白鸟出没间，几莟芙蓉秋汉晓。",
            "黄尘如雾交四陲，乃独脱此一揽奇。",
            "天风午夜啸歌歇，教人暗取寒竽吹。",
            "一吹吹作终南皱，濯濯春阳染曾透。",
            "再吹吹作琅邪图，鬰鬰林壑描新就。",
            "何当祗著大口吞，清晨燕以先生盘。",
            "次第高舂出海门，坐我茅屋东偏看。"
        ],
        "notes": "",
        "id": "c19707e82a31ba84e4a229a4685424f4"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "庚午蛾眉亭  其一",
        "preface": "",
        "paragraphs": [
            "漠漠西淮云散，滔滔东海潮归。",
            "鸥鸟飞来石壁，柳花扑上人衣。"
        ],
        "notes": "",
        "id": "6a4cbe5ac3678c2e6d6f62830b231f31"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "庚午蛾眉亭  其二",
        "preface": "",
        "paragraphs": [
            "月明宫袍窅窅，新沙钓艇浟浟。",
            "犀口不能一语，蛾眉只管千愁。"
        ],
        "notes": "",
        "id": "69a72c45c9fba3d6314dc1c747a2bb17"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "由新田归故家",
        "preface": "",
        "paragraphs": [
            "七月景炎炎，金神令初驰。",
            "辰哨掩村墟，挈家向山薇。",
            "左手掖慈母，右手招妻儿。",
            "小人俱世役，谁能抱朝饥。",
            "举头赤日高，茧足荒山垂。",
            "慰老忽喘息，抚婴母啼悲。",
            "吞声各偷生，莫问厉阶谁。",
            "纷纷事轻逞，枭獍忍若为。",
            "性命不直土，杀戮以当戏。",
            "鬼妾充所欢，皇颜色戚怡。",
            "恢恢不罩渠，何辜及林池。",
            "今经用戏地，满目腥风吹。",
            "少陵归草堂，曾叱群小非。",
            "嗟哉夫何言，收拾聊此归。",
            "此归实天幸，团栾如去时。",
            "墙西老桂色，屋南佳鞠姿。",
            "一笑浑未忘，主人旧须眉。",
            "东巷去问安，茗椀重酒巵。",
            "北邻了残获，戒妇中宵炊。",
            "穹昊由此正，礼乐傥可期。",
            "悠悠风尘中，宁不剩四支。",
            "未识衣裳化，何年及茅茨。",
            "昕昏有为命，啜水当如饴。"
        ],
        "notes": "",
        "id": "e2edd5755542587bc46f4b28458f902a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小斋睡起",
        "preface": "",
        "paragraphs": [
            "受用本分内，三间老茅斋。",
            "岂无日如火，但有书能埋。",
            "开门乌桕影，盎水泼入怀。",
            "所期健拄杖，而相软麻鞋。",
            "旧雨来人处，青苔生土阶。"
        ],
        "notes": "",
        "id": "4ddbce8a0412f55a4fca1fdc13cf9e9e"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "过玉山庄居",
        "preface": "",
        "paragraphs": [
            "樵路交行石，人家半住云。",
            "向来披野服，曾到醉山樽。",
            "虎迹沿坡见，鸡啼隔树闻。",
            "白头离乱日，只认是桃源。"
        ],
        "notes": "",
        "id": "4585ab7564d741cd8fbc8e4348649d87"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "登岳阳楼  其一",
        "preface": "",
        "paragraphs": [
            "临风把酒此何时，白首登临亦暮迟。",
            "一片湖光寒日里，品题都是北来诗。"
        ],
        "notes": "",
        "id": "a22db4bba174c662b7ac3088e00ef11b"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "登岳阳楼  其二",
        "preface": "",
        "paragraphs": [
            "冻云吹尽楚天宽，鸿去冥冥叫不还。",
            "饶得两翁文墨在，至今楼上伴君山。"
        ],
        "notes": "",
        "id": "97eb4d2f1d0275c19a4b94e4fb32e5f3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "登岳阳楼  其三",
        "preface": "",
        "paragraphs": [
            "坐拥湖山把一麾，当年吏部只吟诗。",
            "平章功业如今许，弃了吟诗选得碑。"
        ],
        "notes": "",
        "id": "745a8a1fb6efba3d8c02c4c03167e596"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "登白帝城楼",
        "preface": "",
        "paragraphs": [
            "春取花归去，纷纷擘柳绵。",
            "千年汉城郭，万里禹山川。",
            "西雨生新浸，东晖隔薄烟。",
            "客愁如峡草，生下楚台前。"
        ],
        "notes": "",
        "id": "24886eb490a0d81b7fe7c693d6adf0c1"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "洞庭登陆池楼",
        "preface": "",
        "paragraphs": [
            "成陆成池嘘吸间，是谁梦里得其端。",
            "茫乎世界虚空立，到此人生束缚宽。",
            "潮色龙边涂月湿，卿心雁外抱云寒。",
            "明朝又踏桃源去，所可忧兮行路难。"
        ],
        "notes": "",
        "id": "fcac209a3faddbac9339973e21e14c8d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "游青原饮息庵",
        "preface": "",
        "paragraphs": [
            "𨸒群揭秋浅，吹醉行山阿。",
            "不放菊花开，无奈秋风何。",
            "三甃函冽髓，与山为清凉。",
            "路人汗如雨，秋垄方骄阳。",
            "天雷夜劈山，暍死意犹在。",
            "平原如可作，世事松声外。"
        ],
        "notes": "",
        "id": "1e9dabce8bff66bd221ef03f628bd9f0"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "重过楚峰驿",
        "preface": "",
        "paragraphs": [
            "二月风光暖正妍，楚乡醉梦忽醒然。",
            "闲随白鸟行江上，偶为青山立槛前。",
            "花影去年曾接树，橹声何处未归船。",
            "行湘老子唤不应，愁绝一抹村南烟。"
        ],
        "notes": "",
        "id": "8eac587e75f6a59375a3647548b4af83"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "尚方崖赴刘次山馆见过",
        "preface": "",
        "paragraphs": [
            "梅阴踏雨拾落花，鸦鸦溪上来笋车。",
            "插头林隙不敢问，怕是天落山人家。",
            "入门满衣花雨湿，执手无言惟作泣。",
            "十年尘土不可诗，顶破饭颗山头笠。",
            "呼儿剪韭为杯盘，脱套一段春宵欢。",
            "连州政自厌百舌，几语换诗春风寒。",
            "如今尚父何须钓，遇是青山且吟啸。",
            "溪翁说到白发今，前度桃花也陪笑。",
            "故人不解赠马鞭，长吟相送吾庐前。",
            "丁宁传语东道主，记得石鼎新诗联。"
        ],
        "notes": "",
        "id": "3016e81ea1520db597df7323ebab52a2"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "游洪山馆",
        "preface": "",
        "paragraphs": [
            "山行成兴尽，泥饮得情亲。",
            "五月瓜盘美，殊乡雨话真。",
            "青云生此屋，白发长吾人。",
            "阑外浮图立，堂堂似上宾。"
        ],
        "notes": "",
        "id": "c13685616978b895cda5b3962c5da7f7"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "馆中写怀寄乐山琴庵",
        "preface": "",
        "paragraphs": [
            "动荡六合间，是谁行春风。",
            "万有本天分，此气何冲融。",
            "一嘘著旧树，几朵班新红。",
            "居然受巧摘，持以当晴穹。",
            "相期到烂熳，一笑成舂容。",
            "政不满金谷，何复言锦宫。",
            "未尝五日雨，人事乃尔穷。",
            "亦思发幽抱，求勿孤天工。",
            "跛履去洛阳，打拐不谓同。",
            "旦莫造化手，倘侠辟可衷。"
        ],
        "notes": "",
        "id": "02719e8a0e97b11dee7366485bd6c5b9"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "冬夜李仲玉寓所",
        "preface": "",
        "paragraphs": [
            "门关晡半掩，鸟雀远相呼。",
            "星宿生圭窦，春风在石炉。",
            "不胜亲友念，有恨岁年徂。",
            "坐久四邻静，寒灯势颇孤。"
        ],
        "notes": "",
        "id": "3ecc586f555dc12529067c5913415801"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "寄题月潭方丈",
        "preface": "",
        "paragraphs": [
            "嵩山古禅林，俯有潭一镜。",
            "中涵片月朗，了了能见性。",
            "月即是圆觉，潭即是清浄。",
            "清浄而圆觉，何以得究竟。",
            "鼻端一点白，而具法眼正。",
            "指亡轮灭没，千江烟相映。",
            "寒山叫不应，谁与足幽咏。",
            "众生在黑劫，转脚成踏暝。",
            "脱落众浊源，舞影秋夜静。"
        ],
        "notes": "",
        "id": "73d4c22869f78bdbfc15509b126150f7"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小绝句  其一",
        "preface": "",
        "paragraphs": [
            "解貂换美酒，半与美人醉。",
            "留半伴山翁，夜深谈世事。"
        ],
        "notes": "",
        "id": "d6afd5007f909e4d3c25529b9bd4be99"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小绝句  其二",
        "preface": "",
        "paragraphs": [
            "人言头上白，皆自愁中得。",
            "拍手笑沙鸥，满身都是愁。"
        ],
        "notes": "",
        "id": "55d6c3ccdcc237cd084aeda1c9083eab"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "读陈公孟等伏阙书",
        "preface": "",
        "paragraphs": [
            "世故相驱入市蓝，无情公用亦难堪。",
            "温乎此岂神人肯，群也其如祖父惭。",
            "午夜天狐摇北斗，东风雨射满江南。",
            "青山白叠仙吟处，岂不酣酣战阿三。"
        ],
        "notes": "",
        "id": "acb8a14b00bb02ea3e897897caafe50a"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "祈雨爱蒋常请求诗",
        "preface": "",
        "paragraphs": [
            "武夷老子黄弊衣，不能一煦诛虹霓。",
            "在家颠倒来说奇，出门有请持此归。",
            "龙川川上摇短藜，拦街拍手而笑之。",
            "六月扫空炎歊飞，厚地裂透毛可吹。",
            "人惟未分舂黄糜，天不下济难息机。",
            "忽忽三尺在睫目，川上万灶浓烟炊。",
            "我谷螺矣随头低，垄首日上露向晞。",
            "襦不及胫腰镰谁，杜陵一饱又可期。",
            "只管饭颗山吟诗，不然市井含哺嬉。",
            "逢人手提黑羽麾，长裾短帽秃秃髭。",
            "嘅言人命县一丝，造化如此人不知。",
            "东风排云一致词，呼来雷公只婴儿。",
            "不妨昆明数斗泥，变化斛水为三时。",
            "少为枯槁生春熙，常清真人能尔为。",
            "武夷老子黄弊衣，不能一煦诛虹霓，噫。"
        ],
        "notes": "",
        "id": "9f6ad48ec353cf12771c48d365e8b50d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "书后村诗卷",
        "preface": "",
        "paragraphs": [
            "我看后村诗，未许后生到。",
            "油然真意兴，流出好怀抱。",
            "蜂蝶林中花，牛羊原上草。",
            "孤村来午馌，小涧生新潦。",
            "扶孙行更健，阻雨归不早。",
            "买鱼船迸滩，畏虎樵争道。",
            "客多待荷花，田少种粳稻。",
            "木龙有造化，野鹤无烦恼。",
            "中秋月到笛，九日鞠上帽。",
            "东舍帘酥胸，西邻绩鬼貌。",
            "剖开床头瓮，浇沃腹中稿。",
            "对灯舞僛僛，抚几歌浩浩。",
            "明朝复何事，随意足幽讨。",
            "墙下负暄宜，腊前得白好。",
            "金穰心愿遂，木刻足迹扫。",
            "此乐政无价，吾诗尤是宝。",
            "清风百世下，持以见郊岛。",
            "持以见郊岛，岂不一绝倒。",
            "岂不一绝倒，来迎玉山老。"
        ],
        "notes": "",
        "id": "7a512332c06bb0ea8876dba71fb8c48d"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "书彭秋卷末",
        "preface": "",
        "paragraphs": [
            "雨露凄其厚地阴，千秋宰木是衣襟。",
            "君看江头寒食日，谁不邙山路上心。",
            "勿剪世无嘉树传，相寻事有后来吟。",
            "相堂翁仲曾传语，所谓天光要下临。"
        ],
        "notes": "",
        "id": "c3d592e9b7d7bf4ee06561378f1829e4"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "送周叔恭远游",
        "preface": "",
        "paragraphs": [
            "过眼不知骑马几，低头何啻问鸡三。",
            "旧游巷陌春风扫，新插田畴夏雨甘。",
            "白首学从无季子，青山招隠有淮南。",
            "人生共落三千界，未去嗔痴且去贪。"
        ],
        "notes": "",
        "id": "2185041b7d7fd797aa0ae2e98fc77537"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小轩生日  其一",
        "preface": "",
        "paragraphs": [
            "玉宇风清金茎，露爽五日新秋。",
            "正好小轩相逢，初度七十边头。"
        ],
        "notes": "",
        "id": "dc0fd2e9683f204cc16142fb7fca41f3"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "小轩生日  其二",
        "preface": "",
        "paragraphs": [
            "满前白发翛翛，抱得曾孙弄否。",
            "从此长看星明，南极人醉西楼。"
        ],
        "notes": "",
        "id": "80c5a915782a4fd0bd28b2dc905dc5ae"
    },
    {
        "author": "张埴",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夜静莫吟奇险句，恐惊明月堕波寒。"
        ],
        "notes": "",
        "id": "956d7eb0d05b1339b27f19e27f03b31a"
    }
]