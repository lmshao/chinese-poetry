[
    {
        "author": "张阁",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "长天霞散，远浦潮平，危阑注目江皋。",
            "长记年年荣遇，同是今朝。",
            "金銮两回命相，对清光、频许挥毫。",
            "雍容久，正茶杯初赐，香袖时飘。",
            "归去玉堂深夜，泥封罢，金莲一寸才烧。",
            "帝语丁宁，曾被华衮亲褒。",
            "如今谩劳梦想，叹尘踪、杳隔仙鳌。",
            "无聊意，强当歌对酒怎消。"
        ],
        "notes": "",
        "id": "fc56eb79f8e3523ef3588461c21b3021"
    }
]