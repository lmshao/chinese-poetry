[
    {
        "author": "赵汝",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "小砑红绫笺纸。",
            "一字一行春泪。",
            "封了更亲题，题了又还坼起。",
            "归未。",
            "归未。",
            "好个瘦人天气。"
        ],
        "notes": "",
        "id": "17eeffbf19b93019d7648812fc42ecce"
    },
    {
        "author": "赵汝",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "柳丝空有千万条。",
            "系不住、溪头画桡。",
            "想今宵、也对新月，过轻寒、何处小桥。",
            "玉箫台榭春多少，溜啼红、脸霞未消。",
            "怪别来、胭脂慵传，被东风、偷在杏梢。"
        ],
        "notes": "",
        "id": "acc9dbcc66309c3a760f9963cfc328b7"
    },
    {
        "author": "赵汝",
        "dynasty": "宋",
        "type": "词",
        "rhythmic": "摘红英",
        "title": "",
        "preface": "",
        "paragraphs": [
            "东风冽。",
            "红梅拆。",
            "画帘几片飞来雪。",
            "银屏悄。",
            "罗裙小。",
            "一点相思，满塘春草。",
            "空愁切。",
            "何年彻。",
            "不归也合分明说。",
            "长安道。",
            "箫声闹。",
            "去时骢马，谁家系了。"
        ],
        "notes": "",
        "id": "239535ebdbf75c6934a00336cd086f4c"
    },
    {
        "author": "赵汝",
        "dynasty": "宋",
        "type": "词",
        "rhythmic": "梅花引",
        "title": "",
        "preface": "",
        "paragraphs": [
            "对花时节不曾忺。",
            "见花残。",
            "任花残。",
            "小约帘栊，一面受春寒。",
            "题破玉笺双喜鹊，香烬冷，绕银屏，浑是山。",
            "待眠。",
            "未眠。",
            "事万千。",
            "也问天。",
            "也恨天。",
            "髻儿半偏。",
            "绣裙儿、宽了还宽。",
            "自取红毡，重坐暖金船。",
            "惟有月知君去处，今夜月，照秦楼，第几间。"
        ],
        "notes": "",
        "id": "6075d9ab413de0a10768f89fb1c8068b"
    },
    {
        "author": "赵汝",
        "dynasty": "宋",
        "type": "词",
        "rhythmic": "梦江南・忆江南",
        "title": "",
        "preface": "",
        "paragraphs": [
            "帘不卷，细雨熟樱桃。",
            "数点霁霞山又晚，一痕凉月酒初消。",
            "风紧絮花高。",
            "闲处少，磨尽少年豪。",
            "昨梦醉骑白鹿，满湖春水段家桥。",
            "濯发听吹箫。"
        ],
        "notes": "",
        "id": "18d0334a4e8a975e159b396708bc55a6"
    },
    {
        "author": "赵汝",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "著破荷衣，笑西风吹我，又落西湖。",
            "湖间旧时饮者，今与谁俱。",
            "山山映带，似携来、画卷重舒。",
            "三十里、芙蓉步障，依然红翠相扶。",
            "一目清无留处，任屋浮天上，身集空虚。",
            "残烧夕阳过雁，点点疏疏。",
            "故人老大，好襟怀、消减全无。",
            "慢赢得、秋声两耳，冷泉亭下骑驴。"
        ],
        "notes": "",
        "id": "b34e0b3de47bd6adfec7ab6b4dbef296"
    },
    {
        "author": "赵汝",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "笑摘青梅傍绮疏。",
            "数枝花影漾前除。",
            "太湖石畔看金鱼。",
            "笋指晓寒慵出袖，翠鬟春懒不成梳。",
            "为君缝狭绣罗襦。"
        ],
        "notes": "",
        "id": "6479c27f2fbfe65fc6452b2352b76344"
    },
    {
        "author": "赵汝",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "锦屏香褪。",
            "寒隐轻衫嫩。",
            "燕子护泥飞不稳。",
            "庭掩百花难认。",
            "双双绣带微风。",
            "海棠此夜帘栊。",
            "愁损一番寒食，小窗淡月残红。"
        ],
        "notes": "",
        "id": "0fb215511e1b8ac5ead8955344b3d147"
    },
    {
        "author": "赵汝",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "羞说起。",
            "嚼破白桃花蕊。",
            "人在夕阳深巷里。",
            "燕儿来也未。",
            "一样半红半紫。",
            "双凤同心结子。",
            "分在郎边郎不记。",
            "为郎今拆碎。"
        ],
        "notes": "",
        "id": "e6d7a5d8ae32ecb960d10cd0a3700acf"
    }
]