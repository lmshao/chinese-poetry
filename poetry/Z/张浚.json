[
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗二首  其一",
        "preface": "",
        "paragraphs": [
            "苍苍安可料，旧德奄重泉。",
            "痛为黎民惜，谁扶大厦颠。",
            "英风摩日月，正气返山川。",
            "丙午功勋在，丰碑万口传。"
        ],
        "notes": "",
        "id": "3c3c965c25e2f4e91d2fdb225ffa91d1"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "李伯纪丞相挽诗二首  其二",
        "preface": "",
        "paragraphs": [
            "十相从明主，唯公望最隆。",
            "召周虽异迹，李郭本心同。",
            "未遇升天药，空余济世功。",
            "薰风歌吹咽，泪尽古城东。"
        ],
        "notes": "",
        "id": "c0235c8ba4c825715809c43e2a2b0b0d"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "赠罗赤脚",
        "preface": "",
        "paragraphs": [
            "学道由来不记年，啸歌风月在前缘。",
            "身心已到无尘处，疑是人间自在仙。"
        ],
        "notes": "",
        "id": "0779ad87f2c01c0562af772446a0bc99"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "群凶用事人心去，大义重新天意回。",
            "解使中原无左衽，斯文千古未尘埃。"
        ],
        "notes": "",
        "id": "abed4c0ac9b185925680cbbe4b733dcc"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "朝阳岩",
        "preface": "",
        "paragraphs": [
            "已觉云天阔，风声四面凉。",
            "路幽迟晚日，岩古浥流香。",
            "客舍长年静，渔舟底事忙。",
            "相逢贤太守，不用管弦将。"
        ],
        "notes": "",
        "id": "d08ec7150fdd9e952e155b8a344c819a"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "登道观",
        "preface": "",
        "paragraphs": [
            "苍髯野褐予甚古，萝月桂风谁为贫。",
            "当户蛟龙森汉柏，隔江鸡犬隠秦人。",
            "好山如画能留客，宝鼎藏丹不计春。",
            "更上高亭问玄鹤，莫教诗眼有纤尘。"
        ],
        "notes": "",
        "id": "38bdef5b4bd70638c70a352c3f54dfda"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "三相当年镇庙堂，江山草木亦增光。",
            "一时主宰权衡重，千古人间姓字香。"
        ],
        "notes": "",
        "id": "9ab851109e2646d68ce1a464e897355b"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "赞喻弥陀掩遗骸",
        "preface": "",
        "paragraphs": [
            "刀兵劫海苦漫漫，原野遗骸葬若干。",
            "尽大地人须荐取，眼睛突出髑髅寒。"
        ],
        "notes": "",
        "id": "ff5359ff1b485f14743340e399ffe96a"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "教外单传佛祖机，本来无悟亦无迷。",
            "浮云散尽青天在，日出东方夜落西。"
        ],
        "notes": "",
        "id": "c98c87066b969cf6824b41b1f8802eb7"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "过严子陵钓台二首  其一",
        "preface": "",
        "paragraphs": [
            "古木笼烟半锁空，高台隠隠翠微中。",
            "身安不羡三公贵，宁与渔樵卒岁同。"
        ],
        "notes": "",
        "id": "bf1b044bc625205a99d51c88aa11b82b"
    },
    {
        "author": "张浚",
        "dynasty": "宋",
        "type": "诗",
        "rhythmic": "",
        "title": "过严子陵钓台二首  其二",
        "preface": "",
        "paragraphs": [
            "中兴自是还明主，访旧胡为属老臣。",
            "从古风云由际会，归欤聊复养吾真。"
        ],
        "notes": "",
        "id": "bfd188c7f7ee63e2b48e6450b776e8b5"
    }
]