[
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "杂曲歌辞 古离别",
        "preface": "",
        "paragraphs": [
            "离别无远近，事欢情亦悲。",
            "不闻车轮声，后会将何时。",
            "去日忘寄书，来日乖前期。",
            "纵知明当还，一夕千万思。"
        ],
        "notes": "",
        "id": "f7deec9caeb62c1a7c0b1c8c876d5e40"
    },
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "富贵多胜事，贪贱无良图。",
            "上德兼济心，中才不如愚。",
            "商者多巧智，农者争膏腴。",
            "儒生未遇时，衣食不自如。",
            "久与故交别，他荣我穷居。",
            "到门懒入门，何况千里余。",
            "君子有褊性，矧乃寻常徒。",
            "行行任天地，无为强亲疎。"
        ],
        "notes": "",
        "id": "a45d667ea168c206b53f5ffc664a0e8e"
    },
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "神仙",
        "preface": "",
        "paragraphs": [
            "神仙可学无，百岁名大约。",
            "天地何苍茫，人间半哀乐。",
            "浮生亮多惑，善事翻为恶。",
            "争先等驰驱，中路苦瘦弱。",
            "长老思养寿，后生笑寂寞。",
            "五谷非长年，四气乃灵药。",
            "列子何必待，吾心满寥廓。"
        ],
        "notes": "",
        "id": "7fde9c7911f79e68d47bd0d33763fa37"
    },
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "北游还酬孟云卿",
        "preface": "",
        "paragraphs": [
            "忽忽忘前事，志愿能相乖。",
            "衣马久羸弊，谁信文与才。",
            "善道居贫贱，洁服蒙尘埃。",
            "行行无定心，𡒄坎难归来。",
            "慈母忧疾疹，至家念栖哀。",
            "与君宿姻亲，深见中外怀。",
            "俟余惜时节，伥望临高台。"
        ],
        "notes": "",
        "id": "c4ea69029aa37d7ddcdc4ddbb319a1c0"
    },
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "别离无远近，事欢情亦悲。",
            "不闻车轮声，后会将何时。",
            "去日忘寄书，来日乖前期。",
            "纵知明当返，一息千万思。"
        ],
        "notes": "",
        "id": "c28058d75dcd498e508dc9bc69b8ade6"
    },
    {
        "author": "张彪",
        "dynasty": "唐",
        "type": "诗",
        "rhythmic": "",
        "title": "勅移橘栽",
        "preface": "",
        "paragraphs": [
            "南橘北为枳，古来岂虚言。",
            "徙植期不变，阴阳感君恩。",
            "枝条皆宛然，本土封其根。",
            "及时望栽种，万里绕花园。",
            "滋味岂圣心，实以忧黎元。",
            "暂劳致力重，永感贡献烦。",
            "是嗟草木类，禀异于乾坤。",
            "愿为王母桃，千岁奉至尊。"
        ],
        "notes": "",
        "id": "a76b92df79f32b43ab01cc55212e427e"
    }
]