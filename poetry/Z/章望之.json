[
    {
        "author": "章望之",
        "dynasty": "宋",
        "type": "诗",
        "rhythmic": "",
        "title": "夏昼",
        "preface": "",
        "paragraphs": [
            "一日常百刻，转若车轮忙。",
            "千日十万刻，百年能几长。",
            "达人齐古今，一生甚微茫。",
            "夏日岂为永，而足以较量。",
            "人世不足惜，行善乃自彰。",
            "无及闲暇时，般乐为淫荒。",
            "夷齐饿人者，颜闵非公王。",
            "其人品孰亚，周氏与虞唐。",
            "亦用仁义积，岂今身未亡。",
            "富贵无可恃，莫与公道强。",
            "夜思昼以力，四序皆流光。",
            "示君夏昼诵，惕惕其自伤。"
        ],
        "notes": "",
        "id": "abf4b13f4c122b675bed91f3cf7e7848"
    },
    {
        "author": "章望之",
        "dynasty": "宋",
        "type": "诗",
        "rhythmic": "",
        "title": "和陈述古仙居岩老堂诗",
        "preface": "",
        "paragraphs": [
            "岩前未老客，期在老樵渔。",
            "抚俗多闲暇，开轩适起居。",
            "读诗明治乱，学易体盈虚。",
            "频许相从否，吾将当故庐。"
        ],
        "notes": "",
        "id": "8bfd2795f0e2315e4d07d912b739261b"
    },
    {
        "author": "章望之",
        "dynasty": "宋",
        "type": "诗",
        "rhythmic": "",
        "title": "一人泉",
        "preface": "",
        "paragraphs": [
            "一人泉在此山颠，万人可饮闻旧言。",
            "顾我无人试此水，盛夏独饮南风前。"
        ],
        "notes": "",
        "id": "bcfa8c7912fad97c55cffe2679743c63"
    },
    {
        "author": "章望之",
        "dynasty": "宋",
        "type": "诗",
        "rhythmic": "",
        "title": "明智寺",
        "preface": "",
        "paragraphs": [
            "重复青山里，双峰锁寺门。",
            "楼耸排云阁，松盘过路根。"
        ],
        "notes": "",
        "id": "e76d4e6bc54165277b8242155f27ecf8"
    },
    {
        "author": "章望之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "是水为佳境，中城枕碧湖。",
            "楼台万室近，物象几州无。"
        ],
        "notes": "",
        "id": "94a18bcc19299b41a418f35aadbe0158"
    }
]