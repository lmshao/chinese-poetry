[
    {
        "author": "哀长吉",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "自从佳偶共黄姑。",
            "几见设门弧。",
            "方喜阶庭联玉，又闻老蚌生珠。",
            "一门三秀，贾家虎子，薛氏鸾雏。",
            "从此公侯衮衮，看看百子成图。"
        ],
        "notes": "",
        "id": "e19fe88aecf547b7a08bd1a2da610728"
    },
    {
        "author": "哀长吉",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "紫陌风光好，绣阁绮罗香。",
            "相将人月圆夜，早庆贺新郎。",
            "先自少年心意，为惜殢人娇态，久俟愿成双。",
            "此夕于飞乐，共学燕归梁。",
            "索酒子，迎仙客，醉红妆。",
            "诉衷情处，些儿好语意难忘。",
            "但愿千秋岁里，结取万年欢会，恩爱应天长。",
            "行喜长春宅，兰玉满庭芳。"
        ],
        "notes": "",
        "id": "a6df0e3d5e433e5750411d192610ac0e"
    },
    {
        "author": "哀长吉",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "小春天未雪。",
            "见两蕊三花，放梅时节。",
            "昴宿孕人杰。",
            "对梅花雪片，平分风月。",
            "冰清玉洁。",
            "天赋与、仙风道骨。",
            "更等闲、来访刘仙，觅取秘传真诀。",
            "闻说。",
            "辉联台宿，瑞应文昌，世承阀阅。",
            "相门事业。",
            "有祖父、旧风烈。",
            "管泥封飞下，沙堤归来，光复青毡旧物。",
            "庆家传、八叶联芳，又添一叶。"
        ],
        "notes": "",
        "id": "45b9b86a261ed1c8e5d6a7497c15d704"
    },
    {
        "author": "哀长吉",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "天基佳节后。",
            "又诗咏嵩生，贤歌天佑。",
            "千龄运非偶。",
            "庆一堂风虎，云龙感召，相门华胄。",
            "盛少屈、一钱太守。",
            "听吏歌、一迳棠阴，民颂两岐麦秀。",
            "知否。",
            "海峰天柱，道骨仙风，总天所授。",
            "席虚机右。",
            "金瓯下，署名久。",
            "伫泥封飞下，沙堤归去，指日家声复旧。",
            "年年献、金鉴千秋，玉卮万寿。"
        ],
        "notes": "",
        "id": "edb2c50d51fa65c21b2c7228f5a871c0"
    },
    {
        "author": "哀长吉",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "百和香凝宝络，长生酒满金尊。",
            "葱葱佳气霭庭萱。",
            "同把椿龄祝愿。",
            "玉树已生谢砌，孙枝复长于门。",
            "伫看百子共千孙。",
            "此去公侯衮衮。"
        ],
        "notes": "",
        "id": "d2b5954cb6b62bfb969f214647e19160"
    },
    {
        "author": "哀长吉",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "青鸾海上传芳信。",
            "蓝田路入仙境。",
            "万卷书传，六奇计运，冰玉炯然清润。",
            "帷褰凤锦。",
            "□镜启鸾台，烟横鸳枕。",
            "一笑相迎，一双两好恰厮称。",
            "风流人在仙隐。",
            "更一县、陶柳春近。",
            "梦想金桃，宴分玉果，指日送尝汤饼。",
            "枌榆接畛。",
            "管此去亲盟，镇长交聘。",
            "自古朱陈，一村惟两姓。"
        ],
        "notes": "",
        "id": "ec7bf3693634624dbfd9ec56d8d17daa"
    }
]