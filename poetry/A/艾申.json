[
    {
        "author": "艾申",
        "dynasty": "宋",
        "type": "诗",
        "rhythmic": "",
        "title": "疎山",
        "preface": "",
        "paragraphs": [
            "夹道苍松六月寒，尘埃只隔白云闲。",
            "重游恰是十年后，往事空惊一梦间。",
            "杰阁漫夸新卜筑，危亭不似旧跻攀。",
            "凭谁说与矮师叔，投老求分一半山。"
        ],
        "notes": "",
        "id": "34ae67e7795a4a5a9ec8013854c7cd82"
    },
    {
        "author": "艾申",
        "dynasty": "宋",
        "type": "诗",
        "rhythmic": "",
        "title": "石茝",
        "preface": "",
        "paragraphs": [
            "突兀倚苍穹，谁云巧妙工。",
            "滴□岩已竭，神运□常空。",
            "人入嵌□里，春归秋□中。",
            "□翁何处在，孤塔凛高风。"
        ],
        "notes": "",
        "id": "8ee9bc76f552ed090de2c27526737d23"
    },
    {
        "author": "艾申",
        "dynasty": "宋",
        "type": "诗",
        "rhythmic": "",
        "title": "白土寺",
        "preface": "",
        "paragraphs": [
            "正尔炎官火伞张，幅巾来此坐僧房。",
            "个中岂是全无暑，毕竟心清身自凉。"
        ],
        "notes": "",
        "id": "6d1c7b137639d4792b6757bfde0b7714"
    }
]