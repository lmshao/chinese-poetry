[
    {
        "author": "安𪊲",
        "dynasty": "宋",
        "type": "诗",
        "rhythmic": "",
        "title": "暖翠",
        "preface": "",
        "paragraphs": [
            "暖翠浮岚万壑春，桃花流水碧沄沄。",
            "同亭祠下生青草，天柱峰头空白云。",
            "雨后石林群鹭宿，月中山树两猿分。",
            "几时结屋清溪上，鹤氅筇枝学隠君。"
        ],
        "notes": "",
        "id": "39130267df243ccbd37ea55c7bf7dafb"
    },
    {
        "author": "安𪊲",
        "dynasty": "宋",
        "type": "诗",
        "rhythmic": "",
        "title": "三姑石",
        "preface": "",
        "paragraphs": [
            "雾鬓烟鬟仿佛梳，老翁指点说三姑。",
            "娉婷不嫁非无意，谁是人间大丈夫。"
        ],
        "notes": "",
        "id": "dd56e3983e54beb385d39fdc9a1b2174"
    }
]