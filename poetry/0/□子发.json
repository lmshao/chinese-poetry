[
    {
        "author": "□子发",
        "dynasty": "宋",
        "type": "诗",
        "rhythmic": "",
        "title": "锦石岩  其一",
        "preface": "",
        "paragraphs": [
            "巉巉怪石锦鲜明，不假人为自织成。",
            "频向水晶帘外立，泉声那更杂溪声。"
        ],
        "notes": "",
        "id": "e11ec3cfd4aaa904e30271ef7de2d8a3"
    },
    {
        "author": "□子发",
        "dynasty": "宋",
        "type": "诗",
        "rhythmic": "",
        "title": "锦石岩  其二",
        "preface": "",
        "paragraphs": [
            "倚空峻壁列松杉，水色岚光总不凡。",
            "一段画图奇绝处，夕阳天际认归帆。"
        ],
        "notes": "",
        "id": "797eaf3729efb7761651877bb02effda"
    },
    {
        "author": "□子发",
        "dynasty": "宋",
        "type": "诗",
        "rhythmic": "",
        "title": "锦石岩  其三",
        "preface": "",
        "paragraphs": [
            "平昔曾闻锦水名，维舟特向此中行。",
            "只愁凡骨成仙去，寒却当年泉石盟。"
        ],
        "notes": "",
        "id": "6fc927db8888b574af7984e1ab66f7b0"
    }
]