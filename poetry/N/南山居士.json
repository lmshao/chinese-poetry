[
    {
        "author": "南山居士",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "玉骨冰肌，野墙山径，烟雨萧索。",
            "公子豪华，贪红恋紫，谁分怜孤萼。",
            "想应窥见，潘毛相似，故把素怀相托。",
            "岂知人、年来闷损，被名利拘缚。",
            "当歌对酒，如痴如梦，欲笑啼痕先落。",
            "二十年前，欢娱一醉，不忍思量著。",
            "衾寒枕冷，不教孤另，不是自家情薄。",
            "枉将心、千尤万殢，算应殢著。"
        ],
        "notes": "",
        "id": "32b4e7077e35b036b78195f1ae866128"
    },
    {
        "author": "南山居士",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "满眼寒姿，桂蟾匀素，霜女同莹。",
            "野屋喷香，池波弄影，仿佛鸾窥镜。",
            "一枝堪寄，天涯远信，惆怅塞鸿难倩。",
            "这情怀、厌厌怎向，无人伴我孤另。",
            "风凄露冷。",
            "仙郎此夜，若许枕衾相并。",
            "解吐芳心，绸缪共约，学取双交颈。",
            "好天难遇，从今一去，荏苒后期无定。",
            "把柔肠、千萦万断，为伊薄幸。"
        ],
        "notes": "",
        "id": "e513d95707a8c9589f9c258eb8f5e194"
    }
]