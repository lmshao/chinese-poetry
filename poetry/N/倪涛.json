[
    {
        "author": "倪涛",
        "dynasty": "宋",
        "type": "诗",
        "rhythmic": "",
        "title": "偶访吉甫画三蝇壁间吉甫有诗次韵",
        "preface": "",
        "paragraphs": [
            "何人刻猕猴，老眼觑荆棘。",
            "不如丹青手，快意风雨疾。",
            "我穷坐诗豪，九鼎扛笔力。",
            "偶然一点污，著纸生羽翼。",
            "千言走蚍蜉，宁为寸纸逼。",
            "还当写君诗，什袭同藏羃。"
        ],
        "notes": "",
        "id": "b696c71cc4facd26d9a03b7b227e957b"
    },
    {
        "author": "倪涛",
        "dynasty": "宋",
        "type": "诗",
        "rhythmic": "",
        "title": "次韵毛达可给事秋怀念归",
        "preface": "",
        "paragraphs": [
            "结茅远人村，破屋水半扉。",
            "凉叶堕清响，空山转斜晖。",
            "微官卧江汊，素心久依依。",
            "十年天涯秋，摇落月芳菲。",
            "马蹄岁月去，梦蝶东南飞。",
            "平生丘壑志，有言辄乖违。",
            "不如孤征鸿，春风自知归。"
        ],
        "notes": "",
        "id": "321012cc1094b67cd34d906040cf4c28"
    },
    {
        "author": "倪涛",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "玉殿凭肩共语时，风清月坠有谁知。",
            "梧桐秋雨三山远，始信生前有别离。"
        ],
        "notes": "",
        "id": "fe5c96b9751d12e5a6a7d6f7c93136e2"
    },
    {
        "author": "倪涛",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "旧韵无仪字，苍髯有恨声。"
        ],
        "notes": "",
        "id": "d2ff0294fc643a01635afe0870ded77b"
    }
]