[
    {
        "author": "内院官",
        "dynasty": "宋",
        "type": "诗",
        "rhythmic": "",
        "title": "题马远四景图  其一",
        "preface": "",
        "paragraphs": [
            "花前静榻闲眠处，竹下明窗独坐时。",
            "著甚语言名定泰，林间自有翠禽知。"
        ],
        "notes": "",
        "id": "a812501994c7809884d3bc1ecac0d5a9"
    },
    {
        "author": "内院官",
        "dynasty": "宋",
        "type": "诗",
        "rhythmic": "",
        "title": "题马远四景图  其二",
        "preface": "",
        "paragraphs": [
            "一霎催花细雨回，集芳堂下锦千堆。",
            "浪红狂紫浑争发，不待商量细细开。"
        ],
        "notes": "",
        "id": "8e97426e75a23543d74632a0971f6b44"
    },
    {
        "author": "内院官",
        "dynasty": "宋",
        "type": "诗",
        "rhythmic": "",
        "title": "题马远四景图  其三",
        "preface": "",
        "paragraphs": [
            "初晴月向松间出，盛暑风从水面来。",
            "已比他人多数倍，况能时复举尊罍。"
        ],
        "notes": "",
        "id": "49f1ac9e67106241ff8946552503fe28"
    },
    {
        "author": "内院官",
        "dynasty": "宋",
        "type": "诗",
        "rhythmic": "",
        "title": "题马远四景图  其四",
        "preface": "",
        "paragraphs": [
            "同云漠漠雪霏霏，安乐园中赏玩时。",
            "酒放半醺帘半卷，此情无使外人知。"
        ],
        "notes": "",
        "id": "b5be3c9405cd1ba291d97556c0828784"
    }
]