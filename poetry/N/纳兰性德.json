[
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "班婕妤怨歌",
        "preface": "",
        "paragraphs": [
            "团团望舒月，皓皓冰蚕绢。",
            "欲却炎天暑，比月裁成扇。",
            "望舒圆易缺，金风换炎节。",
            "风凉秋气寒，匣扇复谁看。",
            "扇弃何足道，感妾伤怀抱。",
            "对月泪如丝，君恩异旧时。"
        ],
        "notes": "",
        "id": "7c00ecbc7c7242ecd9360f29433059c0"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "连理无分影，同心岂独芳。",
            "傍檐巢翡翠，临水宿鸳鸯。",
            "叶叶含春思，枝枝向画廊。",
            "君情若比树，妾意复何伤。",
            "陌上谁攀折，闺中思复侵。",
            "眼凝清露重，眉敛翠烟深。",
            "羌笛临风曲，悲笳出塞音。",
            "纵垂千万缕，那系别离心。"
        ],
        "notes": "",
        "id": "f9b56416ae62f60a858fdc852c8e1246"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "高楼望月",
        "preface": "",
        "paragraphs": [
            "戚戚复戚戚，高楼月如雪。",
            "二八正婵娟，月明翡翠钿。",
            "由来工织锦，生小倚朱弦。",
            "朱弦岂解愁，素手似云浮。",
            "一声落天上，闻者皆泪流。",
            "别郎已经年，望郎出楼前。",
            "青天如海水，碧月如珠圆。",
            "月圆以复缺，不见长安客。",
            "古道白于霜，沙灭行人迹。",
            "月出光在天，月高光在地。",
            "何当同心人，两两不相弃。"
        ],
        "notes": "",
        "id": "922281114593b004a6d6291f13b4bb76"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "古北口",
        "preface": "",
        "paragraphs": [
            "乱山入戟拥孤城，一线人争鸟道行。",
            "地险东西分障塞，云开南北望神京。",
            "新图已入三关志，往事休论十路兵。",
            "都护近来长不调，年年烽火报生平。"
        ],
        "notes": "",
        "id": "e271f41ea3928f7ec9b13404d5fabd68"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "扈跸霸州",
        "preface": "",
        "paragraphs": [
            "霸山重镇奠神京，鸾辂春游淑景明。",
            "万呱银涛冲古岸，四围玉甃护严城。",
            "花乘暖日迎来骑，柳带新膏绾去旌。",
            "八寨雄图今更固，行随赏乐胜蓬瀛。"
        ],
        "notes": "",
        "id": "a0e704c8e4be755cc40cf3cca2eacd30"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "扈驾马兰峪赐观温泉恭纪十韵",
        "preface": "",
        "paragraphs": [
            "御天来凤辇，浴日启龙池。",
            "野迥纡皇览，春浓值圣时。",
            "落花萦彩仗，初柳拂朱旗。",
            "行漏三辰拥，停銮万象随。",
            "瑞征泉是醴，喜溢沼生芝。",
            "特许观灵液，相将涉禁墀。"
        ],
        "notes": "",
        "id": "652e1ee3720d9eae1144c38afb0dc891"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "扈驾西山",
        "preface": "",
        "paragraphs": [
            "凤翥龙蟠势作环，浮青不断太行山。",
            "九重殿阁葱茏里，一气风云吐纳间。",
            "熊虎自当驰道伏，蛟螭长棒御书闲。",
            "黄图此日论形胜，惭愧频叨侍从班。"
        ],
        "notes": "",
        "id": "cf0d75cae20a8474b4107a79d36cd8f7"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "记征人语",
        "preface": "",
        "paragraphs": [
            "边月无端照别离，故园何处寄相思。",
            "西风不解征人语，一夕萧萧满大旗。"
        ],
        "notes": "",
        "id": "c4e8ab3182aedaa0fd8bb2ea38715fdd"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "木落江已空，清辉澹鸥鹭。",
            "不见系缆石，寒潮没瓜步。",
            "帆移清枫林，人归白沙渡。",
            "似有山猿啼，窈然潇湘暮。"
        ],
        "notes": "",
        "id": "9969535785ace17935371c9b2c440a34"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "蕉园",
        "preface": "",
        "paragraphs": [
            "见说斋坦闭，前朝大乙祠。",
            "莺边花树树，燕外柳丝丝。",
            "宫御人稀少，词臣例许窥。",
            "今朝陪豹尾，新长万年枝。"
        ],
        "notes": "",
        "id": "2b0784913bf8bc22330f995e87b42fc2"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "景山",
        "preface": "",
        "paragraphs": [
            "雪里瑶华岛，云端白玉京。",
            "削成千仞势，高出九重城。",
            "绣陌回环绕，红楼宛转迎。",
            "近天多雨露，草木每先荣。"
        ],
        "notes": "",
        "id": "d2b1066d241b8eaeae75f34d05659c22"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "净业寺",
        "preface": "",
        "paragraphs": [
            "红楼高耸碧池深，荷芰生凉豁远襟。",
            "湖色静涵孤刹影，花香暗入定僧心。",
            "经翻佛藏研朱荚，地赐朝家布紫金。",
            "下马长堤一吟望，梵钟杂送海潮音。"
        ],
        "notes": "",
        "id": "dcae5f2a55daeab00e05d28716c1ecbd"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "柳条边",
        "preface": "",
        "paragraphs": [
            "是处垣篱防绝塞，角端西来画疆界。",
            "汉使今行虎落中，秦城合筑龙荒外。",
            "龙荒虎落两依然，护得当时饮马泉。",
            "若使春风知别苦，不应吹到柳条边。"
        ],
        "notes": "",
        "id": "e8d2a46d4caa9ab47265715249ee26f6"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "柳枝词",
        "preface": "",
        "paragraphs": [
            "池上闲房碧树围，帘纹如彀上斜晖。",
            "生憎飞絮吹难定，一出红窗便不归。"
        ],
        "notes": "",
        "id": "04165acabf7f37dbb43e9984d10da851"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "茅斋",
        "preface": "",
        "paragraphs": [
            "闲亭照白日，一室罗古今。",
            "偶焉此栖迟，抱膝悠然吟。",
            "吟罢有余适，散瞩复披襟。",
            "时开玉怀卷，或弹珠柱琴。",
            "檐树吐新花，枝头语珍禽。",
            "花发饶冶色，禽鸣多姣音。",
            "色冶眩春目，音姣伤春心。",
            "夕阳下虞渊，寂莫还空林。",
            "清光复相照，片月西山岭。",
            "东园桃李姿，是妾嫁君时。",
            "燕婉为夫妇，相爱不相离。",
            "良人忽远征，妾独守空帏。",
            "忧来恒自叹，冀死魂追随。",
            "又念妾死时，谁制万里衣。",
            "幸有双鲤鱼，拟为寄君辞。",
            "终日不成章，含泪自封题。",
            "君若得鲤鱼，剖鱼开素书。",
            "但看行中字，一一与泪俱。"
        ],
        "notes": "",
        "id": "27026f4900bb6bf968f6880335934d04"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "梅花落",
        "preface": "",
        "paragraphs": [
            "春色凤城来，寒梅逼岁开。",
            "条风初入树，缥雪渐侵苔。",
            "粉逐莺衣散，香黏蝶翅回。",
            "陇头人未返，急管莫频催。"
        ],
        "notes": "",
        "id": "be4cc145751915809b451dd7de36f748"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "密云",
        "preface": "",
        "paragraphs": [
            "白檀山下水声秋，地踞潮河最上流。",
            "日暮行人寻堠馆，凉砧一片古檀州。"
        ],
        "notes": "",
        "id": "76e82acdd6e1b7f646d450707aa4f276"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "秣陵怀古",
        "preface": "",
        "paragraphs": [
            "山色江声共寂寥，十三陵树晚萧萧。",
            "中原事业如江左，芳草何须怨六朝。"
        ],
        "notes": "",
        "id": "148475bb9ca8f39af609eda47e06cea8"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "朔风吹古柳，时序忽代续。",
            "庭草萎已尽，顾视白日速。",
            "吾本落拓人，无为自拘束。",
            "倜傥寄天地，樊笼非所欲。",
            "嗟载华亭鹤，荣名反以辱。",
            "有客叹二毛，操觚序金谷。",
            "酒空人尽去，聚散何局促。",
            "揽衣起长歌，明月皎如玉。"
        ],
        "notes": "",
        "id": "36eaac1be68942e56b63b75bb76876e8"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "入直西苑",
        "preface": "",
        "paragraphs": [
            "望里蓬瀛近，行来阆苑齐。",
            "晴霞开碧沼，落月隐金堤。",
            "叶密莺先觉，花繁径不迷。",
            "笙歌回辇处，长在凤城西。"
        ],
        "notes": "",
        "id": "fa8dd47eab0accb45b1dd0233187b5c6"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "盛京",
        "preface": "",
        "paragraphs": [
            "拔地蛟龙宅，当关虎豹城。",
            "山连长白秀，江入混同清。",
            "庙社灵风肃，豪强右族更。",
            "明明开创业，休拟作陪京。"
        ],
        "notes": "",
        "id": "45cea1e97849ae03bfa99dd9d36d1dcd"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "兴京陪祭福陵",
        "preface": "",
        "paragraphs": [
            "龙盘凤翥气佳哉，东指斋宫玉辇来。",
            "影入松楸仙仗远，香升俎豆晓云开。",
            "盛仪备处千官肃，神贶乘时万马回。",
            "豹尾叨陪须献颂，小臣惭愧展微才。"
        ],
        "notes": "",
        "id": "788938cae0816692298e9d8a08cdb307"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "雄县观鱼",
        "preface": "",
        "paragraphs": [
            "渔师临广泽，侍从俯清澜。",
            "瑞入王舟好，仁知圣网宽。",
            "拨鳞飞白雪，行鲙缕金盘。",
            "在藻同周宴，时容万姓看。"
        ],
        "notes": "",
        "id": "dd4163ff726706984e69d6db84d19ba3"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "玉连环影",
        "preface": "",
        "paragraphs": [
            "何处几叶萧萧雨。",
            "湿尽檐花，花底人无语。",
            "掩屏山，玉炉寒。",
            "谁见两眉愁聚倚阑干。"
        ],
        "notes": "",
        "id": "448ce7314a4455a7da077cf67c518f0d"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "玉泉",
        "preface": "",
        "paragraphs": [
            "芙蓉殿俯御河寒，残月西风并马看。",
            "十里松杉清绝处，不知晓雪在西山。"
        ],
        "notes": "",
        "id": "79dae4bd77a71f206a8fd9c70feba563"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "玉泉十二韵",
        "preface": "",
        "paragraphs": [
            "地涌西山脉，名标禁御泉。",
            "百层飞作雨，万顷汇成渊。",
            "润下终归海，源高却自天。",
            "萦烟来树杪，带雪落云边。",
            "隐见瑶光曳，琤苁佩响传。",
            "红栋桥宛转，乌榜棹洄沿。",
            "蛟龙蟠翠岛，雁鹜起琼田。",
            "镜面晶荧合，珠痕荡漾圆。",
            "翠流初放荇，娇拥半开莲。",
            "睿赏悬孤鉴，馀波溢九璇。",
            "那居真有庆，鱼藻在诗篇。"
        ],
        "notes": "",
        "id": "510189d52e43929391e55856a293a381"
    },
    {
        "author": "纳兰性德",
        "dynasty": "清",
        "type": "诗",
        "rhythmic": "",
        "title": "中元前一夕枕上偶成",
        "preface": "",
        "paragraphs": [
            "酒醒池塘耿不眠，帐纹漠漠隔轻烟。",
            "溪风到竹初疑雨，秋月如弓渐满弦。",
            "残梦远经吹角戍，明河长亘衣天。",
            "哀蛩饯晓浑多事，也似严更古驿边。"
        ],
        "notes": "",
        "id": "4d5b22f623c536d5720e4022b6e75679"
    },
    {
        "author": "纳兰性德",
        "dynasty": "清",
        "type": "词",
        "rhythmic": "百字令",
        "title": "宿汉儿村",
        "preface": "",
        "paragraphs": [
            "无情野火，趁西风烧遍、天涯芳草。",
            "榆塞重来冰雪里，冷入鬓丝吹老。",
            "牧马长嘶，征笳乱动，并入愁怀抱。",
            "定知今夕，庾郎瘦损多少。",
            "便是脑满肠肥，尚难消受，此荒烟落照。",
            "何况文园憔悴后，非复酒垆风调。",
            "回乐峰寒，受降城远，梦向家山绕。",
            "茫茫百感，凭高唯有清啸。"
        ],
        "notes": "",
        "id": "84174574eeec07d92e2b4ba6d41de3bf"
    },
    {
        "author": "纳兰性德",
        "dynasty": "清",
        "type": "词",
        "rhythmic": "鬓云松令",
        "title": "",
        "preface": "",
        "paragraphs": [
            "枕函香，花径漏。",
            "依约相逢，絮语黄昏后。",
            "时节薄寒人病酒，刬地梨花，彻夜东风瘦。",
            "掩银屏，垂翠袖。",
            "何处吹箫，脉脉情微逗。",
            "肠断月明红豆蔻，月似当时，人似当时否。"
        ],
        "notes": "",
        "id": "85619484a8e799fbe9e4aab67f3fc4ae"
    },
    {
        "author": "纳兰性德",
        "dynasty": "清",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "塞草晚才青，日落箫笳动，戚戚凄凄入夜分，催度星前梦。",
            "小语绿杨烟，怯踏银河冻，行尽关山到白狼，相见惟珍重。"
        ],
        "notes": "",
        "id": "d943fc4042c132ca362b93bfd87bafc0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "卜算子",
        "title": "五日",
        "preface": "",
        "paragraphs": [
            "村静午鸡啼，绿暗新阴覆。",
            "一展轻帘出画墙，道是端阳酒。",
            "早晚夕阳蝉，又噪长堤柳。",
            "青鬓长青自古谁，弹指黄花九②。"
        ],
        "notes": "",
        "id": "e9da4e4010a95787389343be72825e9e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "卜算子",
        "title": "新柳",
        "preface": "",
        "paragraphs": [
            "娇软不胜垂，瘦怯那禁舞。",
            "多事年年二月风，翦出鹅黄缕。",
            "一种可怜生，落日和烟雨。",
            "苏小门前长短条，即渐迷行处。"
        ],
        "notes": "",
        "id": "8acfab5e2ccc0f2989ebd5d1f8409405"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "白衣裳凭朱阑立，凉月趖西。",
            "点鬓霜微，岁晏知君归不归。",
            "残更目断传书雁，尺素还稀。",
            "一味相思，准拟相看似旧时。"
        ],
        "notes": "",
        "id": "10d7eeac9fc38bcb237763806792e780"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "拨灯书尽红笺也，依旧无聊。",
            "玉漏迢迢，梦里寒花隔玉箫。",
            "几竿修竹三更雨，叶叶萧萧。",
            "分付秋潮，莫误双鱼到谢桥。"
        ],
        "notes": "",
        "id": "b65e77ea2fc7c916d5d84a2178912cbb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "非关癖爱轻模样，冷处偏佳。",
            "别有根芽，不是人间富贵花。",
            "谢娘别后谁能惜，飘泊天涯。",
            "寒月悲笳，万里西风瀚海沙。"
        ],
        "notes": "",
        "id": "33ecba23cc1fcc7a4b001065db88575d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "海天谁放冰轮满，惆怅离情。",
            "莫说离情，但值良宵总泪零。",
            "只应碧落重相见，那是今生。",
            "可奈今生，刚作愁时又忆卿。"
        ],
        "notes": "",
        "id": "5e5518abaaee4d37851f7cc79ac13098"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "冷香萦遍红桥梦，梦觉城笳。",
            "月上桃花，雨歇春寒燕子家。",
            "箜篌别后谁能鼓，肠断天涯。",
            "暗损韶华，一缕茶烟透碧纱。"
        ],
        "notes": "",
        "id": "a9f043e33099f2c2898a3c2189527dc0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "凉生露气湘弦润，暗滴花梢。",
            "帘影谁摇，燕蹴风丝上柳条。",
            "舞鹍镜匣开频掩，檀粉慵调。",
            "朝泪如潮，昨夜香衾觉梦遥。"
        ],
        "notes": "",
        "id": "fd34d039be4ac551a4dced071cd6f697"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "明月多情应笑我，笑我如今。",
            "辜负春心，独自闲行独自吟。",
            "近来怕说当时事，结遍兰襟。",
            "月浅灯深，梦里云归何处寻。"
        ],
        "notes": "",
        "id": "4434680958520d68b6142d624df9829e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "那能寂寞芳菲节，欲话生平。",
            "夜已三更。",
            "一阕悲歌泪暗零。",
            "须知秋叶春花促，点鬓星星。",
            "遇酒须倾，莫问千秋万岁名。"
        ],
        "notes": "",
        "id": "45dc7955faae8991a2e8d48a87df46a3"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "谁翻乐府凄凉曲。",
            "风也萧萧，雨也萧萧，瘦尽灯花又一宵。",
            "不知何事萦怀抱，醒也无聊，醉也无聊，梦也何曾到谢桥。"
        ],
        "notes": "",
        "id": "bb236f161bdaa10acb580e87c5875c88"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "桃花羞作无情死，感激东风，吹落娇红，飞入窗间伴懊侬。",
            "谁怜辛苦东阳瘦，也为春慵，不及芙蓉，一片幽情冷处浓。"
        ],
        "notes": "",
        "id": "58c77185d19486d114ed760ab035e271"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "彤霞久绝飞琼字，人在谁边。",
            "人在谁边，今夜玉清眠不眠。",
            "香销被冷残灯灭，静数秋天。",
            "静数秋天，又误心期到下弦。"
        ],
        "notes": "",
        "id": "ae93e2f99b5f59842fe70db7a78a259a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "土花曾染湘娥黛，铅泪难消。",
            "清韵谁敲，不是犀椎是凤翘。",
            "只应长伴端溪紫，割取秋潮。",
            "鹦鹉偷教，方响前头见玉萧。"
        ],
        "notes": "",
        "id": "95f3400d71a981e5a605a85377b5e6eb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "巂周声里严关峙，匹马登登，乱踏黄尘。",
            "听报邮签第几程。",
            "行人莫话前朝事，风雨诸陵，寂寞鱼灯。",
            "天寿山头冷月横。"
        ],
        "notes": "",
        "id": "1ccaa20bc048c45ed8d44cb1741b5156"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "谢家庭院残更立，燕宿雕梁。",
            "月度银墙。",
            "不辨花丛那辨香。",
            "此情已自成追忆，零落鸳鸯。",
            "雨歇微凉。",
            "十一年前梦一场。"
        ],
        "notes": "",
        "id": "92ad0793353f9ca315b50e0a5f974a76"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "严霜拥絮频惊起，扑面霜空。",
            "斜汉朦胧。",
            "冷逼毡帷火不红。",
            "香篝翠被浑闲事，回首西风。",
            "何处疏钟，一穗灯花似梦中。"
        ],
        "notes": "",
        "id": "c0c66c994b60a94bde89292700fbb504"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "当时错",
        "preface": "",
        "paragraphs": [
            "而今才道当时错，心绪凄迷。",
            "红泪偷垂，满眼春风百事非。",
            "情知此后来无计，强说欢期。",
            "一别如斯，落尽梨花月又西。"
        ],
        "notes": "",
        "id": "b42f8e8468b541336b586aebbc68e6b3"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "九日",
        "preface": "",
        "paragraphs": [
            "深秋绝塞谁相忆，木叶萧萧。",
            "乡路迢迢。",
            "六曲屏山和梦遥。",
            "佳时倍惜风光别，不为登高。",
            "只觉魂销。",
            "南雁归时更寂寥。"
        ],
        "notes": "",
        "id": "a986d9f320a6f58b0ed50a3f61364c33"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "梦一场",
        "preface": "",
        "paragraphs": [
            "谢家庭院残更立，燕宿雕梁。",
            "月度银墙，不辨花丛哪瓣香。",
            "此情已自成追忆，零落鸳鸯。",
            "雨歇微凉，十一年前梦一场！。"
        ],
        "notes": "",
        "id": "92ad0793353f9ca315b50e0a5f974a76"
    },
    {
        "author": "纳兰性德",
        "dynasty": "清",
        "type": "词",
        "rhythmic": "采桑子",
        "title": "咏春雨",
        "preface": "",
        "paragraphs": [
            "嫩烟分染鹅儿柳，一样风丝。",
            "似整如欹，才着春寒瘦不支。",
            "凉侵晓梦轻蝉腻，约略红肥。",
            "不惜葳蕤，碾取名香作地衣。"
        ],
        "notes": "",
        "id": "a561661fc19b302a802d5ef55f67adc9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "蜀弦秦柱不关情，尽日掩云屏。",
            "己惜轻翎退粉，更嫌弱絮为萍。",
            "东风多事，余寒吹散，烘暖微酲。",
            "看尽一帘红雨，为谁亲系花铃。"
        ],
        "notes": "",
        "id": "4a493dda98b2bcac9f1a733caeec5649"
    },
    {
        "author": "纳兰性德",
        "dynasty": "清",
        "type": "词",
        "rhythmic": "赤枣子",
        "title": "",
        "preface": "",
        "paragraphs": [
            "风淅淅，雨纤纤。",
            "难怪春愁细细添。",
            "记不分明疑是梦，梦来还隔一重帘。"
        ],
        "notes": "",
        "id": "faaddc60493a4c5b97e74e648418e269"
    },
    {
        "author": "纳兰性德",
        "dynasty": "清",
        "type": "词",
        "rhythmic": "赤枣子",
        "title": "",
        "preface": "",
        "paragraphs": [
            "惊晓漏，护春眠。",
            "格外娇慵只自怜。",
            "寄语酿花风日好，绿窗来与上琴弦。"
        ],
        "notes": "",
        "id": "3856cb5bed8206ef726058c68d170a74"
    },
    {
        "author": "纳兰性德",
        "dynasty": "清",
        "type": "词",
        "rhythmic": "淡黄柳",
        "title": "咏柳",
        "preface": "",
        "paragraphs": [
            "三眠未歇，乍到秋时节。",
            "一树料阳蝉更咽，曾绾灞陵离别。",
            "絮己为萍风卷叶，空凄切。",
            "长条莫轻折，苏小恨，倩他说。",
            "尽飘零、游冶章台客。",
            "红板桥空，湔裙人去，依旧晓风残月。"
        ],
        "notes": "",
        "id": "b8eb852e43d160d922cb64ceb0faa823"
    },
    {
        "author": "纳兰性德",
        "dynasty": "清",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "五夜光寒，照来积雪平于栈。",
            "西风何限，自起披衣看。",
            "对此茫茫，不觉成长叹。",
            "何时旦，晓星欲散，飞起平沙雁。"
        ],
        "notes": "",
        "id": "6a7248e73ccd37186c72efdccdad3c14"
    },
    {
        "author": "纳兰性德",
        "dynasty": "清",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "小院新凉，晚来顿觉罗衫薄。",
            "不成孤酌，形影空酬酢。",
            "萧寺怜君，别绪应萧索。",
            "西风恶，夕阳吹角，一阵槐花落。"
        ],
        "notes": "",
        "id": "b4fc96c09ca29cc00bfe00e5d0e9a85c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "一种蛾眉，下弦不似初弦好。",
            "庾郎未老，何事伤心早。",
            "素壁斜辉，竹影横窗扫。",
            "空房悄，乌啼欲晓，又下西楼了。"
        ],
        "notes": "",
        "id": "79fbb85528dbd9585d43a180ca66556f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "点绛唇",
        "title": "咏风兰",
        "preface": "",
        "paragraphs": [
            "别样幽芬，更无浓艳催开处。",
            "凌波欲去，且为东风住。",
            "忒煞萧疏，争奈秋如许。",
            "还留取，冷香半缕，第一湘江雨。"
        ],
        "notes": "",
        "id": "635b8e2101dfad8f862bb3ba9d184440"
    },
    {
        "author": "纳兰性德",
        "dynasty": "清",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "辛苦最怜天上月，一夕如环，夕夕都成玦。若似月轮终皎洁，不辞冰雪为卿热。",
            "无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。"
        ],
        "notes": "",
        "id": "26fc70d7093d2bd9052403385d52c6a7"
    },
    {
        "author": "纳兰性德",
        "dynasty": "清",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "眼底风光留不住，和暖和香，又上雕鞍去。欲倩烟丝遮别路，垂杨那是相思树。",
            "惆怅玉颜成间阻，何事东风，不作繁华主。断带依然留乞句，斑骓一系无寻处。"
        ],
        "notes": "",
        "id": "3e2c1df1efb5caf2a875ef566bd10721"
    },
    {
        "author": "纳兰性德",
        "dynasty": "清",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "又到绿杨曾折处，不语垂鞭，踏遍清秋路。衰草连天无意绪，雁声远向萧关去。",
            "不恨天涯行役苦，只恨西风，吹梦成今古。明日客程还几许，沾衣况是新寒雨。"
        ],
        "notes": "",
        "id": "0826be6960e6870a5ecada6a5f44cd5c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "蝶恋花",
        "title": "出塞",
        "preface": "",
        "paragraphs": [
            "今古河山无定据，画角声中，牧马频来去。满目荒凉谁可语，西风吹老丹枫树。",
            "从前幽怨应无数，铁马金戈，青冢黄昏路。一往情深深几许，深山夕照深秋雨。"
        ],
        "notes": "",
        "id": "70f9d8612479b9c04c50650b11c2de84"
    },
    {
        "author": "纳兰性德",
        "dynasty": "清",
        "type": "词",
        "rhythmic": "风流子",
        "title": "秋郊射猎",
        "preface": "",
        "paragraphs": [
            "平原草枯矣，重阳后，黄叶树骚骚。",
            "记玉勒青丝，落花时节，曾逢拾翠，忽听吹箫。",
            "今来是、烧痕残碧尽，霜影乱红凋。",
            "秋水映空，寒烟如织，皂雕飞处，天惨云高。",
            "人生须行乐，君知否。容易两鬓萧萧。",
            "自与东君作别，刬地无聊。",
            "算功名何许，此身博得。",
            "短衣射虎，沽酒西郊。",
            "便向夕阳影里，倚马挥毫。"
        ],
        "notes": "",
        "id": "aad3bd4f5b82a4123fd13caf0360a275"
    },
    {
        "author": "纳兰性德",
        "dynasty": "清",
        "type": "词",
        "rhythmic": "海棠春",
        "title": "落红片片浑如雾",
        "preface": "",
        "paragraphs": [
            "落红片片浑如雾，不教更觅桃源路。",
            "香径晚风寒，月在花飞处。",
            "蔷薇影暗空凝贮。",
            "任碧飐轻衫萦住。",
            "惊起早栖鸦，飞过秋千去。"
        ],
        "notes": "",
        "id": "a3ff6f1850d276c025594be94fc7db7b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "何路向家园，历历残山剩水。",
            "都把一春冷淡，到麦秋天气。",
            "料应重发隔年花，莫问花前事。",
            "纵使东风依旧，怕红颜不似。"
        ],
        "notes": "",
        "id": "69e15d0a7d292a6dad5fc35cb87c3a2a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "帘外五更风，消受晓寒时节。",
            "刚剩秋衾一半，拥透帘残月。",
            "争教清泪不成冰。",
            "好处便轻别。",
            "拟把伤离情绪，待晓寒重说。"
        ],
        "notes": "",
        "id": "0cf614c38561fa965aa1d499482f1726"
    },
    {
        "author": "纳兰性德",
        "dynasty": "清",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "马首望青山，零落繁华如此。",
            "再向断烟衰草，认藓碑题字。",
            "休寻折载话当年，只洒悲秋泪。",
            "斜日十三陵下，过新丰猎骑。"
        ],
        "notes": "",
        "id": "84f48411aa1f9a41baa86c0cebe4e4a0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "春浅，红怨，掩双环。",
            "微雨花间，昼闲。",
            "无言暗将红泪弹。",
            "阑珊，香销轻梦还。",
            "斜倚画屏思往事，皆不是，空作相思字。",
            "记当时垂柳丝，花枝，满庭蝴蝶儿。"
        ],
        "notes": "",
        "id": "a4bbc23e65ff775ecaa8355d4c5d1e4b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "河渎神",
        "title": "凉月转雕阑",
        "preface": "",
        "paragraphs": [
            "凉月转雕阑，萧萧木叶声乾。",
            "银灯飘落琐窗闲，枕屏几叠秋山。",
            "朔风吹透青缣被，药炉火暖初沸。",
            "清漏沉沉无寐，为伊判得憔悴。"
        ],
        "notes": "",
        "id": "0900bab94d0339af1297e0f3918d47ad"
    },
    {
        "author": "纳兰性德",
        "dynasty": "清",
        "type": "词",
        "rhythmic": "荷叶杯",
        "title": "",
        "preface": "",
        "paragraphs": [
            "知己一人谁是。",
            "已矣。",
            "赢得误他生。",
            "有情终古似无情，别语悔分明。",
            "莫道芳时易度，朝暮。",
            "珍重好花天。",
            "为伊指点再来缘，疏雨洗遗钿。"
        ],
        "notes": "",
        "id": "53ecca6cd98fceb4db0cc078c6464ed2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "红窗月",
        "title": "",
        "preface": "",
        "paragraphs": [
            "燕归花谢，早因循、又过清明。",
            "是一般风景，两样心情。",
            "犹记碧桃影里、誓三生。",
            "乌丝阑纸娇红篆，历历春星。",
            "道休孤密约，鉴取深盟。",
            "语罢一丝香露、湿银屏。"
        ],
        "notes": "",
        "id": "2fc683ffa022a356db632333a08de592"
    },
    {
        "author": "纳兰性德",
        "dynasty": "清",
        "type": "词",
        "rhythmic": "画堂春",
        "title": "",
        "preface": "",
        "paragraphs": [
            "一生一代一双人，争教两处销魂。",
            "相思相望不相亲，天为谁春。",
            "浆向蓝桥易乞，药成碧海难奔。",
            "若容相访饮牛津，相对忘贫。"
        ],
        "notes": "",
        "id": "04fd31e73ea2831ee39887dd0b0879c2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "残雪凝辉冷画屏，落梅横笛已三更，更无人处月胧明。",
            "我是人间惆怅客，知君何事泪纵横，断肠声里忆平生。"
        ],
        "notes": "",
        "id": "fa8d92f780ed2cf728580039877470ad"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "肠断班骓去未还，绣屏深锁凤箫寒。",
            "一春幽梦有无间。",
            "逗雨疏花浓淡改，关心芳草浅深难。",
            "不成风月转摧残。"
        ],
        "notes": "",
        "id": "e8c195ee65bf6d45b2bb054c82150537"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "凤髻抛残秋草生。",
            "高梧湿月冷无声。",
            "当时七夕记深盟。",
            "信得羽衣传钿合，悔教罗袜葬倾城。",
            "人间空唱雨淋铃。"
        ],
        "notes": "",
        "id": "05cbaec5c2b4532af6eca3781426d074"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "桦屋鱼衣柳作城，蛟龙鳞动浪花腥，飞扬应逐海东青。",
            "犹记当年军垒迹，不知何处梵钟声，莫将兴废话分明。"
        ],
        "notes": "",
        "id": "24fea1b3383cce553b0cb27262fca4dd"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "记绾长条欲别难。",
            "盈盈自此隔银湾。",
            "便无风雪也摧残。",
            "青雀几时裁锦字，玉虫连夜翦春旙。",
            "不禁辛苦况相关。"
        ],
        "notes": "",
        "id": "12522a9e7e7e8e8f6f0a753095d62de0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "酒醒香销愁不胜，如何更向落花行。",
            "去年高摘斗径盈，夜雨几番销瘦了，繁华如梦总无凭。",
            "人间何处问多情。"
        ],
        "notes": "",
        "id": "e609ba3e29d0928dd0a3900e5fbb9ef7"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "肯把离情容易看，要从容易见艰难。",
            "难抛往事一般般。",
            "今夜灯前形共影，枕函虚置翠衾单。",
            "更无人与共春寒。"
        ],
        "notes": "",
        "id": "7344ee79736405a7db9795f031e5b37c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "莲漏三声烛半条，杏花微雨湿红绡。",
            "那将红豆记无聊，。",
            "春色己看浓似酒，归期安得信如潮。",
            "离魂入夜倩谁招。"
        ],
        "notes": "",
        "id": "53167ad5c3368f3df12645e0f19138fc"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "藕荡桥边埋钓筒，苎萝西去五湖东。",
            "笔床茶灶太从容。",
            "况有短墙银杏雨，更兼高阁玉兰风。",
            "画眉闲了画芙蓉。"
        ],
        "notes": "",
        "id": "10768960f7635ee7770c3de516eb31c8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "容易浓香近画屏，繁枝影著半窗横。",
            "风波狭路倍怜卿。",
            "未接语言犹怅望，才通商略已懵腾。",
            "只嫌今夜月偏明。"
        ],
        "notes": "",
        "id": "db7dbd0bc3fb0d2dd35ef2a3c9f4c44d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "身向云山那畔行，北风吹断马嘶声。",
            "深秋远塞若为情。",
            "一抹晚烟荒戍垒，半竿斜日旧关城。",
            "古今幽恨几时平。"
        ],
        "notes": "",
        "id": "250fa82aaa1d318e5d2c4bc37b5f8b89"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "十八年来堕世间，吹花嚼蕊弄冰弦。",
            "多情情寄阿谁边。",
            "紫玉钗斜灯影背，红绵粉冷枕函偏。",
            "相看好处却无言。"
        ],
        "notes": "",
        "id": "4cc566d07fc719204d35eb7a892ada58"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "十里湖光载酒游，青帘低映白苹洲。",
            "西风听彻采菱讴。",
            "沙岸有时双袖拥，画船何处一竿收。",
            "归来无语晚妆楼。"
        ],
        "notes": "",
        "id": "de25e44a56d320b514aad41c1e3ccfc9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "谁念西风独自凉，萧萧黄叶闭疏窗，沉思往事立残阳。",
            "被酒莫惊春睡重，赌书消得泼茶香，当时只道是寻常。"
        ],
        "notes": "",
        "id": "2505163bb5513c145659badb9c4b238e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "睡起惺忪强自支。",
            "绿倾蝉鬓下帘时。",
            "夜来愁损小腰肢。",
            "远信不归空伫望，幽期细数却参差。",
            "更兼何事耐寻思。"
        ],
        "notes": "",
        "id": "3e1946882b0bd5e08398064622c708ee"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "万里阴山万里沙。",
            "谁将绿鬓斗霜华。",
            "年来强半在天涯。",
            "魂梦不离金屈戌，画图亲展玉鸦叉。",
            "生怜瘦减一分花。"
        ],
        "notes": "",
        "id": "633ad035c45adb06b7cf4669c5ff63d0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "无恙年年汴水流。",
            "一声水调短亭秋。",
            "旧时明月照扬州。",
            "曾是长堤牵锦缆，绿杨清瘦至今愁。",
            "玉钩斜路近迷楼。"
        ],
        "notes": "",
        "id": "28c7d67a3112f9814e853171069fdb60"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "五字诗中目乍成。",
            "尽教残福折书生。",
            "手挼裙带那时情。",
            "别后心期和梦杳，年来憔悴与愁并。",
            "夕阳依旧小窗明。"
        ],
        "notes": "",
        "id": "8b05a8dfa612f078ced0cdf2fbca1345"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "消息谁传到拒霜。",
            "两行斜雁碧天长。",
            "晚秋风景倍凄凉。",
            "银蒜押帘人寂寂，玉钗敲竹信茫茫。",
            "黄花开也近重阳。"
        ],
        "notes": "",
        "id": "7075328ffeed2a7bbbad12218d9716dd"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "旋拂轻容写洛神，须知浅笑是深颦。",
            "十分天与可怜春。",
            "掩抑薄寒施软障，抱持纤影藉芳茵。",
            "未能无意下香尘。"
        ],
        "notes": "",
        "id": "ed009511fb248091bd868e4a43b265a4"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "燕垒空梁画壁寒，诸天花雨散幽关。",
            "篆香清梵有无间。",
            "蛱蝶乍从帘影度，樱桃半是鸟街残。",
            "此时相对一忘言。"
        ],
        "notes": "",
        "id": "dc61da0793a4ac8b340873430c9bd5b5"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "一半残阳下小楼，朱帘斜控软金钩。",
            "倚阑无绪不能愁。",
            "有个盈盈骑马过，薄妆浅黛亦风流。",
            "见人羞涩却回头。"
        ],
        "notes": "",
        "id": "c563cda1bc5e49fc1dfe1c9d564bf08e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "已惯天涯莫浪愁，寒云衰草渐成秋。",
            "漫因睡起又登楼。",
            "伴我萧萧惟代马，笑人寂寂有牵牛，劳人只合一生休。"
        ],
        "notes": "",
        "id": "362003d330372b4b68b05029f1abade1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "欲寄愁心朔雁边，西风浊酒惨离颜。",
            "黄花时节碧云天。",
            "古戍烽烟迷斥堠，夕阳村落解鞍鞯。",
            "不知征战几人还。"
        ],
        "notes": "",
        "id": "b1d44575af313ebc8dbcebdd0f53e096"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "欲问江梅瘦几分，只看愁损翠罗裙。",
            "麝篝衾冷惜余熏。",
            "可耐暮寒长倚竹，便教春好不开门。",
            "枇杷花底校书人。"
        ],
        "notes": "",
        "id": "755b73b558a15b7be315c63ee89b7456"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雨歇梧桐泪乍收，遣怀翻自忆从头。",
            "摘花销恨旧风流。",
            "帘影碧桃人已去，屧痕苍藓径空留。",
            "两眉何处月如钩。"
        ],
        "notes": "",
        "id": "adc3c907e4638f4a8b014d10ef1fbb87"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "脂粉塘空遍绿苔。",
            "掠泥营垒燕相催。",
            "妒他飞去却飞回。",
            "一骑近从梅里过，片帆遥自藕溪来。",
            "博山香烬未全灰。"
        ],
        "notes": "",
        "id": "cd7fd6bdb845a482ddaa6b2391d4aa72"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "伏雨朝寒愁不胜",
        "preface": "",
        "paragraphs": [
            "伏雨朝寒悉不胜，那能还傍杏花行。",
            "去年高摘斗轻盈。",
            "漫惹炉烟双袖紫，空将酒晕一衫青。",
            "人间何处问多情。"
        ],
        "notes": "",
        "id": "f7ab12164af7575a98d4533b865240f0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "庚申除夜",
        "preface": "",
        "paragraphs": [
            "收取闲心冷处浓，舞裙犹忆柘枝红。",
            "谁家刻烛待春风。",
            "竹叶樽空翻采燕，九枝灯灺颤金虫。",
            "风流端合倚天公。"
        ],
        "notes": "",
        "id": "f578fc2802f3357ac66888239cd1e73b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "古北口",
        "preface": "",
        "paragraphs": [
            "杨柳千条送马蹄，北来征雁旧南飞。",
            "客中谁与换春衣。",
            "终古闲情归落照，一春幽梦逐游丝。",
            "信回刚道别多时。"
        ],
        "notes": "",
        "id": "a603518e44ef8dd89b4f3a193c58282b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "寄严荪友",
        "preface": "",
        "paragraphs": [
            "藕荡桥边理钓筒，苎萝西去五湖东。",
            "笔床茶灶太从容。",
            "况有短墙银杏雨，更兼高阁玉兰风。",
            "画眉闲了画芙蓉。"
        ],
        "notes": "",
        "id": "986718695052f64931b2b8426455e2ed"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "姜女庙",
        "preface": "",
        "paragraphs": [
            "海色残阳影断霓，寒涛日夜女郎祠。",
            "翠钿尘网上蛛丝。",
            "澄海楼高空极目，望夫石在且留题。",
            "六王如梦祖龙非。"
        ],
        "notes": "",
        "id": "9f410e1247fdc7d20c42c7a8f0334c0f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "郊游联句",
        "preface": "",
        "paragraphs": [
            "出郭寻春春已阑(陈维崧)，东风吹面不成寒(秦松龄)，青村几曲到西山(严绳孙)。",
            "并马未须愁路远(姜宸英)，看花且莫放杯闲(朱彝尊)，人生别易会常难(纳兰性德)。"
        ],
        "notes": "",
        "id": "f0d8ad1d54db7aa41d712e2700874330"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "谁道飘零不可怜",
        "preface": "",
        "paragraphs": [
            "西郊冯氏园看海棠，因忆香严词有感。",
            "谁道飘零不可怜，旧游时节好花天。",
            "断肠人去自经年。",
            "一片晕红才著雨，几丝柔绿乍和烟。",
            "倩魂销尽夕阳前。"
        ],
        "notes": "",
        "id": "c8ab2861846736f37f9d66e8db05d4f6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浣溪沙",
        "title": "咏五更，和湘真韵",
        "preface": "",
        "paragraphs": [
            "微晕娇花湿欲流，簟纹灯影一生愁。",
            "梦回疑在远山楼。",
            "残月暗窥金屈戍，软风徐荡玉帘钩。",
            "待听邻女唤梳头。"
        ],
        "notes": "",
        "id": "0fb16e27f7cc161ddb99f6ab480e56f1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "从教铁石，每见花开成惜惜。",
            "泪点难消，滴损苍烟玉一条。",
            "怜伊大冷，添个纸窗疏竹影。",
            "记取相思，环佩归来月上时。"
        ],
        "notes": "",
        "id": "d5b31f4c3ab181027691851e6d830e32"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "断魂无据，万水千山何处去。",
            "没个音书，尽日东风上绿除。",
            "故园春好，寄语落花须自扫。",
            "莫更伤春，同是恹恹多病人。"
        ],
        "notes": "",
        "id": "efac5f7598103d24f71257e660fa0bd1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "花丛冷眼，自惜寻春来较晚。",
            "知道今生，知道今生那见卿。",
            "天然绝代，不信相思浑不解。",
            "若解相思，定与韩凭共一枝。"
        ],
        "notes": "",
        "id": "8f9db0fd3eb4cd083b128ccaf52949af"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "相逢不语，一朵芙蓉著秋雨。",
            "小晕红潮，斜溜鬟心只凤翘。",
            "待将低唤，直为凝情恐人见。",
            "欲诉幽怀，转过回阑叩玉钗。"
        ],
        "notes": "",
        "id": "c17482074ae808b020d621d5928b92f7"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "烛花摇影，冷透疏衾刚欲醒。",
            "待不思量，不许孤眠不断肠。",
            "茫茫碧落，天上人间情一诺。",
            "银汉难通，稳耐风波愿始从。"
        ],
        "notes": "",
        "id": "6e4dfe43d39da40a058b73e4778a33c7"
    },
    {
        "author": "纳兰性德",
        "dynasty": "清",
        "type": "词",
        "rhythmic": "减字木兰花",
        "title": "新月",
        "preface": "",
        "paragraphs": [
            "晚妆欲罢，更把纤眉临镜画。",
            "准待分明，和雨和烟两不胜。",
            "莫教星替，守取团圆终必遂。",
            "此夜红楼，天上人间一样愁。"
        ],
        "notes": "",
        "id": "3d35a565fc4d55a6baa0f93ea1eb47c4"
    },
    {
        "author": "纳兰性德",
        "dynasty": "清",
        "type": "词",
        "rhythmic": "江城子",
        "title": "咏史",
        "preface": "",
        "paragraphs": [
            "湿云全压数峰低。",
            "影凄迷，望中疑。",
            "非雾非烟，神女欲来时、若问生涯原是梦，除梦里，没人知。"
        ],
        "notes": "",
        "id": "6a50e9e7753acfb6ddb9ea31ff90a1b0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "金缕曲",
        "title": "姜西溟言别赋此赠之",
        "preface": "",
        "paragraphs": [
            "谁复留君住。",
            "叹人生、几翻离合，便成迟暮。",
            "最忆西窗同剪烛，却话家山夜雨。",
            "不道只、暂时相聚。",
            "衮衮长江萧萧木，送遥天、白雁哀鸣去。",
            "黄叶下，秋如许。",
            "曰归因甚添愁绪。",
            "料强似、冷烟寒月，栖迟梵宇。",
            "一事伤心君落魄，两鬓飘萧未遇。",
            "有解忆、长安儿女。",
            "裘敝入门空太息，信古来、才命真相负。",
            "身世恨，共谁语？。"
        ],
        "notes": "",
        "id": "6b1a477f042cfd5a423445db9d0c3d90"
    },
    {
        "author": "纳兰性德",
        "dynasty": "清",
        "type": "词",
        "rhythmic": "金缕曲",
        "title": "亡妇忌日有感",
        "preface": "",
        "paragraphs": [
            "此恨何时已。",
            "滴空阶、寒更雨歇，葬花天气。",
            "三载悠悠魂梦杳，是梦久应醒矣。",
            "料也觉、人间无味。",
            "不及夜台尘土隔，冷清清、一片埋愁地。",
            "钗钿约，竟抛弃。",
            "重泉若有双鱼寄。",
            "好知他、年来苦乐，与谁相倚。",
            "我自中宵成转侧，忍听湘弦重理。",
            "待结个、他生知己。",
            "还怕两人俱薄命，再缘悭、剩月零风里。",
            "清泪尽，纸灰起。"
        ],
        "notes": "",
        "id": "3c1f70c56db146ff87c35fcf43cacbb8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "金缕曲",
        "title": "慰西溟",
        "preface": "",
        "paragraphs": [
            "何事添凄咽。",
            "但由他、天公簸弄，莫教磨涅。",
            "失意每多如意少，终古几人称屈。",
            "须知道、福因才折。",
            "独卧藜床看北斗，背高城、玉笛吹成血。",
            "听谯鼓，二更彻。",
            "丈夫未肯因人热，且乘闲、五湖料理，扁舟一叶。",
            "泪似秋霖挥不尽，洒向野田黄蝶。",
            "须不羡、承明班列。",
            "马迹车尘忙未了，任西风吹冷长安月。",
            "又萧寺，花如雪。"
        ],
        "notes": "",
        "id": "450a825468ee60c3fad0fa9a1a671ab5"
    },
    {
        "author": "纳兰性德",
        "dynasty": "清",
        "type": "词",
        "rhythmic": "金人捧露盘",
        "title": "净业寺观莲有怀荪友",
        "preface": "",
        "paragraphs": [
            "藕风轻，莲露冷，断虹收，正红窗、初上帘钩。",
            "田田翠盖，趁斜阳鱼浪香浮。",
            "此时画阁垂杨岸，睡起梳头。",
            "旧游踪，招提路，重到处，满离忧。",
            "想芙蓉湖上悠悠。",
            "红衣狼藉，卧看少妾荡兰舟。",
            "午风吹断江南梦，梦里菱讴。"
        ],
        "notes": "",
        "id": "e23e53e0021317e91588ab5b38f83b16"
    },
    {
        "author": "纳兰性德",
        "dynasty": "清",
        "type": "词",
        "rhythmic": "锦堂春",
        "title": "帘际一痕轻绿",
        "preface": "",
        "paragraphs": [
            "帘际一痕轻绿，墙阴几簇低花。",
            "夜来微雨西风软，无力任欹斜。",
            "仿佛个人睡起，晕红不著铅华。",
            "天寒翠袖添凄楚，愁近欲栖鸦。"
        ],
        "notes": "",
        "id": "b3b81c79abb55d01434e79d4220587e0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "酒泉子",
        "title": "",
        "preface": "",
        "paragraphs": [
            "谢却荼蘼，一片月明如水。",
            "篆香消，犹未睡，早鸦啼。",
            "嫩寒无赖罗衣薄，休傍阑干角。",
            "最愁人，灯欲落，雁还飞。"
        ],
        "notes": "",
        "id": "0a30766d4fd9b06f4febba5c04db26b0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "红影湿幽窗，瘦尽春光。",
            "雨余花外却斜阳。",
            "谁见薄衫低髻子，抱膝思量。",
            "莫道不凄凉，早近持觞。",
            "暗思何事断人肠。",
            "曾是向他春梦里，瞥遇回廊。"
        ],
        "notes": "",
        "id": "405cc165e02d741158b17070da1a3bde"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "夜雨做成秋，恰上心头。",
            "教他珍重护风流。",
            "端的为谁添病也，更为谁羞。",
            "密意未曾休，密愿难酬。",
            "珠帘四卷月当楼。",
            "暗忆欢期真似梦，梦也须留。"
        ],
        "notes": "",
        "id": "a724af30d0d21c0541ee95a6059bbbf2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "浪淘沙",
        "title": "望海",
        "preface": "",
        "paragraphs": [
            "蜃阙半模糊，踏浪惊呼。",
            "任将蠡测笑江湖。",
            "沐日光华还浴月，我欲乘桴。",
            "钓得六鳌无。",
            "竿拂珊瑚。",
            "桑田清浅问麻姑。",
            "水气浮天天接水，那是蓬壶。"
        ],
        "notes": "",
        "id": "684df29a95fd77f8d312c8df3cbc4bce"
    },
    {
        "author": "纳兰性德",
        "dynasty": "清",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "点滴芭蕉心欲碎，声声催忆当初。",
            "欲眠还展旧时书。",
            "鸳鸯小字，犹记手生疏。",
            "倦眼乍低缃帙乱，重看一半模糊。",
            "幽窗冷雨一灯孤。",
            "料应情尽，还道有情无。"
        ],
        "notes": "",
        "id": "63e1d9e37c0492d89958108e94545c8d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "丝雨如尘云著水，嫣香碎拾吴宫。",
            "百花冷暖避东风。",
            "酷怜娇易散，燕子学偎红。",
            "人说病宜随月减，恹恹却与春同。",
            "可能留蝶抱花丛。",
            "不成双梦影，翻笑杏梁空。"
        ],
        "notes": "",
        "id": "1686cb05a1d1b5c52573d556b0a39059"
    },
    {
        "author": "纳兰性德",
        "dynasty": "清",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "昨夜个人曾有约，严城玉漏三更。",
            "一钩新月几疏星。",
            "夜阑犹未寝，人静鼠窥灯。",
            "原是瞿唐风间阻，错教人恨无情。",
            "小阑干外寂无声。",
            "几回肠断处，风动护花铃。"
        ],
        "notes": "",
        "id": "e777ec57637a091ce12b4bde96885ca6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "临江仙",
        "title": "孤雁",
        "preface": "",
        "paragraphs": [
            "霜冷离鸿惊失伴，有人同病相怜。",
            "拟凭尺素寄愁边，愁多书屡易，双泪落灯前。",
            "莫对月明思往事，也知消减年年。",
            "无端嘹唳一声传，西风吹只影，刚是早秋天。"
        ],
        "notes": "",
        "id": "489b88fa46192e291c99c967a1a6a186"
    },
    {
        "author": "纳兰性德",
        "dynasty": "清",
        "type": "词",
        "rhythmic": "临江仙",
        "title": "寒柳",
        "preface": "",
        "paragraphs": [
            "飞絮飞花何处是，层冰积雪摧残，疏疏一树五更寒。",
            "爱他明月好，憔悴也相关。",
            "最是繁丝摇落后，转教人忆春山。",
            "湔裙梦断续应难。",
            "西风多少恨，吹不散眉弯。"
        ],
        "notes": "",
        "id": "e421af3df3041684fd76a95c79b10dc9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "落花时",
        "title": "夕阳谁唤下楼梯",
        "preface": "",
        "paragraphs": [
            "夕阳谁唤下楼梯，一握香荑。",
            "回头忍笑阶前立，总无语，也依依。",
            "笺书直恁无凭据，休说相思。",
            "劝伊好向红窗醉，须莫及，落花时。"
        ],
        "notes": "",
        "id": "46d532001f5b60e46225e893bbcc3332"
    },
    {
        "author": "纳兰性德",
        "dynasty": "清",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "堠雪翻鸦，河冰跃马，惊风吹度龙堆。",
            "阴磷夜泣，此景总堪悲。",
            "待向中宵起舞，无人处、那有村鸡。",
            "只应是，金笳暗拍，一样泪沾衣。",
            "须知今古事，棋枰胜负，翻覆如斯。",
            " 。",
            "叹纷纷蛮触，回首成非。",
            "剩得几行青史，斜阳下、断碣残碑。",
            "年华共，混同江水，流去几时回。"
        ],
        "notes": "",
        "id": "709a654bc82eb372e525110db1f57639"
    },
    {
        "author": "纳兰性德",
        "dynasty": "清",
        "type": "词",
        "rhythmic": "梦江南",
        "title": "",
        "preface": "",
        "paragraphs": [
            "昏鸦尽，小立恨因谁。",
            "急雪乍翻香阁絮，轻风吹到胆瓶梅，心字已成灰。"
        ],
        "notes": "",
        "id": "54042b9c02ba8e83f16430dbe7fd55f8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "梦江南",
        "title": "",
        "preface": "",
        "paragraphs": [
            "新来好，唱得虎头词。",
            "一片冷香唯有梦，十分清瘦更无诗。",
            "标格早梅知。"
        ],
        "notes": "",
        "id": "0686d75c4077f15670affdc3e8113b0d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "明月棹孤舟",
        "title": "海淀",
        "preface": "",
        "paragraphs": [
            "一片亭亭空凝伫。",
            "趁西风霓裳偏舞。",
            "白鸟惊飞，菰蒲叶乱，断续浣纱人语。",
            "丹碧驳残秋夜雨。",
            "风吹去采菱越女。",
            "辘轳声断，昏鸦欲起，多少博山情绪。"
        ],
        "notes": "",
        "id": "45373872b14ca530f9f8d02f825da8f0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "木兰花令",
        "title": "拟古决绝词",
        "preface": "",
        "paragraphs": [
            "人生若只如初见，何事秋风悲画扇。",
            "等闲变却故人心，却道故心人易变。",
            "骊山语罢清宵半，泪雨霖铃终不怨。",
            "何如薄幸锦衣郎，比翼连枝当日愿。"
        ],
        "notes": "",
        "id": "ab103e30cf6c7272de40df9dfabbfa0c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "古戍饥乌集，荒城野雉飞。",
            "何年劫火剩残灰，试看英雄碧血，满龙堆。",
            "玉帐空分垒，金笳已罢吹。",
            "东风回首尽成非，不道兴亡命也，岂人为。"
        ],
        "notes": "",
        "id": "5377aa3bd8afda2c3c3486ac8b0ed0e2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南海子",
        "title": "",
        "preface": "",
        "paragraphs": [
            "分弓列戟四门开，游豫长陪万乘来。",
            "七十二桥天汉上，彩虹飞下晾鹰台。"
        ],
        "notes": "",
        "id": "ec6809a12afdada161e07fb41d2b14f4"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南海子",
        "title": "",
        "preface": "",
        "paragraphs": [
            "红桥夹岸柳平分，雉兔年年不掩群。",
            "飞放何须烦海户，郊南新置羽林军。"
        ],
        "notes": "",
        "id": "909314b901dab446ec7fc393ac82336a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南海子",
        "title": "",
        "preface": "",
        "paragraphs": [
            "相风微动九门开，南陌离宫万柳栽。",
            "草色横粘下马泊，水光平占晾鹰台。",
            "锦鞯欲射波间去，玉辇疑从岛上回。",
            "自是软红惊十丈，天教到此洗尘埃。"
        ],
        "notes": "",
        "id": "1231b5df5179c1f66b373483ba95dc40"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南楼令",
        "title": "塞外重九",
        "preface": "",
        "paragraphs": [
            "古木向人秋，惊蓬掠鬓稠。",
            "是重阳、何处堪愁。",
            "记得当年惆怅事，正风雨，下南楼。",
            "断梦几能留，香魂一哭休。",
            "怪凉蝉、空满衾裯。",
            "霜落乌啼浑不睡，偏想出，旧风流。"
        ],
        "notes": "",
        "id": "52a777278ad4b19a77e24e54c960114b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "烟暖雨初收，落尽繁花小院幽。",
            "摘得一双红豆子，低头，说著分携泪暗流。",
            "人去似春休，卮酒曾将酹石尤。",
            "别自有人桃叶渡，扁舟，一种烟波各自愁。"
        ],
        "notes": "",
        "id": "6b8ec81e248fcac8f4480d236b1667ee"
    },
    {
        "author": "纳兰性德",
        "dynasty": "清",
        "type": "词",
        "rhythmic": "南乡子",
        "title": "为亡妇题照",
        "preface": "",
        "paragraphs": [
            "泪咽却无声。",
            "只向从前悔薄情，凭仗丹青重省识。",
            "盈盈。",
            "一片伤心画不成。",
            "别语忒分明。",
            "午夜鹣鹣梦早醒。",
            "卿自早醒侬自梦，更更。",
            "泣尽风檐夜雨铃。"
        ],
        "notes": "",
        "id": "ffaeb8a2323cff55a05b44e49e40b021"
    },
    {
        "author": "纳兰性德",
        "dynasty": "清",
        "type": "词",
        "rhythmic": "拟冬日景忠山应制",
        "title": "",
        "preface": "",
        "paragraphs": [
            "岧峣铁凤锁琳宫，亲侍銮舆度碧空。",
            "圣主岂因崇象教，宸游直自接鸿蒙。",
            "远山雪有一峰白，别浦枫余几树红。",
            "天意不教常肃杀，伫看宇宙遍春风。"
        ],
        "notes": "",
        "id": "9b07f9e23bfcd27b75d0b2741d81f0f9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "拟冬日景忠山应制",
        "title": "",
        "preface": "",
        "paragraphs": [
            "雄关阻塞戴灵鳌，控制卢龙胜百牢。",
            "山界万重横翠黛，海当三面涌银涛。",
            "哀笳带月传声切，早雁迎秋度影高。",
            "旧是六师开险处，待陪巡幸扈星旌。"
        ],
        "notes": "",
        "id": "f1e50d69a7c781228265cedd3e860d22"
    },
    {
        "author": "纳兰性德",
        "dynasty": "清",
        "type": "词",
        "rhythmic": "拟古",
        "title": "",
        "preface": "",
        "paragraphs": [
            "高云媚春日，坐觉鱼鸟亲。",
            "可怜暮春候，病中别故人。",
            "莺啼花乱落，风吹成锦茵。",
            "君去一何速，到家垂柳新。",
            "芙蓉湖上月，照君垂长纶。"
        ],
        "notes": "",
        "id": "dbd82e08e2a6f62d11a70b090d57c847"
    },
    {
        "author": "纳兰性德",
        "dynasty": "清",
        "type": "词",
        "rhythmic": "拟古",
        "title": "",
        "preface": "",
        "paragraphs": [
            "美人临残月，无言若有思。",
            "含颦但斜睇，吁嗟怜者谁。",
            "予本多情人，寸心聊自持。",
            "浩歌幽兰曲，援琴终不怡。",
            "私恨托远梦，初日照帘帏。"
        ],
        "notes": "",
        "id": "9bbc06210b0f39a41d29715b538ced10"
    },
    {
        "author": "纳兰性德",
        "dynasty": "清",
        "type": "词",
        "rhythmic": "拟古",
        "title": "",
        "preface": "",
        "paragraphs": [
            "予生未三十，忧愁居其半。",
            "心事如落花，春风吹已断。",
            "行当适远道，作记殊汗漫。",
            "寒食青草多，薄暮烟冥冥。",
            "山桃一夜红，茵箔随飘零。",
            "愿餐玉红草，一醉不复醒。"
        ],
        "notes": "",
        "id": "280eafa09ac9b909c42995fe28c8eb8b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "琵琶仙",
        "title": "中秋",
        "preface": "",
        "paragraphs": [
            "碧海年年，试问取、冰轮为谁圆缺。",
            "吹到一片秋香，清辉了如雪。",
            "愁中看、好天良夜，知道尽成悲咽。",
            "只影而今，那堪重对，旧时明月。",
            "花径里、戏捉迷藏，曾惹下萧萧井梧叶。",
            "记否轻纨小扇，又几番凉热。",
            "只落得，填膺百感，总茫茫、不关离别。",
            "一任紫玉无情，夜寒吹裂。"
        ],
        "notes": "",
        "id": "39a6075e097828a9c8d2e5ba824a1415"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "白日惊飚冬已半，解鞍正值昏鸦乱。",
            "冰合大河流，茫茫一片愁。",
            "烧痕空极望，鼓角高城上。",
            "明日近长安，客心愁未阑。"
        ],
        "notes": "",
        "id": "29aee4303db47c9e5cc4d5d4dc4ec918"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "窗前桃蕊娇如倦，东风泪洗胭脂面。",
            "人在小红楼，离情唱石州。",
            "夜来双燕宿，灯背屏腰绿。",
            "香尽雨阑珊，薄衾寒不寒。"
        ],
        "notes": "",
        "id": "8d202bdea9de61cd37d26d6d145c01c8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春花春月年年客，怜春又怕春离别。",
            "只为晓风愁，催花扑玉钩。",
            "娟娟双蛱蝶，宛转飞花侧。",
            "花底一声歌，疼花花奈何。"
        ],
        "notes": "",
        "id": "528c98c14d6721c908ec7dd272c62a7b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "春云吹散湘帘雨，絮黏蝴蝶飞还住。",
            "人在玉楼中，楼高四面风。",
            "柳烟丝一把，暝色笼鸳瓦。",
            "休近小阑干，夕阳无限山。"
        ],
        "notes": "",
        "id": "f41a7eb38b64391ec62d861b474c520e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "催花未歇花奴鼓，酒醒已见残红舞。",
            "不忍覆余觞，临风泪数行。",
            "粉香看又别，空剩当时月。",
            "月也异当时，凄清照鬓丝。"
        ],
        "notes": "",
        "id": "455251e03e2e7885bbe873abb6c5b14b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "隔花才歇帘纤雨，一声弹指浑无语。",
            "梁燕自双归，长条脉脉垂。",
            "小屏山色远，妆薄铅华浅。",
            "独自立瑶阶，透寒金缕鞋。"
        ],
        "notes": "",
        "id": "a106087caaf3be93061f353a6c82ce6d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "隔花才歇廉纤雨，一声弹指混无语。",
            "梁燕自双归，长条脉脉垂。",
            "小屏山色远，妆薄铅华浅。",
            "独自立瑶阶，透寒金缕鞋。"
        ],
        "notes": "",
        "id": "d0125d567411c9fbd695433328c95dfb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "荒鸡再咽天难晓，星榆落尽秋将老。",
            "毡幕绕牛羊，敲冰饮酪浆。",
            "山程兼水宿，漏点清钲续。",
            "正是梦回时，拥衾无限思。"
        ],
        "notes": "",
        "id": "33d66cc03aa7ecfad28f4f608434ab50"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "黄云紫塞三千里，女墙西畔啼乌起。",
            "落日万山寒，萧萧猎马还。",
            "笳声听不得，入夜空城黑。",
            "秋梦不归家，残灯落碎花。"
        ],
        "notes": "",
        "id": "74062668ca2dc0bef484a6cd8ce3abe4"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "晶帘一片伤心白，云鬟香雾成遥隔。",
            "无语问添衣，桐阴月已西。",
            "西风鸣络纬，不许愁人睡。",
            "只是去年秋，如何泪欲流。"
        ],
        "notes": "",
        "id": "14963d75d21ffe33e8480c55f4a16c60"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "客中愁损催寒夕，夕寒催损愁中客。",
            "门掩月黄昏，昏黄月掩门。",
            "翠衾孤拥醉，醉拥孤衾翠。",
            "醒莫更多情，情多更莫醒。"
        ],
        "notes": "",
        "id": "d53f7158923352ec37c2d07359d46625"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "阑风伏雨催寒食，樱桃一夜花狼藉。",
            "刚与病相宜，锁窗薰绣衣。",
            "画眉烦女伴，央及流莺唤。",
            "半晌试开奁，娇多直自嫌。"
        ],
        "notes": "",
        "id": "31a61419f9a4aa93a2948ca29509a06f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "飘蓬只逐惊飚转，行人过尽烟光远。",
            "立马认河流，茂陵风雨秋。",
            "寂寥行殿锁，梵呗琉璃火。",
            "塞雁与宫鸦，山深日易斜。"
        ],
        "notes": "",
        "id": "09248b8fc6e647576ab56f188359f211"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "山城夜半催金柝，酒醒孤馆灯花落。",
            "窗白一声鸡，枕函闻马嘶。",
            "门前乌桕树，霜月迷行处。",
            "遥忆独眠人，早寒惊梦频。"
        ],
        "notes": "",
        "id": "ab8682dbaf2f298a11c77856581586c1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "朔风吹散三更雪，倩魂犹恋桃花月。",
            "梦好莫催醒，由他好处行。",
            "无端听画角，枕畔红冰薄。",
            "塞马一声嘶，残星拂大旗。"
        ],
        "notes": "",
        "id": "ad0f8b4a86c7fb041e8a4324bcd78ab8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "为春憔悴留春住，那禁半霎催归雨。",
            "深巷卖樱桃，雨余红更娇。",
            "黄昏清泪阁，忍便花飘泊。",
            "消得一声莺，东风三月情。"
        ],
        "notes": "",
        "id": "a287ba3a6158f771f6d875b921c1ee99"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "问君何事轻离别，一年能几团圆月。",
            "杨柳乍如丝。",
            "故园春尽时。",
            "春归归不得，两桨松花隔。",
            "旧事逐寒潮，啼鹃恨未消。"
        ],
        "notes": "",
        "id": "9f04c04af889a96d3bd884d2f3606454"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "雾窗寒对遥天暮，暮天遥对寒窗雾。",
            "花落正啼鸦，鸦啼正落花。",
            "袖罗垂影瘦，瘦影垂罗袖。",
            "风翦一丝红，红丝一翦风。"
        ],
        "notes": "",
        "id": "5179f887db0095efee361eb3dad18f6b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "乌丝画作回纹纸，香煤暗蚀藏头字。",
            "筝雁十三双，输他作一行。",
            "相看仍似客，但道休相忆。",
            "索性不还家，落残红杏花。"
        ],
        "notes": "",
        "id": "70503110c703b55f6d9d6b71756470bb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "惜春春去惊新燠，粉融轻汗红绵扑。",
            "妆罢只思眠，江南四月天。",
            "绿阴帘半揭，此景清幽绝。",
            "行度竹林风，单衫杏子红。"
        ],
        "notes": "",
        "id": "b7b0009d406958a37a8dbc47bf4c20fa"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "萧萧几叶风兼雨，离人偏识长更苦。",
            "欹枕数秋天，蟾蜍下早弦。",
            "夜寒惊被薄，泪与灯花落。",
            "无处不伤心，轻尘在玉琴。"
        ],
        "notes": "",
        "id": "079216771cbce9c87097f9c7f42bf643"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "新寒中酒敲窗雨，残香细袅秋情绪。",
            "才道莫伤神，青衫湿一痕。",
            "无聊成独卧，弹指韶光过。",
            "记得别伊时，桃花柳万丝。"
        ],
        "notes": "",
        "id": "5d9c06d713dd259bd810b9b06bf05bb5"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "砑笺银粉残煤画，画煤残粉银笺砑。",
            "清夜一灯明，明灯一夜清。",
            "片花惊宿燕，燕宿惊花片。",
            "亲自梦归人，人归梦自亲。"
        ],
        "notes": "",
        "id": "2f9beeb1e269d0c3fe131bfdb81b9106"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "玉绳斜转疑清晓，凄凄月白渔阳道。",
            "星影漾寒沙，微茫织浪花。",
            "金笳鸣故垒，唤起人难睡。",
            "无数紫鸳鸯，共嫌今夜凉。"
        ],
        "notes": "",
        "id": "7fcf236b3022ce7108a4cd438ec53906"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "榛荆满眼山城路，征鸿不为愁人住。",
            "何处是长安，湿云吹雨寒。",
            "丝丝心欲碎，应是悲秋泪。",
            "泪向客中多，归时又奈何。"
        ],
        "notes": "",
        "id": "5821b6d835f4af65459ff289d8c1138f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "过张见阳山居，赋赠",
        "preface": "",
        "paragraphs": [
            "车尘马迹纷如织，羡君筑处真幽僻。",
            "柿叶一林红，萧萧四面风。",
            "功名应看镜，明月秋河影。",
            "安得此山间，与君高卧闲。"
        ],
        "notes": "",
        "id": "32f53dc7385684ba2429ebcfafe3a522"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "回文",
        "preface": "",
        "paragraphs": [
            "雾窗寒对遥天暮，暮天遥对寒窗雾。",
            "花落正啼鸦，鸦啼正落花。",
            "袖罗垂影瘦，瘦影垂罗袖。",
            "风翦一丝红，红丝一翦风。"
        ],
        "notes": "",
        "id": "5179f887db0095efee361eb3dad18f6b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "寄梁汾苕中",
        "preface": "",
        "paragraphs": [
            "知君此际情萧索，黄芦苦竹孤舟泊。",
            "烟白酒旗青，水村鱼市晴。",
            "柁楼今夕梦，脉脉春寒送。",
            "直过画眉桥，钱塘江上潮。"
        ],
        "notes": "",
        "id": "6cb7eafeae668a397bc457c73c15c8c9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "菩萨蛮",
        "title": "为陈其年题照",
        "preface": "",
        "paragraphs": [
            "晓寒瘦著西南月，丁丁漏箭余香咽。",
            "春已十分宜，东风无是非。",
            "蜀魂羞顾影，玉照斜红冷。",
            "谁唱后庭花，新年忆旧家。"
        ],
        "notes": "",
        "id": "d337eb241e88cf7cddb9eb3dd04e2ed5"
    },
    {
        "author": "纳兰性德",
        "dynasty": "清",
        "type": "词",
        "rhythmic": "沁园春",
        "title": "瞬息浮生",
        "preface": "丁巳重阳前三日，梦亡妇淡妆素服，执手哽咽。语多不复能记。但临别有云：“衔恨愿为天上月，年年犹得向郎圆”。妇素未工诗，不知何以得此也。觉后感赋长调。",
        "paragraphs": [
            "瞬息浮生，薄命如斯，低徊怎忘？。",
            "记绣榻闲时，并吹红雨，雕阑曲处，同倚斜阳。",
            "梦好难留，诗残莫续，赢得更深哭一场。",
            "遗容在，只灵飙一转，未许端详。",
            "重寻碧落茫茫，料短发，朝来定有霜。",
            "便人间天上，尘缘未断，春花秋叶，触绪还伤。",
            "欲结绸缪，翻惊摇落，减尽荀衣昨日香。",
            "真无奈，倩声声邻笛，谱出回肠。"
        ],
        "notes": "",
        "id": "631edc5ba8bd81575f7544bcbac91176"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "才听夜雨，便觉秋如许。",
            "绕砌蛩螀人不语，有梦转愁无据。",
            "乱山千叠横江，忆君游倦何方。",
            "知否小窗红烛。",
            "照人此夜凄凉。"
        ],
        "notes": "",
        "id": "61ad1aa63db92dd03308fd458b118d01"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "参横月落，客绪从谁托。",
            "望里家山云漠漠，似有红楼一角。",
            "不如意事年年，消磨绝塞风烟。",
            "输与五陵公子，此时梦绕花前。"
        ],
        "notes": "",
        "id": "a9f92efe8b4b123cae15042c06a219a0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "风鬟雨鬓，偏是来无准。",
            "倦倚玉兰看月晕，容易语低香近。",
            "软风吹遍窗纱，心期便隔天涯。",
            "从此伤春伤别，黄昏只对梨花。"
        ],
        "notes": "",
        "id": "aca45f74d7e34effe1496af608d39ff9"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "孤花片叶，断送清秋节。",
            "寂寂绣屏香篆灭，暗里朱颜消歇。",
            "谁怜散髻吹笙，天涯芳草关情。",
            "懊恼隔帘幽梦，半床花月纵横。"
        ],
        "notes": "",
        "id": "0ba0c2a34fd02ccc4b4b830966dc959c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "画屏无睡，雨点惊风碎。",
            "贪话零星兰焰坠，闲了半床红被。",
            "生来柳絮飘零，便教咒也无灵。",
            "待问归期还未，已看双睫盈盈。"
        ],
        "notes": "",
        "id": "81e724f9a683069109d98259d0d7f053"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "将愁不去，秋色行难住。",
            "六曲屏山深院宇。",
            "日日风风雨雨。",
            "雨晴篱菊初香，人言此日重阳。",
            "回首凉云暮叶，黄昏无限思量。"
        ],
        "notes": "",
        "id": "b7fe842eac02f888412176ed3164394c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "角声哀咽，襆被驮残月。",
            "过去华年如电掣，禁得番番离别。",
            "一鞭冲破黄埃乱山影里徘徊。",
            "蓦忆去年今日，十三陵下归来。"
        ],
        "notes": "",
        "id": "3ce101176bdf299e99494ed35b3c8d73"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "凄凄切切，惨澹黄花节。",
            "梦里砧声浑末歇，那更乱蛩悲咽。",
            "尘生燕子空楼，抛残弦索床头。",
            "一样晓风残月，而今触绪添愁。"
        ],
        "notes": "",
        "id": "c7dd598d1141940011b6e58734f2263e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "青陵蝶梦，倒挂怜么凤。",
            "退粉收香情一种，栖傍玉钗偷共。",
            "愔愔镜阁飞蛾，谁传锦字秋河。",
            "莲子依然隐雾，菱花暗惜横波。"
        ],
        "notes": "",
        "id": "7b2b9a87a412f81b2f9e5acb702814b2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "塞鸿去矣，锦字何时寄。",
            "记得灯前佯忍泪，却问明朝行未。",
            "别来几度如珪，飘零落叶成堆。",
            "一种晓寒浅梦，妻凉毕竟因谁。"
        ],
        "notes": "",
        "id": "e71336b912ede17ec8ab4788eed901c0"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "烟轻雨小，望里青难了。",
            "一缕断虹垂树杪，又是乱山残照。",
            "凭高目断征途，暮云千里平芜。",
            "日夜河流东下，锦书应托双鱼。"
        ],
        "notes": "",
        "id": "f97b0f1017efeeaaf8b204fefe5896cf"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "上元月蚀",
        "preface": "",
        "paragraphs": [
            "瑶华映阙，烘散蓂墀雪。",
            "比拟寻常清景别，第一团圆时节。",
            "影蛾忽泛初弦，分辉借与宫莲。",
            "七宝修成合璧，重轮岁岁中天。"
        ],
        "notes": "",
        "id": "cf7a593f2682c8e696d1fc38d3537815"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "弹琴峡题壁",
        "preface": "",
        "paragraphs": [
            "泠泠彻夜，谁是知音者。",
            "如梦前朝何处也，一曲边愁难写。",
            "极天关塞云中，人随落雁西风。",
            "唤取红襟翠袖，莫教泪洒英雄。"
        ],
        "notes": "",
        "id": "eda8a8191691ddc86ad44b684dbdd1fb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "清平乐",
        "title": "添烟深漾",
        "preface": "",
        "paragraphs": [
            "麝烟深漾。",
            "人拥缑笙氅。",
            "新恨暗随新月长。",
            "不辨眉尖心上。",
            "六花斜扑疏帘。",
            "地衣红锦轻沾。",
            "记取暖香如梦，耐他一晌寒岩。"
        ],
        "notes": "",
        "id": "c9df12d39cc7bc653308561b6fe8f5de"
    },
    {
        "author": "纳兰性德",
        "dynasty": "清",
        "type": "词",
        "rhythmic": "青衫湿",
        "title": "悼亡",
        "preface": "",
        "paragraphs": [
            "近来无限伤心事，谁与话长更。",
            "从教分付，绿窗红泪，早雁初莺。",
            "当时领略，而今断送，总负多情。",
            "忽疑君到，漆灯风飐，痴数春星。"
        ],
        "notes": "",
        "id": "1cdb0b533291ce9f253a11cd3e05b1bc"
    },
    {
        "author": "纳兰性德",
        "dynasty": "清",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "黄叶青苔归路，屧粉衣香何处。",
            "消息竟沉沉，今夜相思几许。",
            "秋雨，秋雨，一半因风吹去。"
        ],
        "notes": "",
        "id": "efee8d3f0dfda2710b184fe6a210140a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "木叶纷纷归路。",
            "残月晓风何处。",
            "消息半浮沈，今夜相思几许。",
            "秋雨，秋雨。",
            "一半西风吹去。"
        ],
        "notes": "",
        "id": "a28d47f8c48e4cc95fa98fbaa513ba79"
    },
    {
        "author": "纳兰性德",
        "dynasty": "清",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "万帐穹庐人醉，星影摇摇欲坠，归梦隔狼河，又被河声搅碎。",
            "还睡、还睡，解道醒来无味。"
        ],
        "notes": "",
        "id": "13e46f81b014381a33d9bd856499c961"
    },
    {
        "author": "纳兰性德",
        "dynasty": "清",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "纤月黄昏庭院，语密翻教醉浅。",
            "知否那人心。",
            "旧恨新欢相半。",
            "谁见。",
            "谁见。",
            "珊枕泪痕红泫。"
        ],
        "notes": "",
        "id": "6017918b1aa930b41639dc9bc00c61fa"
    },
    {
        "author": "纳兰性德",
        "dynasty": "清",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "正是辘轳金井，满砌落花红冷。",
            "蓦地一相逢，心事眼波难定。",
            "谁省，谁省。",
            "从此簟纹灯影。"
        ],
        "notes": "",
        "id": "96aa4b840f184869a9b1ca96d338bb56"
    },
    {
        "author": "纳兰性德",
        "dynasty": "清",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "杏花疏雨洒香堤，高楼帘幕垂。",
            "远山映水夕阳低，春愁压翠眉。",
            "芳草句，碧云辞，低徊闲自思。",
            "流莺枝上不曾啼，知君肠断时。"
        ],
        "notes": "",
        "id": "6dcc9b21152cfab0d42e994992c01b82"
    },
    {
        "author": "纳兰性德",
        "dynasty": "清",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "鞭影落春堤，绿锦鄣泥卷。",
            "脉脉逗菱丝，嫩水吴姬眼。",
            "啮膝带香归，谁整樱桃宴。",
            "蜡泪恼东风，旧垒眠新燕。"
        ],
        "notes": "",
        "id": "6a94ff2d90b364e8305d3e86bb1242dd"
    },
    {
        "author": "纳兰性德",
        "dynasty": "清",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "惆怅彩云飞，碧落知何许。",
            "不见合欢花，空倚相思树。",
            "总是别时情，那待分明语。",
            "判得最长宵，数尽厌厌雨。"
        ],
        "notes": "",
        "id": "7db7173f1056b51642f10926c40777b2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "东风不解愁，偷展湘裙衩。",
            "独夜背纱笼，影著纤腰画。",
            "爇尽水沉烟，露滴鸳鸯瓦。",
            "花骨冷宜香，小立樱桃下。"
        ],
        "notes": "",
        "id": "88c429db183fa77d2898ff1e8014861d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "短焰剔残花，夜久边声寂。",
            "倦舞却闻鸡，暗觉青绫湿。",
            "天水接冥蒙，一角西南白。",
            "欲渡浣花溪，远梦轻无力。"
        ],
        "notes": "",
        "id": "cb2ddb974bb280b4a94308dcce75b37e"
    },
    {
        "author": "纳兰性德",
        "dynasty": "清",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "散帙坐凝尘，吹气幽兰并。",
            "茶名龙凤团，香字鸳鸯饼。",
            "玉局类弹棋，颠倒双栖影。",
            "花月不曾闲，莫放相思醒。"
        ],
        "notes": "",
        "id": "52e57c5f7dd7e733152ff54dcd2f354f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "重来丁酒，折尽风前柳。",
            "若问看花情绪，似当日，怎能够。",
            "休为西风瘦，痛饮频搔首。",
            "自古青蝇白璧，天已早安排就。"
        ],
        "notes": "",
        "id": "2a0c91dc01de24136faa5646cd18fbc6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "水调歌头",
        "title": "题西山秋爽图",
        "preface": "",
        "paragraphs": [
            "空山梵呗静，水月影俱沉。",
            "悠然一境人外，都不许尘侵。",
            "岁晚忆曾游处，犹记半竿斜照，一抹界疏林。",
            "绝顶茅庵里，老衲正孤吟。",
            "云中锡，溪头钓，涧边琴。",
            "此生著几两屐，谁识卧游心?。",
            "准拟乘风归去，错向槐安回首，何日得投簪。",
            "布袜青鞋约，但向画图寻。"
        ],
        "notes": "",
        "id": "056764d5fb7826fe69dde596d108ab49"
    },
    {
        "author": "纳兰性德",
        "dynasty": "清",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "冷落绣衾谁与伴，倚香篝。",
            "春睡起，斜日照梳头。",
            "欲写两眉愁，休休。",
            "远山残翠收，莫登楼。"
        ],
        "notes": "",
        "id": "bec473ad980bebfc0eb65f0bbc174807"
    },
    {
        "author": "纳兰性德",
        "dynasty": "清",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "倚柳题笺，当花侧帽，赏心应比驱驰好。",
            "错教双鬓受东风，看吹绿影成丝早。",
            "金殿寒鸦，玉阶春草，就中冷暖和谁道。",
            "小楼明月镇长闲，人生何事缁尘老。"
        ],
        "notes": "",
        "id": "02bf96360e140d14c961a950f425f9a6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "太常引",
        "title": "自题小照",
        "preface": "",
        "paragraphs": [
            "西风乍起峭寒生，惊雁避移营。",
            "千里暮云平，休回首、长亭短亭。",
            "无穷山色，无边往事，一例冷清清。",
            "试倩玉萧声，唤千古、英雄梦醒。"
        ],
        "notes": "",
        "id": "191a23affa671315111f85440e9db12f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "摊破浣溪沙",
        "title": "",
        "preface": "",
        "paragraphs": [
            "风絮飘残已化萍，泥莲刚倩藕丝萦。",
            "珍重别拈香一瓣，记前生。",
            "人到情多情转薄，而今真个悔多情。",
            "又到断肠回首处，泪偷零。"
        ],
        "notes": "",
        "id": "2341cd186aafaf425487fddd65de0afd"
    },
    {
        "author": "纳兰性德",
        "dynasty": "清",
        "type": "词",
        "rhythmic": "摊破浣溪沙",
        "title": "",
        "preface": "",
        "paragraphs": [
            "一霎灯前醉不醒，恨如春梦畏分明。",
            "淡月淡云窗外雨，一声声。",
            "人道情多情转薄，而今真个不多情。",
            "又听鹧鸪啼遍了，短长亭。"
        ],
        "notes": "",
        "id": "84a3cf32feacb020815650db2c9ffb98"
    },
    {
        "author": "纳兰性德",
        "dynasty": "清",
        "type": "词",
        "rhythmic": "摊破浣溪沙",
        "title": "",
        "preface": "",
        "paragraphs": [
            "欲语心情梦已阑，镜中依约见春山。",
            "方悔从前真草草，等闲看。",
            "环佩只应归月下，钗钿何意寄人间。",
            "多少滴残红蜡泪，几时干。"
        ],
        "notes": "",
        "id": "5c9abdb66c9ef3048b9ae285dfea267c"
    },
    {
        "author": "纳兰性德",
        "dynasty": "清",
        "type": "词",
        "rhythmic": "摊破浣溪沙",
        "title": "葬名花",
        "preface": "",
        "paragraphs": [
            "林下荒苔道韫家，生怜玉骨委尘沙。",
            "愁向风前无处说，数归鸦。",
            "半世浮萍随逝水，一宵冷雨葬名花。",
            "魂是柳绵吹欲碎，绕天涯。"
        ],
        "notes": "",
        "id": "a3730458610992af4f2e3eb297b414fc"
    },
    {
        "author": "纳兰性德",
        "dynasty": "清",
        "type": "词",
        "rhythmic": "汤泉应制",
        "title": "",
        "preface": "",
        "paragraphs": [
            "六龙初驻浴蓝天，碧瓦朱旗共一川。",
            "润逼仙桃红自舞，醉酣人柳绿犹眠。",
            "吹成暖律回燕谷，散作薰风入舜弦。",
            "最是垂衣深圣德，不须词笔颂甘泉。"
        ],
        "notes": "",
        "id": "1658619078ec3bcb0d3ddc173f5e3668"
    },
    {
        "author": "纳兰性德",
        "dynasty": "清",
        "type": "词",
        "rhythmic": "汤泉应制",
        "title": "",
        "preface": "",
        "paragraphs": [
            "清时礼乐萃朝端，次第郊原引玉銮。",
            "河岳千年归带砾，寝园三月拜衣冠。",
            "便从畿甸亲民隐，更启神泉示从官。",
            "非独炎灵钟坎德，恩波深处不知寒。"
        ],
        "notes": "",
        "id": "38d83ffac16a5b2e77a9b7aba326d2e6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "汤泉应制",
        "title": "",
        "preface": "",
        "paragraphs": [
            "身向咸池榜末光，三危露暖不成霜。",
            "金铺照日初涵影，玉求生烟别作香。",
            "地接蓬莱通御气，波翻豆蔻散朝凉。",
            "微臣幸属赓歌日，愿借如川献寿觞。"
        ],
        "notes": "",
        "id": "5739b3e96e915b3310f12ca170d62452"
    },
    {
        "author": "纳兰性德",
        "dynasty": "清",
        "type": "词",
        "rhythmic": "汤泉应制",
        "title": "",
        "preface": "",
        "paragraphs": [
            "鱼鳞雁齿镜中开，溅沫为霖遍九垓。",
            "不用劫灰求仿佛，便从天汉象昭回。",
            "桑坛法驾乘春转，鹤禁仙镳问寝来。",
            "遥祝海隅同帝泽，年年长听属车雷。"
        ],
        "notes": "",
        "id": "a6d7709edea31027aac1de723eed8955"
    },
    {
        "author": "纳兰性德",
        "dynasty": "清",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "月落城乌啼未了，起来翻为无眠早。",
            "薄霜庭院怯生衣，心悄悄，红阑绕。",
            "此情待共谁人晓。"
        ],
        "notes": "",
        "id": "b48e9d5a0725d93ca8ae5ee7b4edca50"
    },
    {
        "author": "纳兰性德",
        "dynasty": "清",
        "type": "词",
        "rhythmic": "天仙子",
        "title": "渌水亭秋夜",
        "preface": "",
        "paragraphs": [
            "水浴凉蟾风入袂，鱼鳞蹙损金波碎。",
            "好天良夜酒盈尊，心自醉，愁难睡。",
            "西风月落城乌起。"
        ],
        "notes": "",
        "id": "42c712275a650bbc10c67e0f465a3461"
    },
    {
        "author": "纳兰性德",
        "dynasty": "清",
        "type": "词",
        "rhythmic": "天仙子",
        "title": "梦里藻芜青一剪",
        "preface": "",
        "paragraphs": [
            "梦里蘼芜青一剪，玉郎经岁音书远。",
            "暗钟明月不归来，梁上燕，轻罗扇。",
            "好风又落桃花片。"
        ],
        "notes": "",
        "id": "8ba93b12b6f9f84fb477f85d53bb001d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "天仙子",
        "title": "天咫尺",
        "preface": "",
        "paragraphs": [
            "好在软绡红泪积，漏痕斜罥菱丝碧。",
            "古钗封寄玉关秋，天咫尺，人南北，。",
            "不信鸳鸯头不白。"
        ],
        "notes": "",
        "id": "95d295a5aa7caa60c504be2add2c48aa"
    },
    {
        "author": "纳兰性德",
        "dynasty": "清",
        "type": "词",
        "rhythmic": "望江南",
        "title": "咏弦月",
        "preface": "",
        "paragraphs": [
            "初八月，半镜上青霄。",
            "斜倚画阑娇不语，暗移梅影过红桥，裙带北风飘。"
        ],
        "notes": "",
        "id": "89248f56f72f7553ef2deff49943c8c1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "遐方怨",
        "title": "",
        "preface": "",
        "paragraphs": [
            "欹角枕，掩红窗。",
            "梦到江南，伊家博山沉水香。",
            "湔裙归晚坐思量。",
            "轻烟笼浅黛，月茫茫。"
        ],
        "notes": "",
        "id": "d095ad7332f39ccbbf8e4bbabb3560df"
    },
    {
        "author": "纳兰性德",
        "dynasty": "清",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "落花如梦凄迷，麝烟微，又是夕阳潜下小楼西。",
            "愁无限，消瘦尽，有谁知。",
            "闲教玉笼鹦鹉念郎诗。"
        ],
        "notes": "",
        "id": "fad8123e3b1ea3af860629d4177bc8f1"
    },
    {
        "author": "纳兰性德",
        "dynasty": "清",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "微云一抹遥峰，冷溶溶。",
            "恰与个人清晓，画眉同。",
            "红蜡泪，青绫被，水沉浓。",
            "却与黄茅野店，听西风。"
        ],
        "notes": "",
        "id": "2fa44a5f1ef748c4551b16af782c1d88"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "独倚春寒掩夕扉，清露泣铢衣。",
            "玉萧吹梦，金钗划影，悔不同携。",
            "刻残红烛曾相待，旧事总依稀。",
            "料应遗恨，月中教去，花底催归。"
        ],
        "notes": "",
        "id": "f33caba0bec3ef4ef5f0cd9ca53bd5bb"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "林下闺房世罕俦，偕隐足风流。",
            "今来忍见，鹤孤华表，人远罗浮。",
            "中年定不禁哀乐，其奈忆曾游。",
            "浣花微雨，采菱斜日，欲去还留。"
        ],
        "notes": "",
        "id": "5f26c325f0378343e3eb94f7f87d16db"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "重见星娥碧海槎，忍笑却盘鸦。",
            "寻常多少，月明风细，今夜偏佳。",
            "休笼彩笔闲书字，街鼓巳三挝。",
            "烟丝欲袅，露光微泫，春在桃花。"
        ],
        "notes": "",
        "id": "0f4f3f8321c4173583a15927880dbe46"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "咏红姑娘",
        "preface": "",
        "paragraphs": [
            "骚屑西风弄晚寒，翠袖倚阑干。",
            "霞绡裹处，樱唇微绽，靺鞨红殷。",
            "故宫事往凭谁问，无恙是朱颜。",
            "玉墀争采，玉钗争插，至正年间。"
        ],
        "notes": "",
        "id": "9d56901971a313f2291009c7679c1e8b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "咏梅",
        "preface": "",
        "paragraphs": [
            "莫把琼花比澹妆，谁似白霓裳。",
            "别样清幽，自然标格，莫近东墙。",
            "冰肌玉骨天分付，兼付与凄凉。",
            "可怜遥夜，冷烟和月，疏影横窗。"
        ],
        "notes": "",
        "id": "080475d0442c221e6654417be0eb6b56"
    },
    {
        "author": "纳兰性德",
        "dynasty": "清",
        "type": "词",
        "rhythmic": "眼儿媚",
        "title": "中元夜有感",
        "preface": "",
        "paragraphs": [
            "手写香台金字经，惟愿结来生。",
            "莲花漏转，杨枝露滴，想鉴微诚。",
            "欲知奉倩神伤极，凭诉与秋擎。",
            "西风不管，一池萍水，几点荷灯。"
        ],
        "notes": "",
        "id": "82fa53d81ecb461e95128b22494bb36d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风丝袅，水浸碧天清晓。",
            "一镜湿云青未了，雨晴春草草。",
            "梦里轻螺谁扫，帘外落花红小。",
            "独睡起来情悄悄，寄愁何处好。"
        ],
        "notes": "",
        "id": "dce0a8f9a5f40663ceff97162f7b985a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "忆江南",
        "title": "宿双林禅院有感",
        "preface": "",
        "paragraphs": [
            "心灰尽、有发未全僧。",
            "风雨消磨生死别，似曾相识只孤檠，情在不能醒。",
            "摇落后，清吹那堪听。",
            "淅沥暗飘金井叶，乍闻风定又钟声，薄福荐倾城。"
        ],
        "notes": "",
        "id": "dc38f6236f0e5bfa92dd60e3a6def984"
    },
    {
        "author": "纳兰性德",
        "dynasty": "清",
        "type": "词",
        "rhythmic": "一络索",
        "title": "",
        "preface": "",
        "paragraphs": [
            "过尽遥山如画。",
            " 短衣匹马。",
            " 萧萧落木不胜秋， 莫回首、 斜阳下。",
            "别是柔肠萦挂。",
            " 待归才罢。",
            " 却愁拥髻向灯前， 说不尽、 离人话。"
        ],
        "notes": "",
        "id": "213456d3435493bdbc9feb74ec32fdf3"
    },
    {
        "author": "纳兰性德",
        "dynasty": "清",
        "type": "词",
        "rhythmic": "一络索",
        "title": "",
        "preface": "",
        "paragraphs": [
            "野火拂云微绿，西风夜哭。",
            "苍茫雁翅列秋空，忆写向、屏山曲。",
            "山海几经翻覆，女墙斜矗。",
            "看来费尽祖龙心，毕竟为、谁家筑。"
        ],
        "notes": "",
        "id": "d683001a26e3b107777949a6ce7f7fe6"
    },
    {
        "author": "纳兰性德",
        "dynasty": "清",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "长飘泊，多愁多病心情恶。",
            "心情恶。",
            "模糊一片，强分哀乐。",
            "拟将欢笑排离索，镜中无奈颜非昨。",
            "颜非昨。",
            "才华尚浅，因何福薄。"
        ],
        "notes": "",
        "id": "d1b295b94ace93926485f5796c561127"
    },
    {
        "author": "纳兰性德",
        "dynasty": "清",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "春深浅，一痕摇漾青如剪。",
            "青如剪。",
            "鹭鸶立处，烟芜平远。",
            "吹开吹谢东风倦，缃桃自惜红颜变。",
            "红颜变。",
            "兔葵燕麦，重来相见。"
        ],
        "notes": "",
        "id": "65658b7b8217d111b356fda80fc1a4bf"
    },
    {
        "author": "纳兰性德",
        "dynasty": "清",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "山重叠。",
            "悬崖一线天疑裂。",
            "天疑裂。",
            "断碑题字，苔痕横啮。",
            "风声雷动鸣金铁。",
            "阴森潭底蛟龙窟。",
            "蛟龙窟。",
            "兴亡满眼，旧时明月。"
        ],
        "notes": "",
        "id": "898bb730f31ce4137e400f5bb681244a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "西风一夜剪芭蕉，倦眼经秋耐寂寥。",
            "强把心情付浊醪。",
            "读离骚。",
            "愁似湘江日夜潮。"
        ],
        "notes": "",
        "id": "40aa96f3d6a968774bbc0a4e650ff6ec"
    },
    {
        "author": "纳兰性德",
        "dynasty": "清",
        "type": "词",
        "rhythmic": "渔父",
        "title": "",
        "preface": "",
        "paragraphs": [
            "收却纶竿落照红，秋风宁为翦芙蓉。",
            "人淡淡，水濛濛，吹入芦花短笛中。"
        ],
        "notes": "",
        "id": "53c993361ea7012d8fbf066f68143fa2"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "残灯风灭炉烟冷，相伴唯孤影。",
            "判教狼藉醉清樽，为问世间醒眼是何人。",
            "难逢易散花间酒，饮罢空搔首。",
            "闲愁总付醉来眠，只恐醒时依旧到樽前。"
        ],
        "notes": "",
        "id": "aa94293b1f7bf99afd65d53b59e3fa4f"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "春情只到梨花薄，片片催零落。",
            "夕阳何事近黄昏，不道人间犹有未招魂。",
            "银笺别梦当时句，密绾同心苣。",
            "为伊判作梦中人，索向画图清夜唤真真。"
        ],
        "notes": "",
        "id": "58f31f7078b29bf0eaa4ad2df10f4220"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "黄昏又听城头角，病起心情恶。",
            "药炉初沸短檠青，无那残香半缕恼多情。",
            "多情自古原多病，清镜怜清影。",
            "一声弹指泪如丝，央及东风休遣玉人知。"
        ],
        "notes": "",
        "id": "852423e9603fbfc43f3a5460bfae2b73"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "曲阑深处重相见，匀泪偎人颤。",
            "凄凉别后两应同，最是不胜清怨月明中。",
            "半生已分孤眠过，山枕檀痕涴。",
            "忆来何事最销魂，第一折枝花样画罗裙。"
        ],
        "notes": "",
        "id": "9b08efedcc5dd09991ed661e981a27a7"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "银床淅沥青梧老，屧粉秋蛩扫。",
            "采香行处蹙连钱，拾得翠翘何恨不能言。",
            "回廊一寸相思地，落月成孤倚。",
            "背灯和月就花阴，已是十年踪迹十年心。"
        ],
        "notes": "",
        "id": "950672aa59e1f8f5896a47dae4907775"
    },
    {
        "author": "纳兰性德",
        "dynasty": "清",
        "type": "词",
        "rhythmic": "虞美人",
        "title": "秋夕信步",
        "preface": "",
        "paragraphs": [
            "愁痕满地无人省，露湿琅玕影。",
            "闲阶小立倍荒凉。",
            "还剩旧时月色在潇湘。",
            "薄情转是多情累，曲曲柔肠碎。",
            "红笺向壁字模糊，忆共灯前呵手为伊书。"
        ],
        "notes": "",
        "id": "ced2a4aee13fc7325b08290994a6cdea"
    },
    {
        "author": "纳兰性德",
        "dynasty": "清",
        "type": "词",
        "rhythmic": "于中好",
        "title": "",
        "preface": "",
        "paragraphs": [
            "独背残阳上小楼，谁家玉笛韵偏幽。",
            "一行白雁遥天暮，几点黄花满地秋。",
            "惊节序，叹沉浮，秾华如梦水东流。",
            "人间所事堪惆怅，莫向横塘问旧游。"
        ],
        "notes": "",
        "id": "731ec0c88ea7b5782be36f4f764b30d4"
    },
    {
        "author": "纳兰性德",
        "dynasty": "清",
        "type": "词",
        "rhythmic": "于中好",
        "title": "",
        "preface": "",
        "paragraphs": [
            "谁道阴山行路难。",
            "风毛雨血万人欢。",
            "松梢露点沾鹰绁，芦叶溪深没马鞍。",
            "依树歇，映林看。",
            "黄羊高宴簇金盘。",
            "萧萧一夕霜风紧，却拥貂裘怨早寒。"
        ],
        "notes": "",
        "id": "10b0c70d4b588c42d06c46c91ecfc074"
    },
    {
        "author": "纳兰性德",
        "dynasty": "清",
        "type": "词",
        "rhythmic": "于中好",
        "title": "",
        "preface": "",
        "paragraphs": [
            "小构园林寂不哗，疏篱曲径仿山家。",
            "昼长吟罢风流子，忽听楸枰响碧纱。",
            "添竹石，伴烟霞。",
            "拟凭樽酒慰年华。",
            "休嗟髀里今生肉，努力春来自种花。"
        ],
        "notes": "",
        "id": "20b6debb481c580b9921ff572682a661"
    },
    {
        "author": "纳兰性德",
        "dynasty": "清",
        "type": "词",
        "rhythmic": "于中好",
        "title": "十月初四夜风雨其明日是亡妇生辰",
        "preface": "",
        "paragraphs": [
            "尘满疏帘素带飘，真成暗度可怜宵。",
            "几回偷拭青衫泪，忽傍犀奁见翠翘。",
            "惟有恨，转无聊。",
            "五更依旧落花朝。",
            "衰杨叶尽丝难尽，冷雨凄风打画桥。"
        ],
        "notes": "",
        "id": "15fd95fffe5dfcc48b1600da0811f2c8"
    },
    {
        "author": "纳兰性德",
        "dynasty": "清",
        "type": "词",
        "rhythmic": "于中好",
        "title": "咏史",
        "preface": "",
        "paragraphs": [
            "马上吟成促渡江，分明闲气属闺房。",
            "生憎久闭金铺暗，花冷回心玉一床。",
            "添哽咽，足凄凉。",
            "谁教生得满身香。",
            "只今西海年年月，犹为萧家照断肠。"
        ],
        "notes": "",
        "id": "ff62a713592bbf0811f5acf672d6c4bc"
    },
    {
        "author": "纳兰性德",
        "dynasty": "清",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "山一程，水一程，身向榆关那畔行，夜深千帐灯。",
            "风一更，雪一更，聒碎乡心梦不成，故园无此声。"
        ],
        "notes": "",
        "id": "b38e64a5483ea8762b17389772497375"
    },
    {
        "author": "纳兰性德",
        "dynasty": "清",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "一重山，两重山，山远天高烟水寒，相思枫叶丹。",
            "菊花开，菊花残，塞雁高飞人未还，一帘风月闲。"
        ],
        "notes": "",
        "id": "44fad651d81b09bc12eac9631894cd41"
    },
    {
        "author": "纳兰性德",
        "dynasty": "清",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "暮雨丝丝吹湿，倦柳愁荷风急。",
            "瘦骨不禁秋，总成愁。",
            "别有心情怎说，未是诉愁时节，谯鼓已三更，梦须成。"
        ],
        "notes": "",
        "id": "c53a2a802c9f70893f2a4d35d44df69a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "深禁好春谁惜，薄暮瑶阶伫立。",
            "别院管弦声，不分明。",
            "又是梨花欲谢，绣被春寒今夜。",
            "寂寞锁朱门，梦承恩。"
        ],
        "notes": "",
        "id": "7fcaa845e62f933ead405425b2e2749d"
    },
    {
        "author": "纳兰性德",
        "dynasty": "清",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "背立盈盈故作羞，手挼梅蕊打肩头。",
            "欲将离恨寻郎说，待得郎来恨却休。",
            "云淡淡，水悠悠。",
            "一声横笛锁空楼。",
            "何时共泛春溪月，断岸垂杨一叶舟。"
        ],
        "notes": "",
        "id": "146a5e46b261cb77973f1e7c72c0296a"
    },
    {
        "author": "纳兰性德",
        "dynasty": "清",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "别绪如丝梦不成，那堪孤枕梦边城。",
            "因听紫塞三更雨，却忆红楼半夜灯。",
            "书郑重，恨分明，天将愁味酿多情。",
            "起来呵手封题处，偏到鸳鸯两字冰。"
        ],
        "notes": "",
        "id": "9adc08a3e767343a2b9036c442f1d96b"
    },
    {
        "author": "纳兰性德",
        "dynasty": "清",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "雁帖寒云次第飞，向南犹自怨归迟。",
            "谁能瘦马关山道，又到西风扑鬓时。",
            "人杳杳，思依依，更无芳树有乌啼。",
            "凭将扫黛窗前月，持向今宵照别离。"
        ],
        "notes": "",
        "id": "c0f478a3bcef3aee1b59966e10a10664"
    }
]