[
    {
        "author": "念禅师",
        "dynasty": "宋",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "往复无际，动静一源。",
            "含有德以还空，越无私而迥出。",
            "昔日日，今日日，照无两明。",
            "昔日风，今日风，鼓无两动。",
            "昔日雨，今日雨，泽无两润。"
        ],
        "notes": "",
        "id": "2b90ad93272ff52389d27932e0193645"
    },
    {
        "author": "念禅师",
        "dynasty": "宋",
        "type": "诗",
        "rhythmic": "",
        "title": "颂三首  其一",
        "preface": "",
        "paragraphs": [
            "元正一，古佛家风从此出。",
            "不劳向上用工夫，历劫何曾异今日。"
        ],
        "notes": "",
        "id": "1a3f34fbf1e89fb165e6e2513d06aa91"
    },
    {
        "author": "念禅师",
        "dynasty": "宋",
        "type": "诗",
        "rhythmic": "",
        "title": "颂三首  其二",
        "preface": "",
        "paragraphs": [
            "元正二，寂寥冷淡无滋味。",
            "赵州相唤吃茶来，剔起眉毛须瞥地。"
        ],
        "notes": "",
        "id": "0d74ff4f97496251aa2edef7bd65b245"
    },
    {
        "author": "念禅师",
        "dynasty": "宋",
        "type": "诗",
        "rhythmic": "",
        "title": "颂三首  其三",
        "preface": "",
        "paragraphs": [
            "元正三，上来稽首各和南。",
            "若问香山山里事，灵源一派碧如蓝。"
        ],
        "notes": "",
        "id": "818702927af6634d02058451262103ce"
    }
]