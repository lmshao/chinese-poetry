[
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "享太庙乐章",
        "preface": "",
        "paragraphs": [
            "湜湜颀颀，融昭德辉。",
            "不纽不舒，贯成九围。",
            "武烈文经，敷施当宜。",
            "纂尧付启，亿万熙熙。"
        ],
        "notes": "",
        "id": "c5347ff6e551af5f96cb656f6bd93983"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "乐天梦得有岁夜诗聊以奉和",
        "preface": "",
        "paragraphs": [
            "惜岁岁今尽，少年应不知。",
            "凄凉数流辈，欢喜见孙儿。",
            "暗减一身力，潜添满鬓丝。",
            "莫愁花笑老，花自几多时。"
        ],
        "notes": "",
        "id": "b4a19bc2a254ad2f434faf3089de80bc"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "李苏州遗太湖石奇状绝伦因题二十韵奉呈梦得乐天",
        "preface": "",
        "paragraphs": [
            "胚浑何时结，嵌空此日成。",
            "掀蹲龙虎鬬，挟怪鬼神惊。",
            "带雨新水静，轻敲碎玉鸣。",
            "搀叉锋刃簇，缕络钓丝萦。",
            "近水摇奇冷，依松助澹清。",
            "通身鳞甲隐，透穴洞天明。",
            "丑凸隆胡准，深凹刻兕觵。",
            "雷风疑欲变，阴黑讶将行。",
            "噤㾕微寒早，轮囷数片横。",
            "地祇愁垫压，鳌足困支撑。",
            "珍重姑苏守，相怜嬾慢情。",
            "为探湖里物，不怕浪中鲸。",
            "利涉余千里，山河仅百程。",
            "池塘初展见，金玉自凡轻。",
            "侧眩魂犹悚，周观意渐平。",
            "似逢三益友，如对十年兄。",
            "旺兴添魔力，消烦破宿酲。",
            "嫓人当绮皓，视秩即公卿。",
            "念此园林宝，还须别识精。",
            "诗仙有刘白，为汝数逢迎。"
        ],
        "notes": "",
        "id": "6925b2fb981c81522e3c0fe1a1f5a7f4"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "席上赠刘梦得",
        "preface": "",
        "paragraphs": [
            "粉署为郎四十春，今来名辈更无人。",
            "休论世上升沉事，且鬬樽前见在身。",
            "珠玉会应成咳唾，山川犹觉露精神。",
            "莫嫌恃酒轻言语，曾把文章谒后尘。"
        ],
        "notes": "",
        "id": "2ae4e8e5b598d67f8d94640849e0224f"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "但愁封寄去，魔物或惊禅。",
            "惟羡东都白居士，年年香积问禅师。",
            "不是道公狂不得，恨公逢我不教狂。",
            "地瘦草丛短，求人气色沮。",
            "凭酒意乃伸。"
        ],
        "notes": "",
        "id": "8a0150d1106848d7f86f2c39f4717d08"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "汉文帝母薄太后庙赋诗",
        "preface": "",
        "paragraphs": [
            "香风引上大罗天，月地花宫拜洞仙。",
            "具道人间惆怅事，不知今夕是何年。",
            "（《唐诗纪事》二九引《周秦行纪》（《周秦行纪》，一般认为是李党托牛僧孺之作，《贾氏谈录》谓韦瓘作。",
            "诗系牛僧孺名下，恐未允。",
            "）。"
        ],
        "notes": "",
        "id": "465b1e6512a6d50a79315a89f019da28"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "答乐天见寄履道新小滩诗（题拟）",
        "preface": "",
        "paragraphs": [
            "请向归仁砌下看。",
            "（见《白氏长庆集》卷三五《赠思黯》题注引）。"
        ],
        "notes": "",
        "id": "f2b1efc82b2650b89f46d857f5b1db77"
    },
    {
        "author": "牛僧孺",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "萤烛多愁对九枝。",
            "（宋苏颂《苏魏集》卷十二引《牛僧孺集》）。"
        ],
        "notes": "",
        "id": "a8154135c8e592ba0abe7cbf82e354b4"
    }
]