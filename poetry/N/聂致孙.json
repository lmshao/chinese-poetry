[
    {
        "author": "聂致孙",
        "dynasty": "宋",
        "type": "诗",
        "rhythmic": "",
        "title": "秀文楼",
        "preface": "",
        "paragraphs": [
            "讲余衣袂受风轻，来与阑干共晚晴。",
            "山倚南云屏迤逦，江迎西月锦鲜明。",
            "道心千古飞鸢接，秋意一楼宾雁横。",
            "老栢上头天尺五，莫歌金石出商声。"
        ],
        "notes": "",
        "id": "6f090f07f72b48f28c57cc59f677268c"
    },
    {
        "author": "聂致孙",
        "dynasty": "宋",
        "type": "诗",
        "rhythmic": "",
        "title": "登碧落堂",
        "preface": "",
        "paragraphs": [
            "渺渺桑田注白波，幽幽花洞忆真多。",
            "丹成已在风烟上，鹤返其如城郭何。",
            "月下清池明老剑，云凝碧落听笙歌。",
            "五陵王气龙沙近，傥乞飞霞侍玉珂。"
        ],
        "notes": "",
        "id": "0b7ed448737410bcce630bbce90fa24f"
    }
]