[
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "横吹曲辞 长安道",
        "preface": "",
        "paragraphs": [
            "此地无驻马，夜中犹走轮。",
            "所以路旁草，少于衣上尘。"
        ],
        "notes": "",
        "id": "21bf4374878d267412e2b54ec08d42cb"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 短歌行",
        "preface": "",
        "paragraphs": [
            "八月木荫薄，十叶三堕枝。",
            "人生过五十，亦已同此时。",
            "朝出东郭门，嘉树郁参差。",
            "暮出西郭门，原草已离披。",
            "南邻好台榭，北邻善歌吹。",
            "荣华忽消歇，四顾令人悲。",
            "生死与荣辱，四者乃常期。",
            "古人耻其名，没世无人知。",
            "无言鬓似霜，勿谓发如丝。"
        ],
        "notes": "",
        "id": "c5cb9f7d2ce4d422acf3fca264d48566"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 胡无人行",
        "preface": "",
        "paragraphs": [
            "男儿徇大义，立节不沽名。",
            "腰间悬陆离，大歌胡无行。",
            "不读战国书，不览黄石经。",
            "醉卧咸阳楼，梦入受降城。",
            "更愿生羽翼，飞身入青冥。",
            "请携天子劒，斫下旄头星。",
            "自然胡无人，虽有无战争。",
            "悠哉典属国，驱羊老一生。"
        ],
        "notes": "",
        "id": "3b939b7c11c69c5951d46896b8a47904"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 一",
        "preface": "",
        "paragraphs": [
            "生在绮罗下，岂识渔阳道。",
            "良人自戍来，夜夜梦中到。",
            "渔阳万里远，近于中门限。",
            "中门逾有时，渔阳常在眼。"
        ],
        "notes": "",
        "id": "7ae6275501f678d821322b45e2b6e5cd"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 二",
        "preface": "",
        "paragraphs": [
            "良人昨日去，明日又不还。",
            "别时各有泪，零落青楼前。"
        ],
        "notes": "",
        "id": "ce7f30f85a49ae0c631f26daddff148e"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 杂怨三首 三",
        "preface": "",
        "paragraphs": [
            "君泪濡罗巾，妾泪滴路尘。",
            "罗巾今在手，日得随妾身。",
            "路尘如因飞，得上君车轮。"
        ],
        "notes": "",
        "id": "61728e87e4e4aa03c85162766b5389fc"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "相和歌辞 乌夜啼",
        "preface": "",
        "paragraphs": [
            "众鸟各归枝，乌乌尔不栖。",
            "还应知妾恨，故向绿窗啼。"
        ],
        "notes": "",
        "id": "0a668fb17ef80287c185fdabc669f652"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 空城雀",
        "preface": "",
        "paragraphs": [
            "一雀入官仓，所食能损几。",
            "所虑往损频，官仓乃害尔。",
            "鱼网不在天，鸟网不在水。"
        ],
        "notes": "",
        "id": "4c7d6441b613c73a09b04869ac948aab"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "莫言行路难，夷狄如中国。",
            "谓言骨肉亲，中门如异域。",
            "出处全在人，路亦无通塞。",
            "门前两条辙，何处去不得。"
        ],
        "notes": "",
        "id": "d0c1b394d39944075b612d1ebfa98e21"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离",
        "preface": "",
        "paragraphs": [
            "欲别牵郎衣，问郎游何处？不恨归日迟，莫向临邛去。"
        ],
        "notes": "",
        "id": "825da3a0643ab19b33245d8e8f4fdce2"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 饮酒乐",
        "preface": "",
        "paragraphs": [
            "日月似有事，一夜行一周。",
            "草木犹须老，人生得无愁。",
            "一饮解百结，再饮破百忧。",
            "白发欺贫贱，不入醉人头。",
            "我愿东海水，尽向杯中流。",
            "安得阮步兵，同入醉乡游。"
        ],
        "notes": "",
        "id": "92af68e83a6dd7b326900b6e0a33947b"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 起夜半",
        "preface": "",
        "paragraphs": [
            "念远心如烧，不觉中夜起。",
            "桃花带露泛，立在月明里。"
        ],
        "notes": "",
        "id": "528e1f1ab2375f5e1c853f5ed17b8d96"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂曲歌辞 大垂手",
        "preface": "",
        "paragraphs": [
            "金刀翦轻云，盘用黄金缕。",
            "装束赵飞燕，教来掌上舞。",
            "舞罢飞燕死，片片随风去。"
        ],
        "notes": "",
        "id": "06a3f276bf958a0575e5af633b172e83"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "两叶能蔽目，双豆能塞聪。",
            "理身不知道，将为天地聋。",
            "扰扰造化内，茫茫天地中。",
            "苟或有所愿，毛髪亦不容。"
        ],
        "notes": "",
        "id": "433f0f20b90615063c6805cfaa84f730"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂怨 一",
        "preface": "",
        "paragraphs": [
            "生在绮罗下，岂识渔阳道。",
            "良人自戍来，夜夜梦中到。",
            "渔阳万里远，近于中门限。",
            "中门逾有时，渔阳常在眼。"
        ],
        "notes": "",
        "id": "7ae6275501f678d821322b45e2b6e5cd"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂怨 二",
        "preface": "",
        "paragraphs": [
            "君泪濡罗巾，妾泪滴路尘。",
            "罗巾今在手，日得随妾身。",
            "路尘如因风，得上君车轮。"
        ],
        "notes": "",
        "id": "61728e87e4e4aa03c85162766b5389fc"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "莫言行路难，夷狄如中国。",
            "谓言骨肉亲，中门如异域。",
            "出处全在人，路亦无通塞。",
            "门前两条辙，何处去不得。"
        ],
        "notes": "",
        "id": "d0c1b394d39944075b612d1ebfa98e21"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "大垂手",
        "preface": "",
        "paragraphs": [
            "金刀翦轻云，盘用黄金缕。",
            "装束赵飞燕，教来掌上舞。",
            "舞罢飞燕死，片片随风去。"
        ],
        "notes": "",
        "id": "06a3f276bf958a0575e5af633b172e83"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "一雀入官仓，所食能损几。",
            "所虑往复频，官仓乃害尔。",
            "鱼网不在天，鸟网不在水。",
            "饮啄要自然，何必空城里。"
        ],
        "notes": "",
        "id": "4c7d6441b613c73a09b04869ac948aab"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "胡无人行",
        "preface": "",
        "paragraphs": [
            "男儿徇大义，立节不沽名。",
            "腰间悬陆离，大歌胡无行。",
            "不读战国书，不览黄石经。",
            "醉卧咸阳楼，梦入受降城。",
            "更愿生羽翼，飞身入青冥。",
            "请携天子劒，斫下旄头星。",
            "自然胡无人，虽有无战争。",
            "悠哉典属国，驱羊老一生。"
        ],
        "notes": "",
        "id": "3b939b7c11c69c5951d46896b8a47904"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "咏田家",
        "preface": "",
        "paragraphs": [
            "二月卖新丝，五月粜新谷。",
            "医得眼前疮，剜却心头肉。",
            "我愿君王心，化作光明烛。",
            "不照绮罗筵，只照逃亡屋。"
        ],
        "notes": "",
        "id": "3e43ad22f96b676fbd5ed35eec6456c4"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "燕台二首 一",
        "preface": "",
        "paragraphs": [
            "燕台累黄金，上欲招儒雅。",
            "贵得贤士来，更下于隗者。",
            "自然乐毅徒，趋风走天下。",
            "何必驰凤书，旁求向林野。"
        ],
        "notes": "",
        "id": "1178d37fe64f3deb4f50285ecd3ac94b"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "燕台二首 二",
        "preface": "",
        "paragraphs": [
            "燕台高百尺，燕灭台亦平。",
            "一种是亡国，犹得礼贤名。",
            "何似章华畔，空余禾黍生。"
        ],
        "notes": "",
        "id": "52ca211672a83f4efc4845b31f226923"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "古兴",
        "preface": "",
        "paragraphs": [
            "片玉一尘轻，粒粟山丘重。",
            "唐虞贵民食，秪是勤播种。",
            "前圣后圣同，今人古人共。",
            "一岁如苦饥，金玉何所用。"
        ],
        "notes": "",
        "id": "9a9c4df3a57ce33b24435a5121197acc"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "劝酒二首 一",
        "preface": "",
        "paragraphs": [
            "白日无定影，清江无定波。",
            "人无百年寿，百年复如何。",
            "堂上陈美酒，堂下列笙歌。",
            "与君入醉乡，醉乡乐天和。",
            "岁岁松栢茂，日日丘陵多。",
            "君看终南山，万古青峨峨。"
        ],
        "notes": "",
        "id": "eeb895c04e36f53f80de77f259b1dfc7"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "劝酒二首 二",
        "preface": "",
        "paragraphs": [
            "灞上送行客，听唱行客歌。",
            "适来桥下水，已作渭川波。",
            "人间荣乐少，四海别离多。",
            "但恐别离泪，自成苦水河。",
            "劝尔一杯酒，所赠无余多。"
        ],
        "notes": "",
        "id": "3d3492b328f00986a8d6e2d72cc13eaa"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "饮酒乐",
        "preface": "",
        "paragraphs": [
            "日月似有事，一夜行一周。",
            "草木犹须老，人生得无愁。",
            "一饮解百结，再饮破百忧。",
            "白发欺贫贱，不入醉人头。",
            "我愿东海水，尽向杯中流。",
            "安得阮步兵，同入醉乡游。"
        ],
        "notes": "",
        "id": "92af68e83a6dd7b326900b6e0a33947b"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "公子行二首 一",
        "preface": "",
        "paragraphs": [
            "汉代多豪族，恩深益骄逸。",
            "走马踏杀人，街吏不敢诘。",
            "红楼宴青春，数里望云蔚。",
            "金缸焰胜画，不畏落晖疾。",
            "美人尽如月，南威莫能匹。",
            "芙蓉自天来，不向水中出。",
            "飞琼奏云和，碧箫吹凤质。",
            "唯恨鲁阳死，无人驻白日。"
        ],
        "notes": "",
        "id": "d942825b1c4a593d4ea6022173291bf8"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "公子行二首 二",
        "preface": "",
        "paragraphs": [
            "花树出墙头，花里谁家楼。",
            "一行书不读，身封万户侯。",
            "美人楼上歌，不是古凉州。"
        ],
        "notes": "",
        "id": "c02acfb88780755b61091a230378eb8d"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "短歌",
        "preface": "",
        "paragraphs": [
            "八月木阴薄，十叶三堕枝。",
            "人生过五十，亦已同此时。",
            "朝出东郭门，嘉树郁参差。",
            "暮出西郭门，原草已离披。",
            "南邻好台榭，北邻善歌吹。",
            "荣华忽销歇，四顾令人悲。",
            "生死与荣辱，四者乃常期。",
            "古人耻其名，没世无人知。",
            "无言鬓似霜，勿谓事如丝。",
            "耆年无一善，何殊食乳儿。"
        ],
        "notes": "",
        "id": "1bbbe6ce96e45333f38e4f9da2dd5f77"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "过比干墓",
        "preface": "",
        "paragraphs": [
            "殷辛帝天下，厌为天下尊。",
            "乾纲既一断，贤愚无二门。",
            "佞是福身本，忠作丧己源。",
            "饿虎不食子，人无骨肉恩。",
            "日影不入地，下埋冤死魂。",
            "腐骨不为土，应作石木根。",
            "余来过此乡，下马吊此坟。",
            "静念君臣间，有道谁敢论。"
        ],
        "notes": "",
        "id": "6b5ef21b30f6fd86fd5a98d3cf5a3961"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "住京寄同志",
        "preface": "",
        "paragraphs": [
            "在京如在道，日日先鸡起。",
            "不离十二街，日行一百里。",
            "役役大块上，周朝复秦市。",
            "贵贱与贤愚，古今同一轨。",
            "白兔落天西，赤鵶飞海底。",
            "一日复一日，日日无终始。",
            "自嫌性如石，不达荣辱理。",
            "试问九十翁，吾今尚如此。"
        ],
        "notes": "",
        "id": "9696e281f6f02e092685e16833bfc0fb"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "赠农",
        "preface": "",
        "paragraphs": [
            "劝尔勤耕田，盈尔仓中粟。",
            "劝尔无伐桑，减尔身上服。",
            "清霜一委地，万草色不绿。",
            "狂风一飘林，万叶不著木。",
            "青春如不耕，何以自拘束。"
        ],
        "notes": "",
        "id": "bbe47190128f38090967d6158ee98fef"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "客有追叹后时者作诗勉之",
        "preface": "",
        "paragraphs": [
            "后达多晚荣，速得多疾倾。",
            "君看构大厦，何曾一日成。",
            "在暖须在桑，在饱须在耕。",
            "君子贵弘道，道弘无不亨。",
            "太阳垂好光，毛髪悉见形。",
            "我亦二十年，直似戴盆行。",
            "荆山产美玉，石石皆坚贞。",
            "未必尽有玉，玉且间石生。",
            "精卫一微物，犹恐填海平。"
        ],
        "notes": "",
        "id": "902c9ed01c2b3648aba1d4dc6affb4cd"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "访嵩阳道士不遇",
        "preface": "",
        "paragraphs": [
            "先生五岳游，文焰灭金鼎。",
            "日下鹤过时，人间空落影。",
            "常言一粒药，不随死生境。",
            "何当列御寇，去问仙人请。"
        ],
        "notes": "",
        "id": "fdeafbadbef5027cd5ea6a12c749f620"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "早发邺北经古城",
        "preface": "",
        "paragraphs": [
            "微月东南明，双牛耕古城。",
            "但耕古城地，不知古城名。",
            "当昔置此城，岂料今日耕。",
            "蔓草已离披，狐兔何纵横。",
            "秋云零落散，秋风萧条生。",
            "对古良可叹，念今转伤情。",
            "古人已冥冥，今人又营营。",
            "不知马蹄下，谁家旧台亭。"
        ],
        "notes": "",
        "id": "ecedc5e265f282fe86492c7f9a82826e"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "题贾氏林泉",
        "preface": "",
        "paragraphs": [
            "市朝束名利，林泉系清通。",
            "岂知黄尘内，迥有白云踪。",
            "轻流逗密𦰏，直干入宽空。",
            "高吟五君咏，疑对九华峰。",
            "我知种竹心，欲扇清凉风。",
            "我知决泉意，将明济物功。",
            "有琴不张弦，众星列梧桐。",
            "须知澹泊听，声在无声中。",
            "地非樵者路，武陵又何逢。",
            "祗虑迷所归，池上日西东。"
        ],
        "notes": "",
        "id": "e915123dc557c222f5eb26dedd6790ce"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "送友人归江南",
        "preface": "",
        "paragraphs": [
            "皇州五更鼓，月落西南维。",
            "此时有行客，别我孤舟归。",
            "上国身无主，下第诚可悲。"
        ],
        "notes": "",
        "id": "63b9e6596342e8a67b20cb71418d8143"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "日往无复见，秋堂暮乃学。",
            "玄髪不知白，晓入寒铜觉。",
            "为才未离群，有玉犹在璞。",
            "谁把碧桐枝，刻作云门乐。"
        ],
        "notes": "",
        "id": "0d3a36f783c36bc8337e714b20c9c0cf"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "哭刘驾博士",
        "preface": "",
        "paragraphs": [
            "出门四顾望，此日何徘徊。",
            "终南旧山色，夫子安在哉。",
            "君诗如门户，夕闭昼还开。",
            "君名如四时，春尽夏复来。",
            "原野多丘陵，累累如高台。",
            "君坟须数尺，谁与夫子偕。"
        ],
        "notes": "",
        "id": "7bf61d1361ac63492d7a4f84c2acbe3d"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "公子家",
        "preface": "",
        "paragraphs": [
            "种花满西园，花发青楼道。",
            "花下一禾生，去之为恶草。"
        ],
        "notes": "",
        "id": "c150f4bfa08a984478d4cd12c2bc8623"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "田家二首 一",
        "preface": "",
        "paragraphs": [
            "父耕原上田，子㔉山下荒。",
            "六月禾未秀，官家已修仓。"
        ],
        "notes": "",
        "id": "5546d935276652fad6b2545981876251"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "田家二首 二",
        "preface": "",
        "paragraphs": [
            "锄田当日午，汗滴禾下土。",
            "谁念盘中餐，粒粒皆辛苦。"
        ],
        "notes": "",
        "id": "d248acc78b02473cf67e5169eb3ed64b"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "杂怨",
        "preface": "",
        "paragraphs": [
            "良人昨日去，明月又不圆。",
            "别时各有泪，零落青楼前。"
        ],
        "notes": "",
        "id": "eff3142997bef05f8cad7f73f7d66498"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "乌夜啼",
        "preface": "",
        "paragraphs": [
            "众鸟各归枝，乌乌尔不栖。",
            "还应知妾恨，故向绿窗啼。"
        ],
        "notes": "",
        "id": "0a668fb17ef80287c185fdabc669f652"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "起夜来",
        "preface": "",
        "paragraphs": [
            "念远心如烧，不觉中夜起。",
            "桃花带露泛，立在月明里。"
        ],
        "notes": "",
        "id": "528e1f1ab2375f5e1c853f5ed17b8d96"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "欲别牵郎衣，问郎游何处。",
            "不恨归日迟，莫向临邛去。"
        ],
        "notes": "",
        "id": "825da3a0643ab19b33245d8e8f4fdce2"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "长安道",
        "preface": "",
        "paragraphs": [
            "此地无驻马，夜中犹走轮。",
            "所以路傍草，少于衣上尘。"
        ],
        "notes": "",
        "id": "21bf4374878d267412e2b54ec08d42cb"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "游子行",
        "preface": "",
        "paragraphs": [
            "萱草生堂阶，游子行天涯。",
            "慈亲倚门望，不见萱草花。"
        ],
        "notes": "",
        "id": "1f62923c8fe6a86aff34d319713c44b0"
    },
    {
        "author": "聂夷中",
        "dynasty": "唐",
        "type": "诗",
        "rhythmic": "",
        "title": "闻人说海北事有感",
        "preface": "",
        "paragraphs": [
            "故乡归路隔高雷，见说年来事可哀。",
            "村落日中眠虎豹，田园雨后长蒿莱。",
            "海隅久已无春色，地底真成有劫灰。",
            "荆棘满山行不得，不知当日是谁栽。"
        ],
        "notes": "",
        "id": "ad4e8f60cffb0268ec8cccba5df80f91"
    }
]