[
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "高宗皇帝挽词二首  其一",
        "preface": "",
        "paragraphs": [
            "稽古神文焕，中兴武烈光。",
            "挈图亲授子，体道妙为皇。",
            "万乘隆尊养，千龄甫寿康。",
            "龙湖俄趣驾，遽返白云乡。"
        ],
        "notes": "",
        "id": "0c9883f0c56c13de4369d00d8a3d74ce"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "高宗皇帝挽词二首  其二",
        "preface": "",
        "paragraphs": [
            "黼翣方徐转，龙輴望已遥。",
            "胥涛平似掌，禹穴俨如朝。",
            "丧考群心痛，号旻圣孝昭。",
            "稽经崇庙号，万世永尊尧。"
        ],
        "notes": "",
        "id": "02e3eac5824a806f54edd0327f664afd"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "南剑道中桂",
        "preface": "",
        "paragraphs": [
            "道傍岩桂老成行，翠叶经冬不著霜。",
            "想见秋清风月里，缀金粟颗賸输香。"
        ],
        "notes": "",
        "id": "cdf055ef2e670eb9a45b5b955f1fc221"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "延平港滩",
        "preface": "",
        "paragraphs": [
            "长几赣石三百里，险过瞿塘十八滩。",
            "幸有溪旁平稳路，何须欲速冒惊湍。"
        ],
        "notes": "",
        "id": "d79e5018d91239617012bc2f8356c58c"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "题椿桂堂",
        "preface": "",
        "paragraphs": [
            "早从孟母受诗书，晚见飞腾五丈夫。",
            "桂籍联名看衮衮，兰陔戏彩极愉愉。",
            "已酬钟釜当年志，合入衣冠盛事图。",
            "教子荣亲谁不羡，堂成燕雀亦欢呼。"
        ],
        "notes": "",
        "id": "2fcb9ad46c066e6b8f824ec97ea98220"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "初入洞霄",
        "preface": "",
        "paragraphs": [
            "踏雪来游大涤宫，缘崖一一访仙踪。",
            "回环九锁银为阙，峭拔千山玉作峰。",
            "冰柱高垂泉带石，珠幢整立桧兼松。",
            "清寒入骨非人境，知在云霄第几重。"
        ],
        "notes": "",
        "id": "56143b2f05e74cc147fa759a3a719fd4"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "空烟亭",
        "preface": "",
        "paragraphs": [
            "延福寺前亭下水，浅不容舠深没底。",
            "青林磅礴上云气，宛如翔鸾开羽翅，又如翠屏临水峙。",
            "山鸡照影空自媚，白鹭窥鱼惊不起。",
            "长官时时来隠几，殆似闻韶喜忘味。",
            "阆州城南胡可比，惜哉子美未见耳。"
        ],
        "notes": "",
        "id": "8a33b9713dad3901cd5721c849a2820d"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "五峰瀑布",
        "preface": "",
        "paragraphs": [
            "行行穷尽深林外，碧瓦鳞差依翠麓。",
            "峰峦左右相回环，万叶霜丹间晴绿。",
            "忽闻雷霆脚底声，声撼干关隠坤轴。",
            "双龙跃出两崖间，倒泻银河作飞瀑。"
        ],
        "notes": "",
        "id": "defc502d0fede01ac6b1709ce572eef8"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "游黄蘗山三首  其一",
        "preface": "",
        "paragraphs": [
            "历险扪高无路寻，乱山穷处是禅林。",
            "谁知学道须辞世，真要入山如许深。"
        ],
        "notes": "",
        "id": "c77dd10f27ee26c11af74a3752fd0771"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "游黄蘗山三首  其二",
        "preface": "",
        "paragraphs": [
            "云鹫峰头一万杉，复盂山下木参天。",
            "当年曾识祖师面，溜雨鸣风三百年。"
        ],
        "notes": "",
        "id": "7e7a7b7418ced7eb4f235988b4d73b94"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "游黄蘗山三首  其三",
        "preface": "",
        "paragraphs": [
            "中洲绝品旧闻名，瀹以寒泉雪色轻。",
            "怪得道人常不睡，一瓯唤醒梦魂清。"
        ],
        "notes": "",
        "id": "87f9a2dd815e38573ada3344b5fe64a4"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "过东林山",
        "preface": "",
        "paragraphs": [
            "世道荆榛似弈棋，奋身千仞复何辞。",
            "九霄地冷衣襟薄，五月山寒杖履迟。",
            "云外晚风驰铁马，日边香雾琐金螭。",
            "直须历遍丹梯险，方问嫦娥索桂枝。"
        ],
        "notes": "",
        "id": "b2e6052eec40b345468fb6e618067e86"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "慈感寺东轩",
        "preface": "",
        "paragraphs": [
            "水花风叶暮萧然，霭霭云山带暝烟。",
            "𥩟立东轩未能去，更看明月涌晴天。"
        ],
        "notes": "",
        "id": "6cbabb3d077ca1feb772b10fa486f425"
    },
    {
        "author": "倪思",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "玉历初颁第一春。"
        ],
        "notes": "",
        "id": "288d0a1091a0afdedaa93fcc1eee84e6"
    }
]