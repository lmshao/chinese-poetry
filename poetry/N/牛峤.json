[
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 一",
        "preface": "",
        "paragraphs": [
            "解冻风来末上青，解垂罗袖拜卿卿。",
            "无端袅娜临官路，舞送行人过一生。"
        ],
        "notes": "",
        "id": "1c301c082d4183afa3a54838f26afcb3"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 二",
        "preface": "",
        "paragraphs": [
            "吴王宫里色偏深，一簇纤条万缕金。",
            "不愤钱塘苏小小，引郎枝下结同心。"
        ],
        "notes": "",
        "id": "9886e3cf159be41df6a257b2a04f2c00"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 三",
        "preface": "",
        "paragraphs": [
            "桥北桥南千万条，恨伊张绪不相饶。",
            "金羁白马临风望，认得羊家静婉腰。"
        ],
        "notes": "",
        "id": "3eda5c7499110f24754a9d7a21368712"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 四",
        "preface": "",
        "paragraphs": [
            "狂雪随风扑马飞，惹烟无力被风欹。",
            "莫交移入灵和殿，宫女三千又妒伊。"
        ],
        "notes": "",
        "id": "1a7240151e10969bfdf66b6d92dfc42d"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杂曲歌辞 杨柳枝 五",
        "preface": "",
        "paragraphs": [
            "袅翠笼烟拂暖波，舞裙新染曲尘罗。",
            "章华台畔隋堤上，倚得春风尔许多。"
        ],
        "notes": "",
        "id": "87ee58ccd129195bed2819cf64044dba"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "红蔷薇",
        "preface": "",
        "paragraphs": [
            "晓啼珠露浑无力，绣簇罗襦不著行。",
            "若缀寿阳公主额，六宫争肯学梅妆。"
        ],
        "notes": "",
        "id": "1c2ae0edccf4147bfa1e65254b020183"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杨柳枝五首 一",
        "preface": "",
        "paragraphs": [
            "解冻风来末上青，解垂罗袖拜卿卿。",
            "无端褭娜临官路，舞送行人过一生。"
        ],
        "notes": "",
        "id": "1c301c082d4183afa3a54838f26afcb3"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杨柳枝五首 二",
        "preface": "",
        "paragraphs": [
            "吴王宫里色偏深，一簇纤条万缕金。",
            "不愤钱塘苏小小，引郎松下结同心。"
        ],
        "notes": "",
        "id": "9886e3cf159be41df6a257b2a04f2c00"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杨柳枝五首 三",
        "preface": "",
        "paragraphs": [
            "桥北桥南千万条，恨伊张绪不相饶。",
            "金羁白马临风望，认得羊家静婉腰。"
        ],
        "notes": "",
        "id": "3eda5c7499110f24754a9d7a21368712"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杨柳枝五首 四",
        "preface": "",
        "paragraphs": [
            "狂雪随风扑马飞，惹烟无力被春欺。",
            "莫交移入灵和殿，宫女三千又妬伊。"
        ],
        "notes": "",
        "id": "1a7240151e10969bfdf66b6d92dfc42d"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "杨柳枝五首 五",
        "preface": "",
        "paragraphs": [
            "褭翠笼烟拂暖波，舞裙新染曲尘罗。",
            "章华台畔隋堤上，傍得春风尔许多。"
        ],
        "notes": "",
        "id": "929dc830efdd0cdee9a2e65dde08171a"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "忆江南 一",
        "preface": "",
        "paragraphs": [
            "衔泥燕，飞到画堂前。",
            "占得杏梁安稳处，体轻惟有主人怜，堪羡好因缘。"
        ],
        "notes": "",
        "id": "17624229708ef54026fbcdfcd0c2ae17"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "忆江南 二",
        "preface": "",
        "paragraphs": [
            "红绣被，两两间鸳鸯。",
            "不是鸟中偏爱尔，为缘交颈睡南塘，全胜薄情郎。"
        ],
        "notes": "",
        "id": "056616bf26db4a0584814efd8d69b299"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "西溪子",
        "preface": "",
        "paragraphs": [
            "捍拨双盘金凤，蝉鬓玉钗摇动。",
            "画堂前，人不语，弦解语。",
            "弹到昭君怨处，翠蛾愁，不擡头。"
        ],
        "notes": "",
        "id": "0efd04b93f0cace778adb413511081d7"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "江城子 一",
        "preface": "",
        "paragraphs": [
            "䴔䴖飞起郡城东，碧江空，半滩风。",
            "越王宫殿，苹叶藕花中。",
            "帘卷水楼鱼浪起，千片雪，雨蒙蒙。"
        ],
        "notes": "",
        "id": "795c538592549f61c20eecea10d78876"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "江城子 二",
        "preface": "",
        "paragraphs": [
            "极浦烟消水鸟飞，离筵分手时，送金巵。",
            "渡口杨花，狂雪任风吹。",
            "日暮空江波浪急，芳草岸，柳如丝。"
        ],
        "notes": "",
        "id": "8302f059df0822488a81e717cdaa7d0b"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "定西番",
        "preface": "",
        "paragraphs": [
            "紫塞月明千里，金甲冷，戍楼寒，梦长安。",
            "乡思望中天阔，漏残星亦残。",
            "画角数声呜咽，雪漫漫。"
        ],
        "notes": "",
        "id": "dabc30b0dfc3614c4b5d7acd40085c1f"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "望江怨",
        "preface": "",
        "paragraphs": [
            "东风急，惜别花时手频执。",
            "罗帏愁独入，马嘶残雨春芜湿。",
            "倚门立，寄语薄情郎，粉香和泪泣。"
        ],
        "notes": "",
        "id": "5ecf0ebd0cdd79b96d479e6b8d27d4f7"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "绿云高髻，点翠匀红时世。",
            "月如眉，浅笑含双靥，低声唱小词。",
            "眼看惟恐化，魂荡欲相随。",
            "玉趾回娇步，约佳期。"
        ],
        "notes": "",
        "id": "5558f7f4a19f5b0b66b5a0d55905fa3c"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "锦江烟水，卓女烧春浓美。",
            "小檀霞，绣带芙蓉帐，金钗芍药花。",
            "额黄侵腻发，臂钏透红纱。",
            "柳暗莺啼处，认郎家。"
        ],
        "notes": "",
        "id": "35f45c7c0fe7ae80d41eb20cbe458f51"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "女冠子 三",
        "preface": "",
        "paragraphs": [
            "星冠霞帔，住在蘂珠宫里。",
            "佩丁当，明翠摇蝉翼，纤珪理宿妆。",
            "醮坛春[草]昼绿，药院杏花香。",
            "青鸟传心事，寄刘郎。"
        ],
        "notes": "",
        "id": "6acdd748120155ae29fbde6b5d801caf"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "女冠子 四",
        "preface": "",
        "paragraphs": [
            "双飞双舞，春昼后园莺语。",
            "卷罗帏，锦字书封了，银河雁过迟。",
            "鸳鸯排宝帐，豆蔻绣连枝。",
            "不语匀珠泪，落花时。"
        ],
        "notes": "",
        "id": "e21cff4f288418f01d170821db5415bc"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "酒泉子",
        "preface": "",
        "paragraphs": [
            "记得去年，烟暖杏园花正发，雪飘香。",
            "江草绿，柳丝长。",
            "钿车纤手卷帘望，眉学春山样。",
            "凤钗低袅翠鬟上，落梅妆。"
        ],
        "notes": "",
        "id": "ddc2cfca87a2e07775d43ecba2104a29"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "舞帬香暖金泥凤，画梁语燕惊残梦。",
            "门外柳花飞，玉郎犹未归。",
            "愁匀红粉泪，眉翦春山翠。",
            "何处是辽阳，锦屏春昼长。"
        ],
        "notes": "",
        "id": "ed3386f38344405752e9017dc269fbb6"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "柳花飞处莺声急，晴街春色香车立。",
            "金凤小帘开，脸波和恨来。",
            "今宵求梦想，难到青楼上。",
            "赢得一场愁，鸳衾谁竝头。"
        ],
        "notes": "",
        "id": "dd125461f4731f45d7e509b80d41ab03"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "玉钗风动春幡急，交枝红杏笼烟泣。",
            "楼上望卿卿，窗寒新雨晴。",
            "熏炉蒙翠被，绣帐鸳鸯睡。",
            "何处有相知，羡他初画眉。"
        ],
        "notes": "",
        "id": "3294062ee14c1256fd9c4e9f514f6233"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 四",
        "preface": "",
        "paragraphs": [
            "画屏重叠巫阳翠，楚神尚有行云意。",
            "朝暮几般心，向他情谩深。",
            "风流今古隔，虚作瞿塘客。",
            "山月照山花，梦回灯影斜。"
        ],
        "notes": "",
        "id": "99b5fdd941d028ab8f8ef479109fc353"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 五",
        "preface": "",
        "paragraphs": [
            "风帘燕舞莺啼柳，妆台约鬓低纤手。",
            "钗重髻盘珊，一枝红牡丹。",
            "门前行乐客，白马嘶春色。",
            "故故坠金鞭，回头应眼穿。"
        ],
        "notes": "",
        "id": "bf8e58dbfa6a8c3b60c05acb8b0e68da"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 六",
        "preface": "",
        "paragraphs": [
            "绿云鬓上飞金雀，愁眉歛翠春烟薄。",
            "香阁掩芙蓉，画屏山几重。",
            "窗寒天欲曙，犹结同心苣。",
            "啼粉涴罗衣，问郎何日归。"
        ],
        "notes": "",
        "id": "18e9474acd1a91812377a824ab69e0a2"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "菩萨蛮 七",
        "preface": "",
        "paragraphs": [
            "玉炉冰簟鸳鸯锦，粉融香汗流山枕。",
            "帘外辘轳声，歛眉含笑惊。",
            "柳阴烟漠漠，低鬓蝉钗落。",
            "须作一生拌，尽君今日欢。"
        ],
        "notes": "",
        "id": "3ca4aa1709d4bc562d3710fdf4e30dbb"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "更漏子 一",
        "preface": "",
        "paragraphs": [
            "星渐稀，漏频转，何处轮台声怨？",
            "香阁掩，杏花红，月明杨柳风。",
            "挑锦字，记情事，惟愿两心相似。",
            "收泪语，背灯眠，玉钗横枕边。"
        ],
        "notes": "",
        "id": "32dd25020a18f86c7eb2a82daeac37e1"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "更漏子 二",
        "preface": "",
        "paragraphs": [
            "春夜阑，更漏促，金烬暗挑残烛。",
            "惊梦断，锦屏深，两乡明月心。",
            "闺草碧，望归客，还是不知消息。",
            "孤负我，悔怜君，告天天不闻。"
        ],
        "notes": "",
        "id": "d900929f69453c4a19a61b06276c014d"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "更漏子 三",
        "preface": "",
        "paragraphs": [
            "南浦情，红粉泪，争奈两人深意。",
            "低翠黛，卷征衣，马嘶霜叶飞。",
            "招手别，寸肠结，还是去年时节。",
            "书托鴈，梦归家，觉来江月斜。"
        ],
        "notes": "",
        "id": "9f71e1c7f2acdcce586e67b62fc79136"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "感恩多 一",
        "preface": "",
        "paragraphs": [
            "两条红粉泪，多少香闺意。",
            "彊攀桃李枝，歛愁眉。",
            "陌上莺啼蝶舞，柳花飞。",
            "柳花飞，愿得郎心，忆家还早归。"
        ],
        "notes": "",
        "id": "210a2f6da5be5317561be4555c8e86ee"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "感恩多 二",
        "preface": "",
        "paragraphs": [
            "自从南浦别，愁见丁香结。",
            "近来情转深，忆鸳衾。",
            "几度将书托烟雁，泪盈襟。",
            "泪盈襟，礼月求天，愿君知我心。"
        ],
        "notes": "",
        "id": "e5fdfc9ab93befe033829d8242fa35ad"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "应天长 一",
        "preface": "",
        "paragraphs": [
            "玉楼春望晴烟灭，舞衫斜卷金条脱。",
            "黄鹂娇转声初歇，杏花飘尽龙山雪。",
            "凤钗低赴节，筵上王孙愁绝。",
            "鸳鸯对衔罗结，两情深夜月。"
        ],
        "notes": "",
        "id": "b075eab64484920603cb65458e3f0a11"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "应天长 二",
        "preface": "",
        "paragraphs": [
            "双眉澹薄藏心事，清夜背灯娇又醉。",
            "玉钗横，山枕腻，宝帐鸳鸯春睡美。",
            "别经时，无限意，虚道相思憔悴。",
            "莫信彩笺书里，赚人肠断字。"
        ],
        "notes": "",
        "id": "bcd12efc341b18d38bd17b15f6774cc0"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "木兰花",
        "preface": "",
        "paragraphs": [
            "春入横塘摇浅浪，花落小园空惆怅。",
            "此情谁信为狂夫，恨翠愁红流枕上。",
            "小玉窗前嗔燕语，红泪滴穿金线缕。",
            "雁归不见报郎归，织成锦字封过与。"
        ],
        "notes": "",
        "id": "3704e1de55538e41bbccddf53bb06403"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "登陈拾遗书台览杜工部留题慨然成咏（原署：「前权知尚书刑部郎中牛峤。」）",
        "preface": "",
        "paragraphs": [
            "步出县西郊，攀萝登峭壁。",
            "行到蘂珠宫，暂喜抛火宅。",
            "羽帔请焚修，霜钟扣空寂。",
            "山影落中流，波声吞大泽。",
            "北厢引危槛，工部曾刻石。",
            "辞高谢康乐，吟久惊神魄。",
            "拾遗有书堂，荒榛堆瓦砾。",
            "二贤间世生，垂名空烜赫。",
            "逸足拟追风，祥鸾已𨭝翮。",
            "伊余诚未学，（伊余，应作「伊余」。",
            "）少被文章役。",
            "兴来挥兔毫，欲竞雕弧力。",
            "虽称含香吏，犹是飘蓬客。",
            "薄命值乱离，经年避矛戟。",
            "今来略倚柱，不觉冲暝色。",
            "袁安忧国心，谁怜鬓双白？",
            "（见《永乐大典》卷三一三四「九真」「陈」字「陈子昂」条引《潼川志》〖五函四十四册〗。",
            "）（按：诗后原纪年时曰「光启三年九月二十六日」。",
            "）。"
        ],
        "notes": "",
        "id": "b35b7736e7fa15d6b8352c01acacfc9e"
    },
    {
        "author": "牛峤",
        "dynasty": "唐",
        "type": "诗",
        "rhythmic": "",
        "title": "评僧道二门论难",
        "preface": "",
        "paragraphs": [
            "玄门清净等空门，虔奉天尊与世尊。",
            "金口说经十二部，玉皇留教五千言。",
            "鼇头宫殿波澜阔，鹫岭香花梦相存。",
            "莫向人间争胜负，须知三教本同源。",
            "（《鉴诫录》六《旌论衡》）。"
        ],
        "notes": "",
        "id": "a3d0cf776ede22c6d2e6cd3a677cbadf"
    }
]