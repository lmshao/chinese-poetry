[
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "登楼有感",
        "preface": "",
        "paragraphs": [
            "好趁西风理钓舟，半生书剑两悠悠。",
            "凭高有恨无人识，空负关河万里秋。"
        ],
        "notes": "",
        "id": "c166dfdbb9d4143b3f1b53be5e61bc36"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "宫怨",
        "preface": "",
        "paragraphs": [
            "翠袖无香镜有尘，一枝花瘦不藏春。",
            "十年不识君王面，始信婵娟解误人。"
        ],
        "notes": "",
        "id": "fc5e3311a36f94391e2116927bd545bc"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "酬答",
        "preface": "",
        "paragraphs": [
            "人生乐处是家山，归即须归说便难。",
            "吾道何尝拘出处，丈夫例不怕饥寒。",
            "一天明月随诗笠，万古清风在钓竿。",
            "浮利浮名尽如许，笑他开眼梦邯郸。"
        ],
        "notes": "",
        "id": "626b5e81d79cdb77aedd33c41cfe6f91"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "蔷薇",
        "preface": "",
        "paragraphs": [
            "洛本空藏画牡丹，海棠出蜀近应难。",
            "莫嫌村巷蔷薇野，春晚犹堪取次看。"
        ],
        "notes": "",
        "id": "601c40de08b4ef5371a43ac4d55f4350"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "藏一山房",
        "preface": "",
        "paragraphs": [
            "屋小书千古，身闲心五湖。",
            "从人笑迂阔，于道转清孤。",
            "涯涘观诗砚，阳春借酒壶。",
            "江边折黄菊，共感老头颅。"
        ],
        "notes": "",
        "id": "ed48976b653655b3f8c2b77101f2c978"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "钱谦斋新居",
        "preface": "",
        "paragraphs": [
            "携琴载鹤又如京，隠处如村却近城。",
            "吴越山从楼外起，江湖水到宅前清。",
            "草将春色归新句，梅著寒香暖旧盟。",
            "最喜出门天咫尺，摩挲老眼看升平。"
        ],
        "notes": "",
        "id": "bb1946717f409bc5541c6a6a59910667"
    },
    {
        "author": "倪龙辅",
        "dynasty": "宋",
        "type": "诗",
        "rhythmic": "",
        "title": "六经",
        "preface": "",
        "paragraphs": [
            "四十余万字，字字寓经纶。",
            "其用通天下，何尝语世人。",
            "壁藏终有汉，灰冷亦无秦。",
            "永永扶三极，难穷此道神。"
        ],
        "notes": "",
        "id": "5b7ad2dd268d9308f5148092e900b7e0"
    }
]