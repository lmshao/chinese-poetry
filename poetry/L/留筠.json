[
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "水帘洞",
        "preface": "",
        "paragraphs": [
            "九天飞坠水晶垂，不著人间一点埃。",
            "六月惊蜚霜色皎，四时长作雨声来。",
            "春晴野燕飞难入，月冷山风吹不开。",
            "我欲倚藤看空翠，凭谁挂向白云堆。"
        ],
        "notes": "",
        "id": "84d8734839b1f33fab41513193258a90"
    },
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "冲虚观",
        "preface": "",
        "paragraphs": [
            "金阙寥阳护九重，洞云呼吸九霄通。",
            "小臣近有祠官诏，欲问君王乞此宫。"
        ],
        "notes": "",
        "id": "f3320670c4327014cf33558f209e9b3e"
    },
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "题澹山岩",
        "preface": "",
        "paragraphs": [
            "起仰高山积有年，忽看岩窬锁云烟。",
            "一尘不到非凡地，六月当知不暑天。",
            "昔有秦人尝穴处，世从山谷始名传。",
            "品题自古因人重，我谩邀僧煮石泉。"
        ],
        "notes": "",
        "id": "d8d7a374ceb7c269035cb507c88d4e68"
    },
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "题浯溪",
        "preface": "",
        "paragraphs": [
            "天生一代老文词，留得高名日月垂。",
            "山□犹余元氏族，溪痕几□鲁公碑。",
            "未论再造中兴业，却羡三吾高卧时。",
            "崖石虽磨千古在，渡香桥下木空悲。"
        ],
        "notes": "",
        "id": "a577de51a2da2ecc775a25957f3ef3c6"
    },
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "舟还浯溪再留二绝  其一",
        "preface": "",
        "paragraphs": [
            "为爱浯溪风景幽，重临钓石系归舟。",
            "不妨细读丰碑下，墨本空看几白头。"
        ],
        "notes": "",
        "id": "dfe3dc2d4d106af3165071bb2c12fe02"
    },
    {
        "author": "留筠",
        "dynasty": "宋",
        "type": "诗",
        "rhythmic": "",
        "title": "舟还浯溪再留二绝  其二",
        "preface": "",
        "paragraphs": [
            "自笑尘埃赋□忙，佳山招我莫徜徉。",
            "何当了却痴儿事，来伴高人枕碧湘。"
        ],
        "notes": "",
        "id": "ad2e531afe9249cb2e74298300c25509"
    }
]