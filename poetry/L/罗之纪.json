[
    {
        "author": "罗之纪",
        "dynasty": "宋",
        "type": "诗",
        "rhythmic": "",
        "title": "资国院",
        "preface": "",
        "paragraphs": [
            "倦逢磐石手摩挲，横压乌藤漫啸歌。",
            "烟崦坡陀青玉案，寺山缥缈白云窝。",
            "纸窗竹屋小盘礴，林影溪光相荡磨。",
            "试共老僧参此意，一声唤醒读书魔。"
        ],
        "notes": "",
        "id": "0fc43bbb2a137cf1f34c4f7535fc8b27"
    },
    {
        "author": "罗之纪",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "吾道非耶真可耻，此君岂是折腰人。"
        ],
        "notes": "",
        "id": "639d1dadc75fe100c413b36fabac45ff"
    }
]