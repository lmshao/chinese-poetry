[
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "题曲水阁",
        "preface": "",
        "paragraphs": [
            "面势俯岩隈，雕轩映水开。",
            "云从栋间出，人自鉴中来。",
            "櫂楫歌声度，渐裳禊事回。",
            "东山如未起，好住小蓬莱。"
        ],
        "notes": "",
        "id": "cf0fce980eb7c0170d9b2b81419e8726"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "五泄山",
        "preface": "",
        "paragraphs": [
            "翠屏千叠水潺潺，一簇青鸳杳霭间。",
            "惜是晚年逢此境，悔将前眼看他山。",
            "瀑飞萝磴终难画，龙蛰岩云秪𫏐闲。",
            "薄宦劳人无计住，可嗟归去又尘寰。"
        ],
        "notes": "",
        "id": "091707ab4684db6babce9632eed722de"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "留题洞岩",
        "preface": "",
        "paragraphs": [
            "英英洞口云，触石才一缕。",
            "须臾徧空山，霈然作灵雨。",
            "万物一以泽，孤踪无处所。",
            "我心良所珍，作诗以自矩。"
        ],
        "notes": "",
        "id": "261950e87cebf54562b3bef162a9461a"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "涵碧亭  其一",
        "preface": "",
        "paragraphs": [
            "两山嵚处一泉飞，飞到亭前聚作池。",
            "砌下蛟龙盘未起，席间环佩响无时。"
        ],
        "notes": "",
        "id": "30c7f6c569f0338c230d52e2fed2451b"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "涵碧亭  其二",
        "preface": "",
        "paragraphs": [
            "翩飜翠羽青霞色，偃亚芳丛碧玉姿。",
            "却羡老僧饶岁腊，不知天上有炎曦。"
        ],
        "notes": "",
        "id": "8bee9c511da2108cfbd71589f21181f7"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "题竹阁",
        "preface": "",
        "paragraphs": [
            "竹阁寒相倚，云窗晚共开。",
            "闲身方外去，幽意静中来。",
            "声响风随箨，阴移石上苔。",
            "迟留更清夜，待月露盈杯。"
        ],
        "notes": "",
        "id": "0f260f79480ed0faa9ba4e40d1e85f1c"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "重刻孙谢二公诗",
        "preface": "",
        "paragraphs": [
            "汉兴文艺推儒首，谏议才能□□师。",
            "更向谢岩镌丽句，清风千古照江湄。"
        ],
        "notes": "",
        "id": "7858393494f998df8b0743704d127707"
    },
    {
        "author": "刘述",
        "dynasty": "宋",
        "type": "词",
        "rhythmic": "家山好",
        "title": "",
        "preface": "",
        "paragraphs": [
            "挂冠归去旧烟萝。",
            "闲身健，养天和。",
            "功名富贵非由我，莫贪他。",
            "这歧路、足风波。",
            "水晶宫里家山好，物外胜游多。",
            "晴溪短棹，时时醉唱里棱罗。",
            "天公奈我何。"
        ],
        "notes": "",
        "id": "24d9fd9ed939cd60d048894eb756f2e3"
    }
]