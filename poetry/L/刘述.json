[
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "题曲水阁",
        "preface": "",
        "paragraphs": [
            "面势俯岩隈，雕轩映水开。",
            "云从栋间出，人自鉴中来。",
            "櫂楫歌声度，渐裳禊事回。",
            "东山如未起，好住小蓬莱。"
        ],
        "notes": "",
        "id": "f81d97b4be3640f3512d3816de6f5b81"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "五泄山",
        "preface": "",
        "paragraphs": [
            "翠屏千叠水潺潺，一簇青鸳杳霭间。",
            "惜是晚年逢此境，悔将前眼看他山。",
            "瀑飞萝磴终难画，龙蛰岩云秪𫏐闲。",
            "薄宦劳人无计住，可嗟归去又尘寰。"
        ],
        "notes": "",
        "id": "7c36817f0bc137d72747280b0adfc88b"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "留题洞岩",
        "preface": "",
        "paragraphs": [
            "英英洞口云，触石才一缕。",
            "须臾徧空山，霈然作灵雨。",
            "万物一以泽，孤踪无处所。",
            "我心良所珍，作诗以自矩。"
        ],
        "notes": "",
        "id": "1cddf72b3ddc827eec7ca22bb92030bf"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "涵碧亭  其一",
        "preface": "",
        "paragraphs": [
            "两山嵚处一泉飞，飞到亭前聚作池。",
            "砌下蛟龙盘未起，席间环佩响无时。"
        ],
        "notes": "",
        "id": "59e499f0f93220f12fcd0d5fd118caae"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "涵碧亭  其二",
        "preface": "",
        "paragraphs": [
            "翩飜翠羽青霞色，偃亚芳丛碧玉姿。",
            "却羡老僧饶岁腊，不知天上有炎曦。"
        ],
        "notes": "",
        "id": "da9491fcc5c9e865cbd9eacecf8bdd83"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "题竹阁",
        "preface": "",
        "paragraphs": [
            "竹阁寒相倚，云窗晚共开。",
            "闲身方外去，幽意静中来。",
            "声响风随箨，阴移石上苔。",
            "迟留更清夜，待月露盈杯。"
        ],
        "notes": "",
        "id": "b5696e0e3e8e3af525514a4d008f6734"
    },
    {
        "author": "刘述",
        "dynasty": "宋",
        "type": "诗",
        "rhythmic": "",
        "title": "重刻孙谢二公诗",
        "preface": "",
        "paragraphs": [
            "汉兴文艺推儒首，谏议才能□□师。",
            "更向谢岩镌丽句，清风千古照江湄。"
        ],
        "notes": "",
        "id": "d0bd264e69135a33080fb8a41ef27b2d"
    }
]