[
    {
        "author": "李昉",
        "dynasty": "唐",
        "type": "诗",
        "rhythmic": "",
        "title": "寄孟宾于",
        "preface": "",
        "paragraphs": [
            "初携书劒别湘潭，金榜标名第十三。",
            "昔日声名喧洛下，近来诗价满江南。",
            "长为邑令情终屈，纵处曹郎志未甘。",
            "莫学冯唐便休去，明君晚事未为惭。"
        ],
        "notes": "",
        "id": "29410fdcfcb4dba35cc98163464ab5d0"
    },
    {
        "author": "李昉",
        "dynasty": "唐",
        "type": "诗",
        "rhythmic": "",
        "title": "赠贾黄中（贾以七岁应童子举）",
        "preface": "",
        "paragraphs": [
            "七岁神童古所难，贾家门户有衣冠。",
            "十人科第排头上，五部经书诵舌端。",
            "见榜不知名字贵，登筵未识管弦欢。",
            "从今稳上青云去，万里谁能测羽翰。",
            "（见《宋诗纪事》引《闻见前录》。",
            "）（见《邵多闻见录》卷六。",
            "）（望按：贾黄中字娲民，南皮人。",
            "生后晋天福六年，卒宋太宗至道二年。",
            "《宋史》卷二六五有传。",
            "诗注云「七岁应童子举」，则时当晋天福十二年，尚未入宋也。",
            "）。"
        ],
        "notes": "",
        "id": "50e9d811909304ffa12a4cdf91f062a0"
    },
    {
        "author": "李昉",
        "dynasty": "唐",
        "type": "诗",
        "rhythmic": "",
        "title": "仙客",
        "preface": "",
        "paragraphs": [
            "胎化仙禽性本殊，何人携尔到京都。",
            "因加美号为仙客，称向闲庭伴野夫。",
            "警露秋声云多远，翘沙晴影月中孤。",
            "青田万里终归去，暂处鸡群莫叹吁。",
            "（见《宋诗纪事》卷二。",
            "）（见《瀛奎律髓》卷二七。",
            "）（〖1〗《青箱杂记》〖宋吴处厚撰〗：「昉所畜五禽，名五客，仙客鹤，雪客鹭，闲客白鹇，陇客南客孔雀，西客鹦鹉，有诗云。",
            "」〖今本《青箱杂记》无此条。",
            "〗）。"
        ],
        "notes": "",
        "id": "38b9fe14f35825b3249a4d09c7bd7ce7"
    },
    {
        "author": "李昉",
        "dynasty": "唐",
        "type": "诗",
        "rhythmic": "",
        "title": "赠邓洵美",
        "preface": "",
        "paragraphs": [
            "忆昔词场共着鞭，当时莺谷喜同迁。",
            "关河契阔三千里，音信稀踈二十年。",
            "君遇已知依玉帐，我无才藻步花砖。",
            "时情人事堪惆怅，天外相逢一泫然。",
            "（见《增修诗话总龟》卷十四引《雅言系述》。",
            "）。"
        ],
        "notes": "",
        "id": "b1cf4a8c595243054a175b7c45fce838"
    }
]