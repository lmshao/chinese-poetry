[
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "应制贺边军支春衣 一",
        "preface": "",
        "paragraphs": [
            "去岁虽无战，今年未得归。",
            "皇恩何以报，春日得春衣。"
        ],
        "notes": "",
        "id": "5dd340ca6b18ad27bdbad40846ad94a2"
    },
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "应制贺边军支春衣 二",
        "preface": "",
        "paragraphs": [
            "挟纩非真纩，分衣是假衣。",
            "从今貔武士，不惮戍金微。"
        ],
        "notes": "",
        "id": "fa91ebd35c848779ce0bf9b8354665b0"
    },
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "应制为宫嫔咏",
        "preface": "",
        "paragraphs": [
            "不分前时忤主恩，已甘寂寞守长门。",
            "今朝却得君王顾，重入椒房拭泪痕。"
        ],
        "notes": "",
        "id": "830eb94b73983a352ad4cd56a20c87c8"
    },
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "题朱审寺壁山水画",
        "preface": "",
        "paragraphs": [
            "朱审偏能视夕岚，洞边深墨写秋潭。",
            "与君一顾西墙画，从此看山不向南。"
        ],
        "notes": "",
        "id": "fc404dd2b74cdff6e9327d71beaf5f65"
    },
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "阊门即事",
        "preface": "",
        "paragraphs": [
            "耕夫占募逐楼船，春草青青万顷田。",
            "试上吴门看郡郭，清明几处有新烟。"
        ],
        "notes": "",
        "id": "59ca129be8d37e95b0d60afa6f561851"
    },
    {
        "author": "柳公权",
        "dynasty": "唐",
        "type": "诗",
        "rhythmic": "",
        "title": "砥柱",
        "preface": "",
        "paragraphs": [
            "禹凿锋鈚后，巍峨直至今。",
            "孤峰浮水面，一柱钉波心。",
            "顶压三门险，根随九曲深。",
            "拄天形突兀，逐浪势浮沉。",
            "岸向秋涛射，祠斑夜涨侵。",
            "喷香龙上下，刷羽鸟登临。",
            "祇有尖迎日，曾无柱影阴。",
            "旧碑文字在，遗事可追寻。",
            "（《古今图书集成·山川典》三九《底柱山部》（《记纂渊海》卷二十四收此诗「顶压三门险」以下四句，题作《题砥柱山》。",
            "「拄天」作「撑天」。",
            "）。"
        ],
        "notes": "",
        "id": "8d880e024cdc1ab2f5b22d34636d7daf"
    }
]