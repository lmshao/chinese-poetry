[
    {
        "author": "李龟朋",
        "dynasty": "宋",
        "type": "诗",
        "rhythmic": "",
        "title": "贺熊克进九朝要略转一官",
        "preface": "",
        "paragraphs": [
            "翰苑前资汉硕儒，苦心何翅十年余。",
            "修成当代将来法，读尽生平未见书。",
            "黄帊奏篇登御府，紫纶加秩下宸除。",
            "近臣已是闻天语，鸾鹊催归定不虚。"
        ],
        "notes": "",
        "id": "aea210846df76213e323aa5dac8f38e2"
    },
    {
        "author": "李龟朋",
        "dynasty": "宋",
        "type": "诗",
        "rhythmic": "",
        "title": "同谢子肃诸公饮巾山岊上人房",
        "preface": "",
        "paragraphs": [
            "石磴行崎曲，缘云入翠微。",
            "山寒惊岁晚，渚绿认春归。",
            "绝境为谁设，清欢如此稀。",
            "轩窗生夜气，簷角有星飞。"
        ],
        "notes": "",
        "id": "5a9c4d6f1d6e17ade61420d4b9b7d479"
    }
]