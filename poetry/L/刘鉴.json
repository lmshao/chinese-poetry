[
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "挽罗榷院子远二章  其一",
        "preface": "",
        "paragraphs": [
            "万石家居最，清修却似贫。",
            "赋中前进士，诗里谪仙人。",
            "连疏西湖上，扁舟颖水滨。",
            "一从书乙亥，岁岁两眉颦。"
        ],
        "notes": "",
        "id": "577c5b179e4232263708aaf644f62baa"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "挽罗榷院子远二章  其二",
        "preface": "",
        "paragraphs": [
            "不谓悬弧旦，翻成属纩期。",
            "死同生一视，吊与贺相随。",
            "灵运先成佛，刘叉懒说诗。",
            "西风吹独树，谁谱凤鸣枝。"
        ],
        "notes": "",
        "id": "64f17944c70a1a00478dd9e14aaa40dd"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见提举蔡涧松",
        "preface": "",
        "paragraphs": [
            "今人标致古心胸，吉士依归有涧松。",
            "白发半头身欲鹤，苍髯千丈气如龙。",
            "三年博士留韩愈，十载中郎老蔡邕。",
            "根脚青原培植久，蓬莱行上最高峰。"
        ],
        "notes": "",
        "id": "fd88b87f3fa9abbc9442ca95ef4d8795"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其一",
        "preface": "",
        "paragraphs": [
            "渡孟升陑未岁余，访箕问虺即求书。",
            "从来文武相经纬，正在朝廷妙卷舒。"
        ],
        "notes": "",
        "id": "1439248add261998a9e0634df687098f"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其二",
        "preface": "",
        "paragraphs": [
            "樽俎折冲贤甲胄，衣裳定伯胜兵车。",
            "先生学谱河汾嫡，礼乐须还贞观初。"
        ],
        "notes": "",
        "id": "be201aa271104dcdc2652b10c70519bf"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其三",
        "preface": "",
        "paragraphs": [
            "人物东南又一初，甲田气运恰相符。",
            "王通今日经重续，关朗当年筮不诬。"
        ],
        "notes": "",
        "id": "61c8f953760c45276253b067adc4923a"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其四",
        "preface": "",
        "paragraphs": [
            "千载河汾两夫子，一家洙泗几生徒。",
            "升堂房社俱先达，还许程元后至无。"
        ],
        "notes": "",
        "id": "4b2dfaba4ec703b1f97302ee8c4942bc"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其五",
        "preface": "",
        "paragraphs": [
            "使星来照鹭边沙，王郎皇皇远有华。",
            "尽起绮园山个里，更招温石水之涯。"
        ],
        "notes": "",
        "id": "422abf29a9817e5345b18d989deac64e"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其六",
        "preface": "",
        "paragraphs": [
            "汉唐礼乐成三代，南北车书又一家。",
            "鸣鹿歌诗将意厚，臣忠端出自宾嘉。"
        ],
        "notes": "",
        "id": "3933992e5e4e776b873ebb65752630d7"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其七",
        "preface": "",
        "paragraphs": [
            "平生怪怪复奇奇，一字何曾乐得饥。",
            "太白枉承金殿召，浩然空负玉堂知。"
        ],
        "notes": "",
        "id": "3c0e19846b4c4044f56eaf561deb44bd"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "见率斋王廉使  其八",
        "preface": "",
        "paragraphs": [
            "田园仅了都人役，事业全抛进士诗。",
            "白发见公曾感慨，深衣重有道行时。"
        ],
        "notes": "",
        "id": "7ed935be6bca4bffead1a5b7acd06aaa"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "和率斋王廉使三首  其一",
        "preface": "",
        "paragraphs": [
            "试手东风第一杯，士如侯栗与侯梅。",
            "润之春雨根方茂，悴以秋霜花肯开。",
            "昔有两生增鲁重，今闻四皓为刘来。",
            "圣朝礼乐须三代，接武行看上曲台。"
        ],
        "notes": "",
        "id": "2ad2a879e27db21090392a2d0dd0e738"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "和率斋王廉使三首  其二",
        "preface": "",
        "paragraphs": [
            "试手东风第一杯，南冠久挂市门梅。",
            "贤遣在野时曾闭，道大如天运复开。",
            "江左人传茂弘相，河汾士喜仲淹来。",
            "深衣增重逾貂暖，立到天花雨满台。"
        ],
        "notes": "",
        "id": "7a9257b39609a2d2af180e319dd96dc2"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "和率斋王廉使三首  其三",
        "preface": "",
        "paragraphs": [
            "试手东风第一杯，一番人物萃欧梅。",
            "曳裙昔惮王门峻，振铎今逢孔席开。",
            "送酒马军江上去，持书驿使陇头来。",
            "斯文未坠重增气，燕饭犹胜愧有台。"
        ],
        "notes": "",
        "id": "a180518d5cbb63cf9cc64b6a94d870c7"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "谒萧大山",
        "preface": "",
        "paragraphs": [
            "阿统遥知是迺宗，作诗工似选诗工。",
            "写成判语皆吟笔，翻得离骚再国风。",
            "共喜横渠传有弟，久夸坡老学如翁。",
            "世间师友多零落，今在庭闱诺唯中。"
        ],
        "notes": "",
        "id": "26fda1f0cbab9778fa84ff2946d5e068"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "谒萧小山  其一",
        "preface": "",
        "paragraphs": [
            "一冬晴暖春相似，欲叩吟关未有诗。",
            "折得梅花装担了，起程还是雪飞时。"
        ],
        "notes": "",
        "id": "d814ed5d0ab39943a449019fee140f1b"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "谒萧小山  其二",
        "preface": "",
        "paragraphs": [
            "一水凝寒棹不开，几人于此欲船回。",
            "思君却有扁舟兴，半夜直冲风雪来。"
        ],
        "notes": "",
        "id": "780b97651b2400db3370cbb298d8cbc3"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "上尚郎中  其一",
        "preface": "",
        "paragraphs": [
            "先生名姓重金台，一路春风手挽回。",
            "黄阁自应调鼎去，青原犹为算舟来。",
            "雪晴和风千家满，云放天光万里开。",
            "毕竟济川须用楫，鞯车行看虎符催。"
        ],
        "notes": "",
        "id": "7d3f16871f1f2fc6a21d1bd0442b702f"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "上尚郎中  其二",
        "preface": "",
        "paragraphs": [
            "六合阴沉一样云，行人白昼亦黄昏。",
            "贪财吏似方山犬，逃命民如入峡猿。",
            "典到琴书犹小事，卖抛田产更销魂。",
            "先生明共霜台月，照彻茅簷几泪痕。"
        ],
        "notes": "",
        "id": "bcd3766627145966c62f1531c1b41712"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "上尚郎中  其三",
        "preface": "",
        "paragraphs": [
            "衰年何用响铮铮，一错元来铸不成。",
            "为役谁怜烛之武，浮言枉累铁元城。",
            "铄金有口难从众，轑釜无羹枉怨兄。",
            "一点红炉属君手，放教跃冶要分明。"
        ],
        "notes": "",
        "id": "391c7b1452a03ba3542b6244a2f805ab"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "题醉月亭",
        "preface": "",
        "paragraphs": [
            "采石江头李太白，狂不奈烦宫锦窄。",
            "赤壁矶下苏东坡，一叶泛泛凌风波。",
            "当时有月并有酒，和酒和月吞入口。",
            "酒肠得月冷于冰，化作瑰辞喧宇宙。",
            "两首赋，百篇诗，千秋万古称绝奇。",
            "两翁不作归来鹤，玉宇琼楼寒漠漠。",
            "若得长江变泼醅，少住人间亦差乐。",
            "望圆晦缺秋复春，古来明月今来人。",
            "我时举酒问明月，月亦团团应不得。",
            "铁如意，玉唾壶。",
            "我歌君和声呜呜，烂醉起舞嗔人扶。",
            "问影莫是李与苏，月中仙子知得无。"
        ],
        "notes": "",
        "id": "4ca1889314b3d33874c1165aaad8d31e"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "登黄鹤楼",
        "preface": "",
        "paragraphs": [
            "西风吹我登黄鹤，白云半在阑干角。",
            "题诗不见旧时人，惟见青山俯城郭。",
            "萋萋芳草鹦鹉洲，江水衮衮来无休。",
            "岁月俯仰成春秋，古人今人无限愁。"
        ],
        "notes": "",
        "id": "6e1ca778a29d2c01f4445218afb24498"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "寄朱约山",
        "preface": "",
        "paragraphs": [
            "岁晚江空烟水寒，枫林叶落楚天宽。",
            "苦无雁足书难寄，作尽鸢声吟未安。",
            "晋帖临成思入石，离骚读罢拟栽兰。",
            "老来绝被梅花恼，后会君应笑我孱。"
        ],
        "notes": "",
        "id": "bb174606722ee1c76ea08734f6d38b95"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "月岩",
        "preface": "",
        "paragraphs": [
            "世事从来满则亏，十分何似八分时。",
            "青山作计常千古，只露岩前月半规。"
        ],
        "notes": "",
        "id": "80af3e141449bc84047c72e2ab657dd9"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "题静轩",
        "preface": "",
        "paragraphs": [
            "径深寂寂锁苔茵，此地不生车马尘。",
            "梦断瑶台惟有竹，棋声花院似无人。",
            "蛛因门闭牢穿网，鹊悟枝干自采薪。",
            "祇道乾坤大如许，不知天地又新春。"
        ],
        "notes": "",
        "id": "56f42c8810318cf305a2f7eef1ce6741"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "贺周总管耐轩迁居回任  其一",
        "preface": "",
        "paragraphs": [
            "就第开藩自古难，旌门累世况团𪢮。",
            "肯邀父老为邻舍，更约交游说岁寒。",
            "千里春风棠蔽芾，一窗秋月竹平安。",
            "乡人乡饮推乡贵，祗作平时样子看。"
        ],
        "notes": "",
        "id": "fbb8992c49766afb69ed22db7a590810"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "贺周总管耐轩迁居回任  其二",
        "preface": "",
        "paragraphs": [
            "袖诗两度出山扉，到得城来与愿违。",
            "南浦绿波凝望久，东山零雨喜公归。",
            "疎梅鬭雪增新洁，乔木参天长旧围。",
            "重对门墙帘定卷，春风贺厦燕栖依。"
        ],
        "notes": "",
        "id": "25f17589b9d974ef3e301d15edc2c6db"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "梅四首  其一",
        "preface": "",
        "paragraphs": [
            "休说逋仙两句工，冰瓯涤笔别形容。",
            "清标骚客风前立，素面仙姝月下逢。",
            "山店霜寒香扑马，溪桥水浅影如龙。",
            "一□尽是寒凝结，金鼎无盐味更浓。"
        ],
        "notes": "",
        "id": "825eb75c368422e92a664d649a4bee68"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "梅四首  其二",
        "preface": "",
        "paragraphs": [
            "破荒玉雪粲烟村，倚竹无言独断魂。",
            "三弄直须琴对越，一寒安用酒温存。",
            "家风巢许堪同社，心事夷齐可共论。",
            "应出缤纷几红紫，一枝开处自乾坤。"
        ],
        "notes": "",
        "id": "87a9bced4b57dd330069a314f68cd50d"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "梅四首  其三",
        "preface": "",
        "paragraphs": [
            "除香除影赋梅花，方许诗中擅作家。",
            "怕俗似嫌羔作酒，高人颇称雪煎茶。",
            "参横屋角霜初下，人倚阑干月欲斜。",
            "夜冷玉肌愁入骨，金壶移入伴窗纱。"
        ],
        "notes": "",
        "id": "fedb7c91247e45956779946af5522230"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "梅四首  其四",
        "preface": "",
        "paragraphs": [
            "天花夜半落溪傍，傍有狞然为取将。",
            "擎爪仰空呈洁白，掀髯倒地觅昏黄。",
            "修鳞月下霜同色，败甲风前雪有香。",
            "欲起补之图影看，生愁飞入水中藏。"
        ],
        "notes": "",
        "id": "6e6e8f11ea165b05d5433660f42745ea"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "书灯  其一",
        "preface": "",
        "paragraphs": [
            "一点兰膏数寸心，小窗伴我夜沈沈。",
            "煖分青燄藜烟细，喜动红光花意深。",
            "洞见苦心归典策，照残幽梦入寒衾。",
            "他时富贵不相弃，移上长檠伴醉吟。"
        ],
        "notes": "",
        "id": "aca4517842d8b2a32c30ba76fdaa573d"
    },
    {
        "author": "刘鉴",
        "dynasty": "宋",
        "type": "诗",
        "rhythmic": "",
        "title": "书灯  其二",
        "preface": "",
        "paragraphs": [
            "玉楼夜费烛荧荧，祗得眼前歌舞明。",
            "照破三千年外事，书生元不用长檠。"
        ],
        "notes": "",
        "id": "9e4aab11b69f485ffecaf06610117014"
    }
]