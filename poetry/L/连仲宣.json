[
    {
        "author": "连仲宣",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "暗黄著柳，渐寒威收敛，日和风细。",
            "□□端门初锡宴，郁郁葱葱佳气。",
            "太一行春，青藜照夜，夜色明如水。",
            "鳌山彩结，恍然移在平地。",
            "曲盖初展湘罗，玉皇香案，近雕阑十二。",
            "夹道红帘齐卷上，两行绝新珠翠。",
            "清跸声乾，传柑宴罢，闪闪星球坠。",
            "下楼归去，觚稜月衔龙尾。"
        ],
        "notes": "",
        "id": "2e523b9c07623b46a6df59dbecc31430"
    }
]