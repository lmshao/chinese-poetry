[
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "立春日",
        "preface": "",
        "paragraphs": [
            "暖日傍帘晓，浓春开箧红。",
            "钗斜穿彩燕，罗薄翦春虫。",
            "巧著金刀力，寒侵玉指风。",
            "娉婷何处戴，山鬓绿成藂。"
        ],
        "notes": "",
        "id": "e75bf3b70814aad20f8733918d93475c"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "翦彩",
        "preface": "",
        "paragraphs": [
            "翦彩赠相亲，银钗缀凤真。",
            "双双衔绶鸟，两两度桥人。",
            "叶逐金刀出，花随玉指新。",
            "愿君千万岁，无岁不逢春。"
        ],
        "notes": "",
        "id": "16b8476efb5e08f02c0ab7e490461593"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "题僧院",
        "preface": "",
        "paragraphs": [
            "不用问汤休，何人免白头。",
            "百年如过鸟，万事尽浮沤。",
            "别绪长牵梦，情由乱种愁。",
            "却嫌风景丽，窗外碧云秋。"
        ],
        "notes": "",
        "id": "e0c766e9fd53370aa2e2683225f501c9"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "观廉女真葬",
        "preface": "",
        "paragraphs": [
            "玉窗抛翠管，轻袖掩银鸾。",
            "错落云车断，丁泠金磬寒。",
            "鹤寻深院宿，人借旧书看。",
            "寂寞焚香处，红花满石坛。"
        ],
        "notes": "",
        "id": "4b9505a4f54bab3fc8fdbb655028683f"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "尘事久相弃，沈浮皆不知。",
            "牛羊归古巷，燕雀遶疎篱。",
            "买药经年晒，留僧尽日棋。",
            "唯忧钓鱼伴，秋水隔波时。"
        ],
        "notes": "",
        "id": "fe35d34b2020948f3205896e10139f89"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "及第后送家兄游蜀",
        "preface": "",
        "paragraphs": [
            "人谁无远别，此别意多违。",
            "正鹄虽言中，冥鸿不共飞。",
            "玉京烟雨断，巴国梦魂归。",
            "若过严家濑，慇懃看钓矶。"
        ],
        "notes": "",
        "id": "d44ecd88c1c4bd5617618114a5a0845f"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "送人入蜀",
        "preface": "",
        "paragraphs": [
            "蜀客本多愁，君今是胜游。",
            "碧藏云外树，红露驿边楼。",
            "杜魄呼名语，巴江作字流。"
        ],
        "notes": "",
        "id": "5d6f691e72c032eb9cbe3070370bd338"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "游故王驸马池亭",
        "preface": "",
        "paragraphs": [
            "花树杳玲珑，渔舟处处通。",
            "醉销罗绮艳，香暖芰荷风。",
            "野鸟翻萍绿，斜桥印水红。",
            "子猷箫管绝，谁爱碧鲜浓。"
        ],
        "notes": "",
        "id": "87b85ee6f108931ea79ea06f35dbfc03"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "悲铜雀台",
        "preface": "",
        "paragraphs": [
            "西陵树已尽，铜雀思偏多。",
            "雪密疑楼阁，花开想绮罗。",
            "影销堂上舞，声断帐前歌。",
            "唯有漳河水，年年旧绿波。"
        ],
        "notes": "",
        "id": "e3d090d7fc90965c82a75b620f1752a9"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "陪新及第赴同年会",
        "preface": "",
        "paragraphs": [
            "曾攀芳桂英，处处共君行。",
            "今日杏园宴，当时天乐声。",
            "柳浓堪系马，花上未藏莺。",
            "满座皆仙侣，同年别有情。"
        ],
        "notes": "",
        "id": "cdebb9484c190b202dcf3eecd570bf99"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "咏鴈",
        "preface": "",
        "paragraphs": [
            "早晚辞沙漠，南来处处飞。",
            "关山多雨雪，风水损毛衣。",
            "碧海魂应断，红楼信自稀。",
            "不知矰缴外，留得几行归。"
        ],
        "notes": "",
        "id": "210ead5dea7375767b329e67010673b1"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "与碧溪上人别",
        "preface": "",
        "paragraphs": [
            "欲入凤城游，西溪别惠休。",
            "色随花旋落，年共水争流。",
            "客思偏来夜，蝉声觉送秋。",
            "明朝逢旧侣，唯拟上歌楼。"
        ],
        "notes": "",
        "id": "0fcaebe28c030ee31cfb05d300855018"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠殷山人",
        "preface": "",
        "paragraphs": [
            "有客抱琴宿，值予多怨怀。",
            "啼乌弦易断，啸鹤调难谐。",
            "曲罢月移幌，韵清风满斋。",
            "谁能将此妙，一为奏金堦。"
        ],
        "notes": "",
        "id": "7303c12577a82bd604b5b4211bea01ce"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "咏壁鱼",
        "preface": "",
        "paragraphs": [
            "鳞细粉光鲜，开书乱眼前。",
            "透窗疑漏网，落砚似流泉。",
            "潜穴河图内，吞钩乙字边。",
            "莫言鬐鬣小，食尽白苹篇。"
        ],
        "notes": "",
        "id": "22770c74bbcc5e5854d4da826f2fcf9f"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "听话丛台",
        "preface": "",
        "paragraphs": [
            "有客新从赵地回，自言曾上古丛台。",
            "云遮襄国天边去，树绕漳河地里来。",
            "弦管变成山鸟哢，绮罗留作野花开。",
            "金舆玉辇无行迹，风雨惟知长绿苔。"
        ],
        "notes": "",
        "id": "d9ad16bde4c219f5531797728e14995f"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "失鹤",
        "preface": "",
        "paragraphs": [
            "秋风吹却九臯禽，一片闲云万里心。",
            "碧落有情应怅望，青天无路可追寻。",
            "来时白雪翎犹短，去日丹砂顶渐深。",
            "华表柱头留语后，更无消息到如今。"
        ],
        "notes": "",
        "id": "1859515599eda3d85ef4bab701b3040d"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠写御容李长史",
        "preface": "",
        "paragraphs": [
            "玉座尘消砚水清，龙髯不动彩毫轻。",
            "初分隆准山河秀，乍点重瞳日月明。",
            "宫女卷帘皆暗认，侍臣开殿尽遥惊。",
            "三朝供奉无人敌，始觉僧繇浪得名。"
        ],
        "notes": "",
        "id": "2b7426bba1c32edaf6305b8fcea0a648"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠潼关不下山僧",
        "preface": "",
        "paragraphs": [
            "与君同在苦空间，君得空门我爱闲。",
            "禁足已教修鴈塔，终身不拟下鸡山。",
            "窗中遥指三千界，枕上斜看百二关。",
            "香茗一瓯从此别，转蓬流水几时还。"
        ],
        "notes": "",
        "id": "653b78b7007c58eab68077aff5d55213"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "过旧游见双鹤怆然有怀",
        "preface": "",
        "paragraphs": [
            "谢公何岁掩松楸，双鹤依然傍玉楼。",
            "朱顶巑岏荒草上，雪毛零落小池头。",
            "蓬瀛路断君何在，云水情深我尚留。",
            "他日若来华表上，更添多少令威愁。"
        ],
        "notes": "",
        "id": "d61bc8eecd4c4a9ad7fa9a4874cccd0e"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠友人",
        "preface": "",
        "paragraphs": [
            "凤城烟霭思偏多，曾向刘郎住处过。",
            "银烛焰前贪劝酒，玉箫声里已闻歌。",
            "佳人惜别看嘶马，公子含情向翠蛾。",
            "今日重来门巷改，出墙桐树绿婆娑。"
        ],
        "notes": "",
        "id": "8f3d29d8472383cd798fa9af453b29e6"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠南岳僧",
        "preface": "",
        "paragraphs": [
            "曾住衡阳岳寺边，门开江水与云连。",
            "数州城郭藏寒树，一片风帆著远天。",
            "猨啸不离行道处，客来皆到卧床前。",
            "今朝惆怅红尘里，惟忆闲陪尽日眠。"
        ],
        "notes": "",
        "id": "03357ae683044d07db1c2c923c16e925"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠弘文杜校书",
        "preface": "",
        "paragraphs": [
            "高倚霞梯万丈余，共看移步入宸居。",
            "晓随鹓鹭排金锁，静对铅黄校玉书。",
            "漠漠禁烟笼远树，泠泠宫漏响前除。",
            "还闻汉帝亲词赋，好为从容奏子虚。"
        ],
        "notes": "",
        "id": "a4259334e6f86da1f968630a2f237e47"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "听王氏话归州昭君庙",
        "preface": "",
        "paragraphs": [
            "献之闲坐说归州，曾到昭君庙里游。",
            "自古行人多怨恨，至今乡土尽风流。",
            "泉如珠泪侵阶滴，花似红妆满岸愁。",
            "河畔犹残翠眉样，有时新月傍帘钩。"
        ],
        "notes": "",
        "id": "45cc8a54beba7724113d4e184bb303b8"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "过马嵬山",
        "preface": "",
        "paragraphs": [
            "金甲云旗尽日回，仓皇罗袖满尘埃。",
            "浓香犹自飘銮辂，恨魄无因离马嵬。",
            "南内宫人悲帐殿，东溟方士问蓬莱。",
            "唯余坡上弯环月，时送残蛾入帝台。"
        ],
        "notes": "",
        "id": "0e956299928d88d26fac69496971bb28"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "吴越怀古",
        "preface": "",
        "paragraphs": [
            "吴越千年奈怨何，两宫清吹作樵歌。",
            "姑苏一败云无色，范蠡长游水自波。",
            "霞拂故城疑转斾，月依荒树想嚬蛾。",
            "行人欲问西施馆，江鸟寒飞碧草多。"
        ],
        "notes": "",
        "id": "3c35b6736fadd47a116afa78a467e499"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "长安即事寄友人",
        "preface": "",
        "paragraphs": [
            "绮陌千年思断蓬，今来还宿凤城东。",
            "瑶台钟鼓长依旧，巫峡烟花自不同。",
            "千结故心为怨网，万条新景作愁笼。",
            "何时更伴刘郎去，却见夭桃满树红。"
        ],
        "notes": "",
        "id": "be30cd8d40478c3f7190580f50a922b4"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "闻明上人逝寄友人",
        "preface": "",
        "paragraphs": [
            "萧寺曾过最上方，碧桐浓叶覆西廊。",
            "游人缥缈红衣乱，座客从容白日长。",
            "别后旋成庄叟梦，书来忽报惠休亡。",
            "他时若更相随去，祗是含酸对影堂。"
        ],
        "notes": "",
        "id": "409aa8f2ed23e750a7c2f6addc0ef9b5"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠咸阳李少府",
        "preface": "",
        "paragraphs": [
            "美貌雄才已少齐，宝书仙简两看题。",
            "金刀片片裁新锦，玉步重重上旧梯。",
            "鹏到碧天排雾去，凤游琼树拣枝栖。",
            "蓬瀛宴罢试回首，一望尘中路正迷。"
        ],
        "notes": "",
        "id": "ff55e7114c4df66ed1c6adeae65e153d"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "隣人自金仙观移竹",
        "preface": "",
        "paragraphs": [
            "移居新竹已堪看，𣃁破莓苔得几竿。",
            "圆节不教伤粉箨，低枝犹拟拂霜坛。",
            "墙头枝动如烟绿，枕上风来送夜寒。",
            "第一莫教渔父见，且从萧飒满朱栏。"
        ],
        "notes": "",
        "id": "e9e426c42c60804a8d39484a871e9956"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "慈恩寺避暑",
        "preface": "",
        "paragraphs": [
            "香荷疑散麝，风铎似调琴。",
            "不觉清凉晚，归人满柳阴。"
        ],
        "notes": "",
        "id": "370a773cf003ca96bc4809de80d0da57"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "读田光传",
        "preface": "",
        "paragraphs": [
            "秦灭燕丹怨正深，古来豪客尽沾襟。",
            "荆卿不了真闲事，辜负田光一片心。"
        ],
        "notes": "",
        "id": "4b1f691c4226447c5a4e9faa190ac7d0"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "友人下第因以赠之",
        "preface": "",
        "paragraphs": [
            "刘毅虽然不掷卢，谁人不道解樗蒲。",
            "黄金百万终须得，只有挼莎更一呼。"
        ],
        "notes": "",
        "id": "329204dcb70cb9a918cb0f007e40615f"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "咏鸳鸯",
        "preface": "",
        "paragraphs": [
            "鸳鸯离别伤，人意似鸳鸯。",
            "试取鸳鸯看，多应断寸肠。"
        ],
        "notes": "",
        "id": "3980f283364e13843712f1eabd285100"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "赠筝妓伍卿",
        "preface": "",
        "paragraphs": [
            "轻轻没后更无筝，玉腕红纱到伍卿。",
            "座客满筵都不语，一行哀鴈十三声。"
        ],
        "notes": "",
        "id": "1462b2d955dff52a8a35e9f71c82b729"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "黄陵庙词",
        "preface": "",
        "paragraphs": [
            "黄陵庙前莎草春，黄陵女儿蒨裙新。",
            "轻舟小楫唱歌去，水远山长愁杀人。"
        ],
        "notes": "",
        "id": "8bf513b430402df1ee5204800410c4e9"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "人事三杯酒，流年一局棋。",
            "青山不厌三杯酒，长日惟消一局棋。"
        ],
        "notes": "",
        "id": "9b72651b2943f6a88f9424561d9c35ec"
    },
    {
        "author": "李远",
        "dynasty": "唐",
        "type": "诗",
        "rhythmic": "",
        "title": "老僧续得贵妃袜（李群玉同作）",
        "preface": "",
        "paragraphs": [
            "坠仙遗袜老僧收，一锁金函八十秋。",
            "霞色尚鲜宫锦靿，彩光依旧夹罗头。",
            "轻香为著红酥践，微绚曾经玉指搆。",
            "三十六宫歌舞地，唯君独步占风流。",
            "（《青琐高议前集》六）。"
        ],
        "notes": "",
        "id": "34ec5b6fab228887a58c8cb05e0f5c41"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "仆久客钱塘有吹笛月下者同旅闻之凄然皆有归思属令赋之",
        "preface": "",
        "paragraphs": [
            "柯亭之椽不复得，蕲州黄竹今尚存。",
            "苍崖翠壁产修干，千顷萧索烟云昏。",
            "羌人眼力发天巧，长笛裁成凤膺饱。",
            "老龙余响出空星，欲喷炎天作秋晓。",
            "西湖夜寂凉风生，山头一钩新月明。",
            "商声凄悲羽声壮，行子忽忽难为情。",
            "时无绿珠清音激皓齿，野王临风三弄亦已矣。",
            "唯有愁端无古今，举刀不断东流水。",
            "深闺兰灯照空床，笛声不如离恨长。",
            "曲终人散一惆怅，回首江山非故乡。",
            "万事浮云过寥廓，且醉杯中琥珀薄。",
            "君不见玉管横吹黄鹤楼，江城五月梅花落。"
        ],
        "notes": "",
        "id": "4b0d635412b4e68039ed48040ad27191"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "赠写御真李长史",
        "preface": "",
        "paragraphs": [
            "玉座烟销砚水清，龙髯不动彩毫轻。",
            "乍分隆准山河秀，初点重瞳日月明。",
            "宫女卷帘皆暗认，侍臣开殿尽遥惊。",
            "六朝天下应无敌，始觉僧繇浪得名。"
        ],
        "notes": "",
        "id": "4f9a94c39fc3662a2bc4d19b8440426e"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "失鹤",
        "preface": "",
        "paragraphs": [
            "秋风吹却九皋禽，一片闲云万里心。",
            "碧落有情应怅望，青天无路可追寻。",
            "来时白雪翎犹短，去日丹砂顶渐深。",
            "华表柱头留语后，不知消息到如今。"
        ],
        "notes": "",
        "id": "1859515599eda3d85ef4bab701b3040d"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "咏壁鱼",
        "preface": "",
        "paragraphs": [
            "鳞细粉光鲜，开书乱眼前。",
            "透窗疑漏网，落砚似流泉。",
            "潜穴河渊内，吞钩乙字边。",
            "莫言鬐鬣小，食尽白苹篇。"
        ],
        "notes": "",
        "id": "22770c74bbcc5e5854d4da826f2fcf9f"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "长日惟消一局棋。"
        ],
        "notes": "",
        "id": "4a119af4221499527a60af33b9255d9e"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "红压驿边楼。"
        ],
        "notes": "",
        "id": "2c7bf7baa501e028f3eca66572ee218b"
    },
    {
        "author": "李远",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "钗斜穿彩燕，罗薄剪春虫。"
        ],
        "notes": "",
        "id": "53ae348e1daf25d4530bbcb1fd44c220"
    }
]