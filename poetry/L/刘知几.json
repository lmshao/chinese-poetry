[
    {
        "author": "刘知几",
        "dynasty": "唐",
        "type": "诗",
        "rhythmic": "",
        "title": "仪坤庙乐章",
        "preface": "",
        "paragraphs": [
            "妙算申帷幄，神谋出庙廷。",
            "两阶文物备，七德武功成。",
            "校猎长杨苑，屯军细柳营。",
            "将军献凯入，歌舞溢重城。"
        ],
        "notes": "",
        "id": "2d95005be14598a29bdb38f4ecc85298"
    },
    {
        "author": "刘知几",
        "dynasty": "唐",
        "type": "诗",
        "rhythmic": "",
        "title": "次河神庙虞参军船先发余阻风不进寒夜旅泊（斯二七一七下同）",
        "preface": "",
        "paragraphs": [
            "朝谒冯夷词（祠），夕投投孟津渚。",
            "风长川淼漫，河阔舟容与。",
            "回首望归途，连山暧相拒。",
            "落帆遵逈岸，辍榜依孤屿。",
            "复值惊彼（波）息，戒徒候前侣。",
            "川路虽未遥，心期顿为阻。",
            "沉沉落日暮，切切凉飚举。",
            "白露湿寒葭，苍烟晦平楚。",
            "啼猿响岩谷，泪鹤闻河溆。",
            "此时怀故人，依然怆行旅。",
            "何当欣既觏，郁陶共君敍。"
        ],
        "notes": "",
        "id": "6dd05a3b19ee8f624408c29d6c45a283"
    },
    {
        "author": "刘知几",
        "dynasty": "唐",
        "type": "诗",
        "rhythmic": "",
        "title": "读《汉书》作",
        "preface": "",
        "paragraphs": [
            "汉王有天下，欻起布衣中。",
            "奋飞出草泽，啸咤驭群雄。",
            "淮阴既附鳯，黥彭亦攀龙，一朝逢运会，南面皆王公。",
            "鱼得自忘筌，鸟尽必藏弓，咄嗟罹鼎俎，赤族无遗踪。",
            "智裁（哉）张子房，处世独为工；功成薄爱（受）[一]赏，（「爱」，蒋云当作「爵」。",
            "）高举追赤松。",
            "知止信无辱，身安道亦隆，悠悠[千]载后，击抃（柝）[二]仰遗风。",
            "（「击抃」，蒋、项皆云「抃」字不误。",
            "）（[一][二]并依俞说。",
            "刘云：「左思《咏史》，功成不受爵。",
            "」）。"
        ],
        "notes": "",
        "id": "f944d8b84887c33b8b0af411132c527f"
    },
    {
        "author": "刘知几",
        "dynasty": "唐",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "泛泛水中蓱，离离岸傍草，逐浪高复下，从风起还倒。",
            "人生不若兹，处世安可保？",
            "遽瑗仕卫国，屈伸随世道；方朔隐汉朝，易农以为宝。",
            "饮啄得其性，从容成寿考。",
            "南国有狂生，形容独枯槁，作赋刺椒兰，投江溺流潦。",
            "达人无不可，委军（运）推苍昊；何为明白（自）销[一]，取讥于楚老？",
            "（[一]、王云：「『军』疑应作『运』『白』疑应作『自』，用《汉书·龚胜传》语。",
            "」）。"
        ],
        "notes": "",
        "id": "403735ac301d00278a32d6dbc9b4bacf"
    }
]