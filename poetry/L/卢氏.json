[
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "田舍辘轳出短墙，村落秋千挂高树。"
        ],
        "notes": "",
        "id": "5f14909bc30420c818adbe24744d89a8"
    },
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "送夫赴襄阳",
        "preface": "",
        "paragraphs": [
            "羡君家世旧缨簪，百战常怀报主心。",
            "草檄有才追记室，筑台无路继淮阴。",
            "射雕紫塞秋云黑，走马黄河夜雪深。",
            "白首丹衷知未变，归来双肘印黄金。"
        ],
        "notes": "",
        "id": "ee25114b572516bd075830d12af0cae9"
    },
    {
        "author": "卢氏",
        "dynasty": "宋",
        "type": "诗",
        "rhythmic": "",
        "title": "绝命词",
        "preface": "",
        "paragraphs": [
            "夫为苌弘血，妾感共姜诗。",
            "夫妻同死义，天地一凄其。"
        ],
        "notes": "",
        "id": "a49c8a010d1bd99b59c7a0309ab9209c"
    },
    {
        "author": "卢氏",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "蜀道青天烟霭翳。",
            "帝里繁华、迢递何时至。",
            "回望锦川挥粉泪。",
            "凤钗斜亸乌云腻。",
            "钿带双垂金缕细。",
            "玉珮玎珰，露滴寒如水。",
            "从此鸾妆添远意。",
            "画眉学得遥山翠。"
        ],
        "notes": "",
        "id": "5a166d3a5e6d5a96958ab59177cf5420"
    }
]