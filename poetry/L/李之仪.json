[
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谒李太白祠",
        "preface": "",
        "paragraphs": [
            "爱君独酌板桥句，想君不向稽山时。",
            "千载风流同一辙，孤坟数尺埋蒿藜。",
            "文章误人岂当日，声名虽好终何为。",
            "譬之花卉自开落，又如时鸟啼高低。",
            "行吟漫葬江鱼腹，𫛳来空赋予何之。",
            "君不见吾腰耻为小儿折，或车或棹聊为期。",
            "又不见嬴颠刘蹶不到耳，采花摘实相维持。",
            "春寒漠漠青山路，厚颜已觉归来迟。",
            "一廛尚冀容此老，与君朽骨分东西。"
        ],
        "notes": "",
        "id": "85952026ff0d66cf3a72b8d25450b634"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "累日气候差暖梅花辄已弄色聊课童仆芟削培灌以助其发戏成小诗三首  其一",
        "preface": "",
        "paragraphs": [
            "京洛三十年作客，每见梅花欲忘食。",
            "时时魂梦到江南，足迹尘埃来不得。",
            "嗅香嚼蘂不忍舍，为怜绝韵真颜色。",
            "谁知晚得江南身，特此一株当舍北。",
            "寒根老枿初不辨，几与桑榆同弃掷。",
            "慇懃地主故指示，顿觉翛然超眼域。",
            "几山气候也深春，戢戢枝头危欲坼。",
            "呼奴邻家借刀斧，穿断因之聊拂拭。",
            "便宜邀月作嘉宾，不惜淋漓慰畴昔。"
        ],
        "notes": "",
        "id": "a0d2241af5fae36e3e723808a8504539"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "累日气候差暖梅花辄已弄色聊课童仆芟削培灌以助其发戏成小诗三首  其二",
        "preface": "",
        "paragraphs": [
            "邂逅梅花同作客，此理虽龟亦难食。",
            "道人无眼自超群，定里观之想应得。",
            "为惜花开将及时，枕上朝朝问天色。",
            "自是春工力尚坚，一向风头来自北。",
            "昨夜雪深几一尺，不觉起来欲跳踯。",
            "雪过春回固可期，聊与此花为畛域。",
            "今朝举头消息别，物理人情原未坼。",
            "绿萼柔条宛相契，正色真香浄如拭。",
            "更烦妙语为诠评，莫遣尘根迷夙昔。"
        ],
        "notes": "",
        "id": "5ce6cbb3d2044bf2d4b75bd5a8b319f0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "累日气候差暖梅花辄已弄色聊课童仆芟削培灌以助其发戏成小诗三首  其三",
        "preface": "",
        "paragraphs": [
            "花是主人身是客，更欲花前罗酒食。",
            "花应笑我强相亲，毕竟人花谁是得。",
            "金樽到手我自醉，道人何妨且观色。",
            "三界观来即是空，醉里宁知渐游北。",
            "等为圆镜随身现，认着分明却虚掷。",
            "持此问花花不答，嗟我与君徒入域。",
            "不如收却闲眼坐，万境纷纷在披坼。",
            "一番风雨便纷飞，念垢情尘漫磨拭。",
            "今年春尽有明年，花落花开几今昔。"
        ],
        "notes": "",
        "id": "71cc2826f81c21f671f08e04e45bbe95"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "彦行和梅诗甚工辄次元韵",
        "preface": "",
        "paragraphs": [
            "春风不拣尊前客，未必藜羹输肉食。",
            "玲珑点缀移月窟，谁谓吾家最先得。",
            "直从去腊约为伴，旦旦相看无倦色。",
            "朝披日彩烂迎东，夜插斗杓寒挂北。",
            "拟将西子作孤注，对与春工分一掷。",
            "又疑妖冶凟清真，子细筹量信难域。",
            "发狂不意落纸上，胜句争来共推坼。",
            "诸郎独殿语尤老，似欲尘埃剧湔拭。",
            "不惟诗社顿光辉，枝上分明过于昔。"
        ],
        "notes": "",
        "id": "f38ef84896c3604afb3fe6b22bbf7e48"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞病中见寄",
        "preface": "",
        "paragraphs": [
            "老眼逢春如有隔，不觉花前手频拭。",
            "昔陪韦杜尺五天，此地去天今几尺。",
            "东家有客贪春甚，酒作衾裯花作枕。",
            "瘦逼休文臂渐消，渴近相如尤𣨼饮。",
            "赏心直以花为命，醉头只恐扶难正。",
            "春归每恨太忙生，不惜一春常似病。",
            "我老无用终安之，屡欲从君独较迟。",
            "方将结束穷胜致，投懽祗许春相知。",
            "诗来苦诉不自乐，春固恼人多索寞。",
            "何妨强袭起应刘，间促扁舟寻李郭。",
            "君不见乐羊功名方煜煜，归来谤书已盈箧。",
            "争如随地任低昂，漫浪猗玕尽元结。"
        ],
        "notes": "",
        "id": "2c9646b1c0bb70625596c2cec72aa259"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题步云亭",
        "preface": "",
        "paragraphs": [
            "昨夜风高蝉半咽，起来知是白露节。",
            "玉面少年窄袖衫，袖里新诗似冰雪。",
            "几日炎炎如甑中，今朝忽觉超樊笼。",
            "不惟气候已八月，更得冰雪开心胸。",
            "谢公山人诗笔奇，问君何缘得此诗。",
            "报我我欲步云去，山人许我因留题。",
            "君作斯亭几许高，拟推皓魄翻银涛。",
            "谁谓姮娥落君手，坐遣山人诗思劳。",
            "君不见梅老句出天地窄，曾谓山人真太白。",
            "采石月下忆相逢，笑披锦袍弄明月。",
            "十年明月归谪仙，姮娥岂得在君边。",
            "何妨邀取山人去，卒岁扶携醉笑间。"
        ],
        "notes": "",
        "id": "a1c7d036588c5f0e016bc396582ef270"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题渭滨亭",
        "preface": "",
        "paragraphs": [
            "广张三千六百钓，太公欲与文王亲。",
            "文王不为熊罴猎，卜年七百终何人。",
            "开元天子降步辇，当日何如渭滨见。",
            "是同是异不可诘，一等风云符虎变。",
            "吾君好贤轶前古，处处鹓鸾刷修羽。",
            "观君命意非苟然，他日风流须再睹。"
        ],
        "notes": "",
        "id": "54a7ff0258eace86c13ff58ddd8c4e2b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题山堂",
        "preface": "",
        "paragraphs": [
            "二年江南客，对面不见山。",
            "负我爱山心，兀兀尘埃间。",
            "一闻说山心便喜，欲插修翰遽飞起。",
            "君家乃是山中居，永日青山同徙倚。",
            "流泉涓涓薜萝暗，明月时时窥枕簟。",
            "三伏清霜带雪来，不断烟云拥栏槛。",
            "只恐居山兴易阑，万壑波涛翻等闲。",
            "知有心期难得否，凭君借与画图看。"
        ],
        "notes": "",
        "id": "b84ab3b4c006f4c67b154eca62890e96"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送储子椿参假太学时泊舟金陵风亭",
        "preface": "",
        "paragraphs": [
            "金陵二月春，江上连日雨。",
            "暖风初报一番晴，绿浅红深纷无数。",
            "与君已是隔年别，相逢又作临分语。",
            "感君情重故可歌，送君心折不成舞。",
            "五年相从如一日，物物讲评穷发缕。",
            "爱君正如鞲上鹰，畏君何翅文中虎。",
            "未饭已知必下赵，凭轼会观终报楚。",
            "逡巡照眼绿袍新，更约十分同一举。"
        ],
        "notes": "",
        "id": "91c859547ba77ced8cc0cf70e8edf7be"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "走笔赠报宁老",
        "preface": "",
        "paragraphs": [
            "半山老人笔如椽，落笔直欲拏云烟。",
            "东亭右军不复见，龙跳虎卧谁争先。",
            "姑溪六月汗流水，邂逅清风顿如洗。",
            "他时问法到山前，应许神光得吾髓。"
        ],
        "notes": "",
        "id": "ca15f43e3cdd7611bdf0f22897c34e0a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和郭功甫游采石",
        "preface": "",
        "paragraphs": [
            "卒岁愔愔无地雪，三首新诗报明发。",
            "使君近作采石游，胜践传闻惊久缺。",
            "亢阳便有欲雪意，和气先期振岩穴。",
            "想见旌旗锦绣张，如从元君朝北阙。",
            "后携一老何奇哉，朱颜鹤发超尘埃。",
            "噭呼江上来席上，迤逦万古随云开。",
            "骑鲸仙人不敢避，玉镜台郎俄复回。",
            "分明月下遇赏叹，将军新自天边来。",
            "逡巡落笔轰春雷，落花乱点荒池台。",
            "沈埋蓁莽见一旦，名高此地真当才。",
            "从来不许说前辈，寄声鱼鸟休惊猜。",
            "直疑乘槎叩月窟，又若登临望天台。",
            "酒行已彻更须酌，醉倒宁辞无算杯。",
            "卓然一段极则事，遣我击节因谁催。"
        ],
        "notes": "",
        "id": "bd0eb9bd3b9af70d34391ce3521f08c5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "采石三题 捉月亭",
        "preface": "",
        "paragraphs": [
            "我昔扬帆下庐阜，落帆采石春欲暮。",
            "江南江北只见山，欲识锦袍无问处。",
            "夜深明月来青天，天水茫茫月连雾。",
            "想见扁舟捉月时，江心见月如相遇。",
            "醉魂不制月可捉，捉得便将天外去。",
            "月在人亡天莫诘，仿佛风流谁与晤。",
            "迩来水落洲渚出，隔岸潮回疑可步。",
            "聒耳啁啾不得闻，对案腥臊难下筯。",
            "多情禅客饶佳趣，粉饰余光扶坠绪。",
            "欲回古月换今人，到此翛然忘世虑。",
            "从来喜诵骑鲸句，亦复买田相近住。",
            "会当载酒十分圆，同指虚无问征路。"
        ],
        "notes": "",
        "id": "10b86980a842449a17e3aa40810da52f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "采石三题 赏咏亭",
        "preface": "",
        "paragraphs": [
            "爨下得余薪，便可歌南风。",
            "参差长路铎，鼓乐俄相同。",
            "一弃一流落，悠然会天工。",
            "始知盛衰际，遇与不遇中。",
            "风清月正好，爽晤聊从容。",
            "岂意接心期，赏叹如云龙。",
            "千载瞬息尔，转盼归虚空。",
            "何适非适然，神交付冥鸿。"
        ],
        "notes": "",
        "id": "1a11f436aaf2532d75bfacd6f577fad7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "采石三题 鉴然亭",
        "preface": "",
        "paragraphs": [
            "温公天下士，百计兴艰危。",
            "大厦势已倾，意欲一木支。",
            "功名等山岳，德泽均雨露。",
            "奈何谈笑间，而取鬼神怒。",
            "鬼神岂不鉴，忠义当扶持。",
            "一见亦何伤，冥路俄与期。",
            "似非理所安，端恐数应尽。",
            "邂逅不可逃，纷纷遂为信。",
            "孔子昔有言，既敬亦须远。",
            "三复而三思，临风更三叹。"
        ],
        "notes": "",
        "id": "ed7e9a2eb9aa4a1a8ddb15c3711cb37c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "七言古风寄题薛公尉氏逍遥阁兼送伯成知县宣德解印当涂直书民言耳非所谓诗也",
        "preface": "",
        "paragraphs": [
            "长身少髯复多骨，忆在儿时获相识。",
            "满朝善类推老成，乡曲名流诵才德。",
            "尔来契阔四十年，停鸾峙鹄欣相传。",
            "我方却归不自得，但觉和气如春天。",
            "往日朝门炙可热，今朝吏爨几无烟。",
            "追呼辈伍殆千指，一旦束手蚕如眠。",
            "父老相传语且泣，岌岌流离遽安集。",
            "省事以来无此君，豫恐他时莫能及。",
            "尺纸胡为来北阙，乐境危城俄见敚。",
            "覆盆虽光亦𫏐尔，所惜时间未能雪。",
            "稍传远近或叹喜，叹者吾民喜者吏。",
            "吏至酌酒更相贺，毕竟卷舒须在我。",
            "父老沾襟嗟薄福，此理冥冥定谁坐。",
            "异时得君逾所闻，杳杳健鹘盘霜旻。",
            "信矣此地不可久，空使遗爱传邦人。",
            "邦人姑止听我语，逍遥阁去天尺五。",
            "长身仙翁昔游戏，日日烟云泛罇俎。",
            "仙翁久已朝紫皇，功行不泯钟诸郎。",
            "扶疏密荫被所至，遂令此阁如甘棠。",
            "我昔西畿数来往，日脚阑干犹可想。",
            "尘埃满袂阻登临，白发心期负真赏。",
            "六月炎炎汗如洗，江南雨多拍隄水。",
            "旗开鼓响船欲发，超然爽意因君起。",
            "骅骝一跌愈莫止，大鹏会展沧溟翅。",
            "何妨阁下敞高门，更看阴功动闾里。"
        ],
        "notes": "",
        "id": "4cab6a7a41ab0cc9fa7a38d77c685133"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送芝老",
        "preface": "",
        "paragraphs": [
            "江头春色已可掬，风雨恼人常不足。",
            "笔刀俱来纸上春，墙外落红争䔩䔩。",
            "忽然别我下庐山，莲社风流指顾间。",
            "为我寄声陶五柳，少留佳处共追攀。"
        ],
        "notes": "",
        "id": "71beb638f32998af2b39dced90a83ad2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题王德循书院壁",
        "preface": "",
        "paragraphs": [
            "热不就恶木枝，渴不饮盗泉水。",
            "古人不可期，岁月姑相委。",
            "不爱尔井泉百尺深，不爱尔庭树千里阴。",
            "相看岂持一饭报，长啸聊为猛虎吟。"
        ],
        "notes": "",
        "id": "940f6f5c76a4a00cc21f00a12e334d00"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "近得石菖蒲胡伯镇见之谓必以锦石资藉乃可以久遽彻所有为贶仍枉佳句辄次韵奉谢",
        "preface": "",
        "paragraphs": [
            "倒屣得小异，不言四时备。",
            "遗我百明珠，书窗遽增气。",
            "石盆丛秀转光辉，携挈衰慵绝尘世。",
            "更烦藻思玄维持，纸上盆中尽珍琲。",
            "他时相对擘麟脯，何必方平为绍介。"
        ],
        "notes": "",
        "id": "c0792ed0fe12c696126b85e3e72612fa"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "丁德儒置酒适与陈君俞联坐聊赋小诗为君俞谢因以赎先起之罪",
        "preface": "",
        "paragraphs": [
            "春风不解事，吼地如雷霆。",
            "谁知一席间，笑语灯荧荧。",
            "主人意弥敦，设置不少停。",
            "而我槁木然，感慨时自惊。",
            "多情接胜友，孤朗如初星。",
            "微吟间相警，似欲慰独醒。",
            "我老百不堪，已分如漂萍。",
            "邂逅因事乐，尚或有此形。",
            "不惭引去先，得意耳暂清。",
            "展转寻断梦，间关媿微生。",
            "何当万里浪，相与同沧溟。"
        ],
        "notes": "",
        "id": "9784e7563ab4ab0cc6366acfd27676c1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赠刘九思山人",
        "preface": "",
        "paragraphs": [
            "我行亦偶然，君来定何谓。",
            "风高浪如山，闻者亦已畏。",
            "而君从一叶，过我乃特地。",
            "邮亭六日俱，临行尤自媿。",
            "朝出才辨色，夜归或沾醉。",
            "残灯不见人，待我独忘睡。",
            "语款多破颜，情极几屑涕。",
            "屈指再相从，便作新井计。",
            "我担既弛肩，君驾亦方税。",
            "不觉涉四年，俯仰才一喟。",
            "每见意每加，终始不少替。",
            "顾匪求名顽，岂不怀此义。",
            "凡生等飘蓬，何物非委蜕。",
            "为我谢故人，随方聊自慰。"
        ],
        "notes": "",
        "id": "62594502a314c771d94a7363e52d123e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题繁川徐氏孝严亭",
        "preface": "",
        "paragraphs": [
            "恋恋欲报恩，岁月犹过隙。",
            "常恐寸草晖，终负阳和力。",
            "万锺非所养，所重在以色。",
            "庶几参与骞，不独慕今昔。",
            "千寻用或短，乃未及咫尺。",
            "哀哉过隙心，泪尽坟草碧。",
            "坐见食亦睹，幽明固无隔。",
            "蒸尝虽其时，要是未为得。",
            "诗书圣人事，力久真自积。",
            "卷舒岂他人，忠孝均我职。",
            "尚容表龟趺，过者必此式。",
            "长江会生尘，德辉何可及。"
        ],
        "notes": "",
        "id": "22c8a6544c6c6fccd141f51683cfb968"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵秦处度同登黄山",
        "preface": "",
        "paragraphs": [
            "艰生缧绁余，特尔脱魑魅。",
            "殊方窟飘蓬，未免游戏事。",
            "眼力到毛发，抉剔尽奇秘。",
            "邂逅平生欢，笑语当歌吹。",
            "曲环岂人谋，明灭殆天吏。",
            "慰我云烟期，有腼鸿鹄志。",
            "百年一瞬尔，幸此半日地。",
            "聊摅广莫心，无作雍门泪。"
        ],
        "notes": "",
        "id": "2ee66b7c4d3085c5ddb5b9d2fd5d2084"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "处度再和前诗见寄复次韵报之顷有所约今不逮悲怆无已题于褒禅方丈",
        "preface": "",
        "paragraphs": [
            "爱山平生心，殆若鬼所魅。",
            "兹游媿不早，危至失吾事。",
            "佳辰秋正晴，有物不自秘。",
            "晶荧丽初阳，浮动荐微吹。",
            "幅巾方袍接，固可称傲吏。",
            "跻攀敢惜力，卜筑岂无志。",
            "稽首定明老，愿借一席地。",
            "何在眼中人，不觉衣上泪。"
        ],
        "notes": "",
        "id": "bdede171c967091b560675e9c123b60e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵陈君俞携酒见过",
        "preface": "",
        "paragraphs": [
            "野人欣莫逆，君子戒多上。",
            "幸尔违朝市，聊复图蕙帐。",
            "薄田几负郭，山水分背向。",
            "巾车俯秋成，舒啸会随杖。",
            "吾友真可人，轻舟数相访。",
            "投怀失枯槁，达意信摇荡。",
            "时哉固难得，触境沈波浪。",
            "谓我来岁寒，种种不少创。",
            "杯盘挽气类，论辨极户量。",
            "敢辞屡举白，自喜老弥壮。",
            "回头易陈迹，倾倒乃惆怅。",
            "乐事须勉旃，何适非酝酿。"
        ],
        "notes": "",
        "id": "59a158eff3ff049da21b5c7f1268d38b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "迎晖阁",
        "preface": "",
        "paragraphs": [
            "霜风吹我衣，日短归路长。",
            "放怀即可家，何适非吾乡。",
            "稍闻东南隅，胜致寓一方。",
            "超然世外人，鸡黍随低昂。",
            "簷甍辟无际，户牖延初光。",
            "孰云日月久，但知岁时康。",
            "每逢会心处，万境不得藏。",
            "何当驾修轮，飞云共回翔。",
            "淋漓非所期，远目聊徜徉。",
            "庶几蟹眼白，打出鹅儿黄。"
        ],
        "notes": "",
        "id": "da6710a93c27bf0b82a47002185a3a5d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和游一人泉",
        "preface": "",
        "paragraphs": [
            "新诗解人颐，秀若披云鬟。",
            "突然不可揖，平地翻波澜。",
            "褰衣媿招携，每见辄汗颜。",
            "况兹天际游，物理知难攀。",
            "一来金陵居，终岁不得闲。",
            "胜践固畴昔，欲往独见删。",
            "命驾等人尔，底事独我悭。",
            "岂非勒移灵，不许污名山。",
            "因诗想其人，爱来直仍弯。",
            "裂脐那复惜，顿足已滞顽。",
            "清甘似可饱，忽遽谁其还。",
            "何当强扶老，寄迹云霞间。",
            "要须君意果，莫遣我盟寒。",
            "晓来雨脚断，去梦已班班。"
        ],
        "notes": "",
        "id": "2fe94882957278317ddc98052e32021d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "秀远堂次赵德孺韵",
        "preface": "",
        "paragraphs": [
            "爱山依山住，如山不少下。",
            "山中所有多，惟取不容舍。",
            "烟云实交游，松竹乃保社。",
            "尚欠目所穷，披翦宁问槚。",
            "廓然宇宙宽，信矣和无寡。",
            "隠隠彻四垂，万象入坯冶。",
            "初疑彩间错，又若墨匀洒。",
            "造化非适然，一一类见假。",
            "吾友端可人，韵胜不少野。",
            "更将桃李俱，参差移拱把。",
            "时哉须自勉，岁月甚奔马。",
            "得难未易失，讵有长年者。",
            "何妨倒载归，日日无虚斝。"
        ],
        "notes": "",
        "id": "244731d7a46f6ba9d3a38caca587f6d4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "中隠庵次赵德孺韵",
        "preface": "",
        "paragraphs": [
            "退之以文鸣，诗友得侯喜。",
            "声名力与俱，虽尊未勇耳。",
            "潢池讵青山，孰辨都与鄙。",
            "庵成谁振之，句出闹如市。",
            "千仞宁我高，充实信我美。",
            "坐令庵内人，前车云可轨。",
            "礼乐有先后，后进则君子。",
            "执方而昧圆，俱野那复史。",
            "伐柯固执柯，畴克求诸迩。",
            "蒸之既匪薪，采焉又非芑。",
            "近交韩与侯，步骤亦常耻。",
            "一医消息尽，布毛自何起。",
            "要须六月息，不息不为已。",
            "敢问二诗人，如何得意旨。"
        ],
        "notes": "",
        "id": "e717a1d2de6abe831022169f0e72ff16"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其一",
        "preface": "",
        "paragraphs": [
            "累日雨不止，风高如作寒。",
            "三分虽过二，忽忽便向阑。",
            "一身百忧集，况可计先懽。",
            "不见是无闷，念此聊自宽。"
        ],
        "notes": "",
        "id": "7703f9f0554a1376c5c4599f5e3bd097"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其二",
        "preface": "",
        "paragraphs": [
            "满眼多是水，岁事从可知。",
            "早时谓有余，今空未免饥。",
            "一雨又三日，见者皆攒眉。",
            "天作人承之，到此终何为。"
        ],
        "notes": "",
        "id": "6337cf2a2f19960d1e4788d319a6afe2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其三",
        "preface": "",
        "paragraphs": [
            "我虽非故侯，通籍三十年。",
            "孰不夷险半，而我终岁难。",
            "念非跣弗视，不觉乘波澜。",
            "余生岂所期，我君信如天。"
        ],
        "notes": "",
        "id": "3d82ab637b4e47a00c9a0c2ab76f3077"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其四",
        "preface": "",
        "paragraphs": [
            "平生三四友，一一人中英。",
            "况逢不世主，唾手可太平。",
            "参差十年间，契阔而死生。",
            "相见复何语，但有泪如倾。"
        ],
        "notes": "",
        "id": "aa721d7804ca938c6575e0c713b24e4e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其五",
        "preface": "",
        "paragraphs": [
            "死生固可嗟，一谪辄不返。",
            "君恩非不深，奈尔道路远。",
            "反初不忍歌，折臂信能遣。",
            "已矣何足论，幸子真入眼。"
        ],
        "notes": "",
        "id": "9112f018055f0a1a4f9e9636ff2c9d41"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其六",
        "preface": "",
        "paragraphs": [
            "念我宜州兄，见时论弟昆。",
            "诗书固分路，翰墨俄同门。",
            "人谁不归来，独沾死后恩。",
            "万里一铭旌，犹能葬家原。"
        ],
        "notes": "",
        "id": "d810a4d786cadffa57189284d697ab51"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其七",
        "preface": "",
        "paragraphs": [
            "夕郎天下士，异同亲见之。",
            "欲掩不可得，交口终何为。",
            "百汰刚愈精，魑魅今尚疑。",
            "浮云空去来，皎皎端所期。"
        ],
        "notes": "",
        "id": "3a325e93913aecf8ca195cd7c81da6da"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其八",
        "preface": "",
        "paragraphs": [
            "不返故乡义，何妨陆子居。",
            "昔游既有约，是岂人所图。",
            "我尝邀此卜，蹭蹬不自如。",
            "凭将一掬泪，聊寄夜台书。"
        ],
        "notes": "",
        "id": "51b91b62204137adb15372c93ed26877"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其九",
        "preface": "",
        "paragraphs": [
            "向晚风斗转，场上稻已芽。",
            "问雨何薄相，偏来戏吾家。",
            "蟋蟀床下吟，络纬林中夸。",
            "戒寒谓稍疏，行矣逢此嗟。"
        ],
        "notes": "",
        "id": "47d5b961ed26fb04b7409a30ad9e914b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居值雨偶得十诗示秦处度  其一○",
        "preface": "",
        "paragraphs": [
            "竞爽联夜光，一个乃明月。",
            "吾友不可见，頼尔相怡悦。",
            "蒹葭空非倚，声闻乃不辍。",
            "啜菽安暮年，足以免绝突。"
        ],
        "notes": "",
        "id": "d897c16ddc5d8571246ceda8fc567723"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题杨子仪虎图",
        "preface": "",
        "paragraphs": [
            "秋阴报初寒，惨惨日遽晚。",
            "有客自宣城，明爽叩昏懒。",
            "手持两巨轴，六幅从而展。",
            "披图画如生，竟轴诗尽选。",
            "平生说匡鼎，今日真到眼。",
            "何止辨䯄骊，于焉识淄渑。",
            "爱之不能已，欲挂恨壁短。",
            "犹冀逢他时，更疑探深远。"
        ],
        "notes": "",
        "id": "c8c4fce5e4feaabc44d8ecc7d45bc391"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送人",
        "preface": "",
        "paragraphs": [
            "冥冥天边鸿，荡荡风中云。",
            "一笑偶相逢，击节聊送君。",
            "我室岂无酒，胡为不开罇。",
            "所贵乐文字，固非异莸薰。",
            "天门直牛渚，南北如相分。",
            "想君月下吟，未厌俚语闻。",
            "霜空夜自明，江月寒微昏。",
            "会当借饥鲸，永谢五浊浑。"
        ],
        "notes": "",
        "id": "d9344a55115950aa6bd0b1159ff11733"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书长干僧房",
        "preface": "",
        "paragraphs": [
            "昨日方得书，经年不相见。",
            "书来必累幅，分明如见面。",
            "虽同雨千花，略不通一线。",
            "谁云非吉祥，便是金毛现。"
        ],
        "notes": "",
        "id": "9963873a916679cf03ed563dee32db8f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人雪意",
        "preface": "",
        "paragraphs": [
            "雪意与春约，野情因物裁。",
            "辄将无穷思，聊摛有限才。",
            "云容忽破碎，山色如招回。",
            "携持固夙昔，端为此济来。",
            "岁晚君羁旅，微君谁我陪。",
            "祇恐造化工，特地吹葭灰。",
            "一剖不复收，寂尔为之胚。",
            "戢戢竞秀发，翩翩绝嫌猜。",
            "恍然徙倚间，浩荡心胸开。",
            "境界适何许，次第分隅隈。",
            "高足超日观，涂如下离堆。",
            "四顾始无间，忽觉惊初雷。",
            "有形均难悉，无物非蒿莱。",
            "却应求仙源，失路迷天台。",
            "波臣复笑屈，市门徒德梅。",
            "庶几未始得，掇拾同举杯。",
            "攘袂即千古，一醉姑相媒。"
        ],
        "notes": "",
        "id": "f14fdaaceff95c9d332224b9c4511434"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人感怀",
        "preface": "",
        "paragraphs": [
            "高山在平地，高山地焉知。",
            "明珠出深渊，明珠渊岂期。",
            "高明属在人，惟要须其时。",
            "物理固如此，了不差毫厘。",
            "身世端自窘，岁月相奔驰。",
            "所以得黾勉，吾人惟能诗。",
            "我非知诗者，平昔窃好之。",
            "每出每可愧，未易皆埙篪。",
            "而君不我鄙，论极牙解颐。",
            "六年如一日，不取笑则疑。",
            "彼乌足为计，有类宁同嗤。",
            "一朝召命至，闾里增光辉。",
            "不曰人可贤，但从外物移。",
            "我贤君亦贤，谁能穷是非。",
            "我欲挽君留，留君竟何为。",
            "聊作感慨别，肯效儿女悲。",
            "陈人不自信，流品须维持。",
            "谁谓廊庙姿，如我品乃宜。",
            "江充与丙吉，厚薄惟异施。",
            "其后七叶貂，阴功终表仪。",
            "是等代不乏，浪尔分䯄骊。",
            "时哉君何失，仪凤方临池。",
            "为我寄声谢，击壤正自嬉。",
            "勉旃夔龙事，赓载冀勿隳。",
            "立贤本无方，莫为陈言欺。"
        ],
        "notes": "",
        "id": "d4507f1dc042cb31618938432a7ef8fb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡所和滕希靖雪浪石诗古律各一  其一",
        "preface": "",
        "paragraphs": [
            "风波末路方奔屯，屹然不动谁如尊。",
            "岂知胸中皦十日，顾盼不接无重昏。",
            "东观海市俯弱水，南登赤壁凌江村。",
            "斯文未丧天岂远，出没狐鼠徒千门。",
            "纶巾羽扇晚自得，已闻漠北几亡魂。",
            "由来好趣入造化，地灵特出云涛根。",
            "生平到处苦再历，隠隠似有屐齿痕。",
            "玻璃镜里万象发，金粟堂中千偈论。",
            "会须白玉潄寒水，更借落月倾金盆。",
            "咄嗟菱溪成底物，混沌空夸窍凿存。"
        ],
        "notes": "",
        "id": "ddb027326f795ad026f586fca1081d9b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡所和滕希靖雪浪石诗古律各一  其二",
        "preface": "",
        "paragraphs": [
            "平生所愿识荆州，别乘还容接胜流。",
            "异日崩腾惊海面，新诗清绝似槎头。",
            "常嗟盛事千年隔，谁谓余光一旦收。",
            "便觉诗源得三昧，目中无复有全牛。"
        ],
        "notes": "",
        "id": "6f09ff24026b6d18570eb1369f31d890"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "甘露堂歌",
        "preface": "",
        "paragraphs": [
            "炎天熇熇如涌汤，使君置酒甘露堂。",
            "无风但觉冷彻骨，坐来仿佛飞青霜。",
            "使君顾客指新榜，天假此应来辉光。",
            "八十里叟感盛事，献颂请名相激昂。",
            "我非取专已上报，尧仁舜智方当阳。",
            "迩来瑞应发处处，中台第一彤云章。",
            "吾邦虽僻亦影响，明德所祐真无疆。",
            "已而转盼欲受简，惭非叟比畴能当。",
            "辄因胜遇强黾勉，庶几击壤同揄扬。",
            "吾君之泽不可象，使君之惠何可忘。",
            "才高名重偶暂屈，遗爱他日逾甘棠。",
            "嗟予落莫徒自感，乍鸣乍已如寒螀。",
            "安时逐境姑委化，随缘致力聊为乡。",
            "时逢载酒问难字，未拟持箠操群羊。",
            "但知今日不易得，纵不能饮须空觞。"
        ],
        "notes": "",
        "id": "5f6197333d675e8b9137a1ea34367a4b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "白钤辖席上琵琶歌",
        "preface": "",
        "paragraphs": [
            "青海传烽沙遶塞，谋将橐戈身不介。",
            "却携红袖弄烟月，醉笑溪山穷物外。",
            "文章声名家世事，投笔收功无十载。",
            "天子几嗟相见晚，暂许南来聊旷快。",
            "一时宾客多可人，坐令五月如深春。",
            "画栋潭潭帘半卷，蒙蒙香雾无纤尘。",
            "云披霞散烂红绿，滉漾无处投精神。",
            "秦楼风轻雁初泊，玉指如流乍前却。",
            "捍拨当胸拍屡催，一段风光来濩索。",
            "虽无仪凤与舞兽，击拊分明谐振跃。",
            "缑岭排空午夜凉，杳杳鸾吟上寥廓。",
            "逡巡舞袖回飞雪，红茸毯衬鸦头袜。",
            "落花飞絮互缤纷，流星掣电争明灭。",
            "主人情不已，下客欢正浓，更邀娅姹持金钟。",
            "从来酒户落人后，潋滟不觉随手空。",
            "金张燕接平生惯，照眼今朝真未见。",
            "敢辞醉倒菊花偏，只恐银潢低晓箭。",
            "钧天一梦固依稀，欲问桃源路已迷。",
            "何时再到红茸地，更遣游丝惹住伊。"
        ],
        "notes": "",
        "id": "e1cc6280c68a2b23a7c29f9c6dd58933"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "雷塘行",
        "preface": "",
        "paragraphs": [
            "鞭长不能及马腹，有限生涯时苦促。",
            "空使后人悲前人，雷塘春草年年绿。",
            "谁知秀色若可餐，风光付与初凭肩。",
            "力殚四海笑未已，眉黛一螺当几钱。",
            "君不见黄金栋梁回首蠹，漠漠胡沙青冢暮。",
            "么弦欲断空自知，千金漫买长门赋。",
            "膏油续尽天须晓，石土余垒可长保。",
            "就令并蒂永不分，也应终恨雷塘草。"
        ],
        "notes": "",
        "id": "7b08b2d25f93bf9272a2e3c20bf0d1c0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读吴思道藏海诗集傚其体",
        "preface": "",
        "paragraphs": [
            "唐末诗人自一家，剪裁风月间鶑花。",
            "凭陵堕绪篇篇胜，点缀余妍字字斜。",
            "远水连天来怨笛，烂霞烘日带栖鸦。",
            "法书警句真如此，流落桑榆重叹嗟。"
        ],
        "notes": "",
        "id": "3d7379179fdac8febfd0ccec7e78f818"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡还自岭南",
        "preface": "",
        "paragraphs": [
            "凭陵岁月固难堪，食蘗多来味却甘。",
            "时雨才闻徧中外，卧龙相继起东南。",
            "天边鹤驾瞻仙袂，云里诗牋带海岚。",
            "重见门生应不识，雪髯霜鬓两毵毵。"
        ],
        "notes": "",
        "id": "3af88f6ae6643bdb64250db73c944edf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄邵旸叔发运",
        "preface": "",
        "paragraphs": [
            "德门平昔仰高阳，自是芝兰根本香。",
            "未许藩篱承妙晤，聊因文字借余光。",
            "舣舟月下逢桓守，盘马楼前见庾郎。",
            "冬杪相期定如约，为君云影认鸾凰。"
        ],
        "notes": "",
        "id": "969e7b72e6954cfe173cd97af6050558"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡沉香石诗",
        "preface": "",
        "paragraphs": [
            "海南枯朽插天长，岁久峰峦带藓苍。",
            "变化那知斲山骨，仪刑空只在人肠。",
            "几因皦日疑镌蜡，试沃清泉觉弄香。",
            "切莫轻珉亡什袭，须防偷眼误摧刚。"
        ],
        "notes": "",
        "id": "cb2e902a5246ec306e3eeb13fc161828"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送曾端伯之官济北",
        "preface": "",
        "paragraphs": [
            "貂蝉七叶想前人，四世三公表一门。",
            "虎步龙骧推赞册，瑶环瑜珥见旁孙。",
            "琅琅庙器真无敌，衮衮淮流信有源。",
            "敝帚不堪终旧物，吐茵行欲奉余尊。"
        ],
        "notes": "",
        "id": "58a73b15e1ec2b4538708c6e16bdc93f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "济上闲居",
        "preface": "",
        "paragraphs": [
            "闭阁焚香万虑澄，莫云身似打包僧。",
            "功名了未荣三事，理性容先契一灯。",
            "丹灶鹤归休炷火，茶瓯客访旋敲冰。",
            "倦来却有登临兴，上彻层楼最上层。"
        ],
        "notes": "",
        "id": "11f17e03c6c978d2a5fd025c0113a305"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "告别子通",
        "preface": "",
        "paragraphs": [
            "谢庭兰玉旧闻名，早岁风流接二兄。",
            "白璧无瑕尊士望，青云有路蔼乡评。",
            "箪瓢弗改真天乐，簪绂相高半学生。",
            "授馆不为经宿去，知心黄宪异袁闳。"
        ],
        "notes": "",
        "id": "34013c4bddf15d45d3ca596cbd264729"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和储子椿竹  其一",
        "preface": "",
        "paragraphs": [
            "何物能令意洒然，阴森常对出簷竿。",
            "排枪立戟谁为况，招月吟风好细看。",
            "几度惊回窗下梦，新来添得雨中寒。",
            "伤心不见东坡老，纵有鹅溪下笔难。"
        ],
        "notes": "",
        "id": "0dbba774cff012c28fd37303881bfbec"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和储子椿竹  其二",
        "preface": "",
        "paragraphs": [
            "楚楚相亲岂偶然，依依随处自成竿。",
            "固应表见风尘外，莫作寻常草木看。",
            "好事借名真有谓，多言虽巧不能寒。",
            "相思乍可食无肉，一日无君恰似难。"
        ],
        "notes": "",
        "id": "77f7e8acb9e633cd9e701f6568f092a2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和子椿七夕",
        "preface": "",
        "paragraphs": [
            "何用封侯曲似钩，且将肤寸等岑楼。",
            "佳时未用倾河鼓，爽气先期胜蓐收。",
            "月影正迷千古恨，雨声还助五更愁。",
            "王孙赏咏元无敌，又见诗中第一流。"
        ],
        "notes": "",
        "id": "01b42a3b7a3d8b7a93e4520995d564cb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题兰皋",
        "preface": "",
        "paragraphs": [
            "万绿交阴别有天，舣舟重到尚依然。",
            "回头白发三千丈，倒指青编二十年。",
            "赏咏未论台阁旧，维持今见子孙贤。",
            "何当□□披陈迹，再把重衾托醉眠。"
        ],
        "notes": "",
        "id": "0de88b2e7e5d25af458b5a5f5ecc1560"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "戏子微兼次韵陈君俞寄题兰皋",
        "preface": "",
        "paragraphs": [
            "和风暖日作霜天，冰雪相投岂偶然。",
            "特枉新诗咏陈迹，便同佳趣赏当年。",
            "学优曼倩三冬足，才过荆州十部贤。",
            "为问醉衾应好在，莫教痴望似蚕眠。"
        ],
        "notes": "",
        "id": "0032ef98f1918da5e21d2d4ab6780b42"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题{巩/言}老小轩",
        "preface": "",
        "paragraphs": [
            "高步毗卢顶上身，旋开窗牖外风尘。",
            "石菖蒲是从来友，龙焙茶为近日亲。",
            "不见同行木上座，常留伴睡竹夫人。",
            "艰难历尽无余事，问佛方知有此因。"
        ],
        "notes": "",
        "id": "f8f3ae4c1a85b1ac75fcff2b31f6780f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "因过坟山斋僧值雪遂赋小诗",
        "preface": "",
        "paragraphs": [
            "霜露悲伤老益增，辄凭精意托真乘。",
            "舞花忽报难遭瑞，佳气冥符不尽灯。",
            "薝葡园中纷一色，兜罗世界结千层。",
            "五天应供非虚语，从此云头日日升。"
        ],
        "notes": "",
        "id": "a4dc407a1ae16139edd4cdf84cedecd1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送宣上人游方",
        "preface": "",
        "paragraphs": [
            "七轴莲经诵已通，定将何事作家风。",
            "当知法界重重意，尽在云游步步中。",
            "金臂见时犹是妄，玉毫光处未为功。",
            "路头全记文殊指，须着工夫子细穷。"
        ],
        "notes": "",
        "id": "b764ec03c0a2a1d61e1999ea579ae40e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵郭功甫从何守游白云寺",
        "preface": "",
        "paragraphs": [
            "已仕因循已过三，买田归去不须参。",
            "高明渐拟凌清汉，皎洁方知在碧潭。",
            "试酌甘泉来觉晚，已跻绝顶尚犹贪。",
            "便应从此都无事，祇有君恩未报惭。"
        ],
        "notes": "",
        "id": "89cb2e30b2f3aa473e4a31783e41f802"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题白纻山",
        "preface": "",
        "paragraphs": [
            "回见黄梅雨后天，烟林常在笑谈边。",
            "早时欲到不自果，今日初来端有缘。",
            "无复新声传玉齿，空余残照满金田。",
            "不知谁是云霞侣，聊揖高风一怅然。"
        ],
        "notes": "",
        "id": "84121cbe3e1580cfb12255692fed25fc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "石端若以朱丝栏见邀作而偶失所在久方得之喜而赋诗寄丁希韩因以见及遂申前志次韵",
        "preface": "",
        "paragraphs": [
            "断雁沈踪共倚栏，定应齐客解偷关。",
            "忽惊辽鹤排空至，何啻廉珠昨夜还。",
            "假宠已惭名下误，强颜终愧笔头悭。",
            "江流有尽情无尽，须把高风付子山。"
        ],
        "notes": "",
        "id": "11d7cd325abcb210da56eefbe6a4f538"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再领玉局昔东坡翰林作诗送戴蒙有玉局他年第几人之句后自岭外归遂领玉局予复官亦得之坡今亡矣怅然有怀",
        "preface": "",
        "paragraphs": [
            "东坡因地夙相亲，玉局终为继戴人。",
            "禄仕岂知承末轨，恩光又许袭前尘。",
            "青蝇附骥元非援，白玉无瑕晚更真。",
            "泉下有灵应首肯，不随凡劣易缁磷。"
        ],
        "notes": "",
        "id": "a567da7fe166143e58d3cd7e89570f49"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵葛大川喜王君相过并寄吴思道",
        "preface": "",
        "paragraphs": [
            "君恩曾未报纤埃，倦绪淹时鬰不开。",
            "高义不忘辕下旧，好音常自日边来。",
            "欣逢雅好非空至，顿感阳春泛酒回。",
            "早晚退朝红蘂下，细谈陈迹共余杯。"
        ],
        "notes": "",
        "id": "46aab205ce414b9081ab332d1e8cc6ed"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吕吉甫第乃谢镇西故居中间常为佛刹而双桧则旧物也刘梦得有诗因赋其韵",
        "preface": "",
        "paragraphs": [
            "故国悲凉古木奇，势分庭下蔚相差。",
            "霜根半露出林虎，昼影全舒破贼旗。",
            "宝界曾回铺地色，节旄还映插云枝。",
            "刘郎风韵知难敌，儒帅端能表异时。"
        ],
        "notes": "",
        "id": "3c9d0369ebdd1bf1b4a749e976e613b2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题张湛然兄弟所居壁时谒之不见",
        "preface": "",
        "paragraphs": [
            "乐全老子如星日，真一仙人似凤鸾。",
            "早岁光明均照耀，异时文彩避高寒。",
            "低回气类追千劫，邂逅风流得二难。",
            "环堵萧然清彻骨，却疑深雪卧袁安。"
        ],
        "notes": "",
        "id": "3d4f8aac3aeb7c00f43ca1f38d54e974"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李去言相别二年忽得书知在吴中答书偶成",
        "preface": "",
        "paragraphs": [
            "宦路相逢一笑休，共知身世两虚舟。",
            "楚材有用谁青眼，赵将无功枉白头。",
            "会见姓名通北阙，何妨风韵冠南州。",
            "求田接武如凫鹥，只欠元龙百尺楼。"
        ],
        "notes": "",
        "id": "83d15b702b32ec692e54bbd7c9161474"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "与珪元白相别之次日大雪火边有怀其人",
        "preface": "",
        "paragraphs": [
            "上人偶作十日留，才别便觉如三秋。",
            "应觉拥炉华藏客，不知对雪姑溪愁。",
            "清诗字字吟可老，冷日愔愔谁见投。",
            "媿我霜髯不用剪，寒灰拨尽欲何求。"
        ],
        "notes": "",
        "id": "d30cdfea60d516ec1be5e1f4fa2081da"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次储子椿金陵作别韵",
        "preface": "",
        "paragraphs": [
            "千里波涛一叶中，急难平日但闻风。",
            "自非积习有天得，那复间关特地同。",
            "乐事放怀须命酒，生涯何处不飘蓬。",
            "先归只作寻常别，切莫樽前感断鸿。"
        ],
        "notes": "",
        "id": "0255b538f0f5c76b42854ba8f01a6a5b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次子椿同君俞三诗  其一",
        "preface": "",
        "paragraphs": [
            "倦途回首已无牛，独向田间涉早秋。",
            "倚仗固知同失马，攀援犹恐昧操舟。",
            "渐逢陌上相推醉，尚有空中未下鸥。",
            "可是道边无葬地，肯将身世曲如钩。"
        ],
        "notes": "",
        "id": "e5c571c6b388429076f5b0d52c714078"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次子椿同君俞三诗  其二",
        "preface": "",
        "paragraphs": [
            "西来不复见青牛，问遍生涯两鬓秋。",
            "但受郢人夸鼻斲，岂知蒙叟是腰舟。",
            "柱头寂寞千年鹤，波面分明一点鸥。",
            "不向虚中问消息，磻溪终老但垂钩。"
        ],
        "notes": "",
        "id": "1ec8959bc3bcd85a445c48f87df98279"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次子椿同君俞三诗  其三",
        "preface": "",
        "paragraphs": [
            "隠隠山林似卧牛，纷纷镰担喜逢秋。",
            "虚名漫托三春柳，实际须归万斛舟。",
            "未信此生真野马，且将余日寄江鸥。",
            "崎岖精卫人空笑，终恐长鲸上直钩。"
        ],
        "notes": "",
        "id": "1ae120da8d1a9505d87e88e085c23c97"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿金陵相会诗",
        "preface": "",
        "paragraphs": [
            "蒙蒙小雨落征帆，漠漠烟云远近山。",
            "属意几回真入梦，欲来常恨涩如湾。",
            "家程岂复嗟留滞，物外何妨且往还。",
            "便恐都人入图画，却应难写是高闲。"
        ],
        "notes": "",
        "id": "ee6c86d1394da38e94697cebae15a143"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿游雨花台同长老德正",
        "preface": "",
        "paragraphs": [
            "胜游自有经年约，佳客难同信步来。",
            "无复风烟翳寒日，渐催花柳映高台。",
            "云光故事空陈迹，玉树遗音失旧哀。",
            "今昔循环等相视，欲寻归路更迟回。"
        ],
        "notes": "",
        "id": "a1c88d5327a5d67dd5005fa4556d26a6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次庄居见贻佳什",
        "preface": "",
        "paragraphs": [
            "茫茫巨浸托船归，风不充帆气易衰。",
            "犹喜岁寒逢逆旅，不将人事异当时。",
            "从他老去知何用，由是终焉岂自遗。",
            "独有东阡南陌意，莫辞扶杖数相期。"
        ],
        "notes": "",
        "id": "765e54e7e0ff0f7ab588e5405b38c041"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "用圣行韵和呈几仲",
        "preface": "",
        "paragraphs": [
            "牢落郊原正早收，书来起我顿风流。",
            "弦歌韵里识琴贱，鸿鹄飞时逢奕秋。",
            "极目烟云来指顾，何时谈笑共沈浮。",
            "文章落笔惊人眼，新有声名旧姓侯。"
        ],
        "notes": "",
        "id": "22ea031772a9b35d95391081a43e88e0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人见寄二首  其一",
        "preface": "",
        "paragraphs": [
            "雍容闲雅许君都，万绪相逢一笑无。",
            "休把盛衰观世谛，且将言语共诗图。",
            "人亡人得同吹吷，潮落潮生等据梧。",
            "只恐后庭歌不尽，曲终翻被鬼揶揄。"
        ],
        "notes": "",
        "id": "962b5dba4476c15d02a61547d414c86a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人见寄二首  其二",
        "preface": "",
        "paragraphs": [
            "倾盖相逢惜别离，等闲谈笑尽心期。",
            "它年终解如今日，此念常应寄异时。",
            "余事不妨多蜡屐，放怀赢得盛留诗。",
            "早携桃叶寻归路，准拟花间倒接䍠。"
        ],
        "notes": "",
        "id": "4152d8cf3b5b8e3827c9ad017b03de11"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "澄虚堂",
        "preface": "",
        "paragraphs": [
            "公子高明悟劫灰，鼎开轩语致幽怀。",
            "萦云叠𪩘镵天去，极目沧波入坐来。",
            "千首诗成谈笑里，百分酒尽筦弦催。",
            "自怜曾是高堂客，欲赋惭无宋玉才。"
        ],
        "notes": "",
        "id": "2724b26f7f2912ea3f26ad9f4303f506"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和子椿",
        "preface": "",
        "paragraphs": [
            "一番霖雨下商岩，末路方收破冢帆。",
            "鸡肋未能忘甽亩，骊珠还见发囊函。",
            "润分余浸回枯辙，色借阳春起陋缄。",
            "自是亨嘉相际会，便应从此出尘凡。"
        ],
        "notes": "",
        "id": "52c0579853cf07d51a48c6cf5dec1e26"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄居寄友人",
        "preface": "",
        "paragraphs": [
            "槐黄时节早相期，留滞田园阻𫏐依。",
            "闻道程文太超轶，却因诗句接光辉。",
            "君能活计如公理，我愧生涯负表微。",
            "已向青山托遗老，不应专有谢玄晖。"
        ],
        "notes": "",
        "id": "e0062aa2add0cf7a6c1a20e5c35634e1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和友人见寄三首  其一",
        "preface": "",
        "paragraphs": [
            "明月平时敢自因，特高兰玉信吾人。",
            "便从缑岭如无媿，更许毗耶约问津。",
            "每见似醺千日酒，不言常备四时春。",
            "妙云岂独南游契，又喜钟山近得邻。"
        ],
        "notes": "",
        "id": "88e3708dea2d9bf78a40a0c4f935aaf2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和友人见寄三首  其二",
        "preface": "",
        "paragraphs": [
            "俗驾难回固有因，勒移终愧北山人。",
            "不辞冒雨投归步，始信忘形是要津。",
            "一笑未容披软语，十分先觉报新春。",
            "定应偏契王郎便，消得从来愿卜邻。"
        ],
        "notes": "",
        "id": "0289a6665ffd3852ff2521023fdaf0cc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和友人见寄三首  其三",
        "preface": "",
        "paragraphs": [
            "除却吟诗总是尘，道人应笑可怜人。",
            "固知参请能成佛，未到升腾且咽津。",
            "村落风烟常似腊，禅房灯火已如春。",
            "会须随例餐𫗰子，聊借明窗暂作邻。"
        ],
        "notes": "",
        "id": "71f6593e52d58483465f66b92c7dc63f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "旧怀二首  其一",
        "preface": "",
        "paragraphs": [
            "陈迹回头似梦余，花应长好但人无。",
            "诗成固已名千古，墓上谁倾饭一盂。",
            "流落丹青惊始见，形容笔墨竟难图。",
            "公孙自是天同派，漫托周人载硕肤。"
        ],
        "notes": "",
        "id": "884c1bf79a52693d464783a19c773020"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "旧怀二首  其二",
        "preface": "",
        "paragraphs": [
            "花存人往祗天知，目暗心摇却自疑。",
            "尚想汉庭传诏令，如登鲁庙见樽彝。",
            "一时鹦鹉娱宾赋，百世甘棠美召诗。",
            "安得残春逢海上，尽须衰泪洒新枝。"
        ],
        "notes": "",
        "id": "0b5a7eef75613d5c87fd45cf7e97982d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送人入馆阁",
        "preface": "",
        "paragraphs": [
            "天禄峥嵘北斗齐，享穷人欲去无梯。",
            "自非终贾名偏重，祇恐蓬瀛到却迷。",
            "铅椠异时森杞梓，功名他日看虹蜺。",
            "中朝若问姑溪老，但道摧颓一木鸡。"
        ],
        "notes": "",
        "id": "bd7cdcd05e3b3ed0fd2976a728ea4a9d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "邂逅故人  其一",
        "preface": "",
        "paragraphs": [
            "湖山胜处得君家，怀祖曾于膝上夸。",
            "不见多年应宦远，相逢何事却天涯。",
            "朱弦无复来湘水，骏骨分明产渥洼。",
            "闻道贤劳多野处，新醅聊寄傲霜花。"
        ],
        "notes": "",
        "id": "8a3c24f45c1e28471f4c9c6b3933e7b8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "邂逅故人  其二",
        "preface": "",
        "paragraphs": [
            "已将身世等浮云，又向江边得故人。",
            "数日暝寒埋雪意，一番佳境为时新。",
            "村醅淡薄聊资笑，洞户深闲自有春。",
            "已幸邻封同寄老，却应风月费精神。"
        ],
        "notes": "",
        "id": "de897ebc48b5ba0661c03dba18ab810d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "金陵怀古二首  其一",
        "preface": "",
        "paragraphs": [
            "焰燧何劳鼓万牛，聊将一带付幽流。",
            "才闻浮鹢来波上，已见牵羊出石头。",
            "旧穴依然披信汐，古祠谁为荐时羞。",
            "功名到了成何事，扰扰空移夜壑舟。"
        ],
        "notes": "",
        "id": "852032d583234342e576e2ff27956b4b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "金陵怀古二首  其二",
        "preface": "",
        "paragraphs": [
            "霜天日晚独沈吟，潮上风来别是音。",
            "恃险战争休想旧，凭高临眺且论今。",
            "数声雁蹙千年恨，一片帆惊万里心。",
            "不是江山解磨折，却应人物自升沈。"
        ],
        "notes": "",
        "id": "8968c09a9de589b809a639aa9e74b913"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人见寄",
        "preface": "",
        "paragraphs": [
            "壮志峥嵘不自神，低回聊此接波臣。",
            "虽非腰重真骑鹤，犹胜途穷强泣麟。",
            "击节久怀洲上晚，空樽未放网边春。",
            "固知遗老能相契，翻愧公输作幸民。"
        ],
        "notes": "",
        "id": "795c2e7a124073706f40510b8cba93a0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "邯郸丛台",
        "preface": "",
        "paragraphs": [
            "禾黍离离露一丘，淡烟轻霭夕阳秋。",
            "微基西枕邯山尽，往事东随漳水流。",
            "御辇金车何处去，闲花野草几时休。",
            "可怜全赵繁华地，留作行人万古愁。"
        ],
        "notes": "",
        "id": "2fabe7e99a58e1e225e2440fdd63de75"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "久雨次韵君俞",
        "preface": "",
        "paragraphs": [
            "尘埃肺腑屡更时，淫雨平欺素颔垂。",
            "忽觉光辉慰岑寂，坐令华茂转离披。",
            "中痟未厌徒空壁，雅意安能系赤墀。",
            "独有晴明陪击节，回肠尤在不为诗。"
        ],
        "notes": "",
        "id": "b4b69544a04245cd0ddc77bda506c92b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞瑞香",
        "preface": "",
        "paragraphs": [
            "占尽韶华异众芳，分明绝艳降昭阳。",
            "肯同繁杏搀春色，漫道幽兰有国香。",
            "大叶尚疑攒处髻，马嵬犹认去时囊。",
            "牡丹独赏慈恩句，只解金杯比发粧。"
        ],
        "notes": "",
        "id": "5e9d3094a7b15c6ade7608157d54d9b2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞四首  其一",
        "preface": "",
        "paragraphs": [
            "文章老去岂能神，犹有残膏占旧名。",
            "赋就贾生空自感，诗成侯喜近闻声。",
            "拾尘已信非尝饭，撒豆终知不是兵。",
            "多谢嘉篇慰岑寂，便思约伴问归程。"
        ],
        "notes": "",
        "id": "a454f424d592aea9833e1e137148127b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞四首  其二",
        "preface": "",
        "paragraphs": [
            "合浦圆光降下胎，豫章千尺本天材。",
            "未能海运参抟翼，聊复舟行共复杯。",
            "白发情怀虽草莽，青春消息自条枚。",
            "何妨接武穷幽致，莫待风光却见催。"
        ],
        "notes": "",
        "id": "6012ce07d61b8d06b34c1ab8a68c3b31"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞四首  其三",
        "preface": "",
        "paragraphs": [
            "语解惊人固有神，始知无不是虚名。",
            "方观去接天边翼，何事犹谐爨下声。",
            "齐晋近能通歃血，江黄讵敢议鏖兵。",
            "老来肺腑都荆棘，顿欲薅锄不计程。"
        ],
        "notes": "",
        "id": "05a6896e6194de6bdd4ee05433902529"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞四首  其四",
        "preface": "",
        "paragraphs": [
            "熊掌如何得豹胎，弃常嗜异信难材。",
            "端能不学邯郸步，正可同尝沆瀣杯。",
            "有意良图休我老，他年吉卜伫君枚。",
            "云间日下容相契，且置燃萁特地催。"
        ],
        "notes": "",
        "id": "2ebebd1d9635a04f72f75abbebd5d7e7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "堤上闲步二首  其一",
        "preface": "",
        "paragraphs": [
            "风旌江木信漂浮，散策腾腾亦谬悠。",
            "未必萦回能擢胜，却疑平远解供愁。",
            "年衰易感难留日，机尽应无不下鸥。",
            "渡口舟横晚潮急，一番佳意忆苏州。"
        ],
        "notes": "",
        "id": "8da83664eeeb1d19c0b274ca65ec601f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "堤上闲步二首  其二",
        "preface": "",
        "paragraphs": [
            "暖风轻蹙浪花浮，留滞江城媿谢悠。",
            "吟苦空多屈原恨，赋残犹剩庾郎愁。",
            "渐因卜筑投归鹭，聊托潺湲习戏鸥。",
            "可笑麤官杀风景，满船丝管载凉州。"
        ],
        "notes": "",
        "id": "c8847bded6c29689c45ae135a0cc751b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题韦深道寄傲轩",
        "preface": "",
        "paragraphs": [
            "南窗何似北窗凉，寄傲来风各有方。",
            "千古光辉如昨日，一时收拾付新堂。",
            "已惊醆里醅初绿，更觉篱边菊渐黄。",
            "就使主人官即显，此门高兴定难忘。"
        ],
        "notes": "",
        "id": "e2b9acfbaf86204095c25c3f6d7948f9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其一",
        "preface": "",
        "paragraphs": [
            "连璧兼金尽出伦，雪髯霜鬓信陈人。",
            "能忘枘凿方圆异，许接风云变化新。",
            "绝韵淹时劳极目，虚斋穷日但凝尘。",
            "何当一笑披环堵，頼月吟哦未厌贫。"
        ],
        "notes": "",
        "id": "d2431eeaf48493df224d3fed6cc129a3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其二",
        "preface": "",
        "paragraphs": [
            "残编弊藁掩还开，好意经年不暂来。",
            "伏枥已应真款段，脱鞲终拟谢低回。",
            "颇传共坐侵斜月，更想微吟荐罚杯。",
            "居士从来少风味，独将愁眼望初梅。"
        ],
        "notes": "",
        "id": "69b59bbcaee22da006e418a8dda5fe49"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其三",
        "preface": "",
        "paragraphs": [
            "莫羡财多石季伦，任从闾里笑长人。",
            "五湖浪迹名终在，六印悬腰眼暂新。",
            "且乐歌呼随沥斝，不妨文字洗留尘。",
            "年来顿觉珠玑富，万户侯家却是贫。"
        ],
        "notes": "",
        "id": "16e97b46b41cd7feb814d08f498bf3fb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其四",
        "preface": "",
        "paragraphs": [
            "愔愔怀抱不曾开，忽忽还添一岁来。",
            "灯火香花随赞祝，儿孙旛胜共徘徊。",
            "休夸路寝当前拜，谁得屠苏最后杯。",
            "何物相期同一醉，为君催发槛前梅。"
        ],
        "notes": "",
        "id": "0b607eb6564e56b426b0226dbf4b4b4b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其五",
        "preface": "",
        "paragraphs": [
            "定应春到今日几，但觉耳边多醉人。",
            "已分余生不如旧，却应佳句渐能新。",
            "悲来徒有萦心泪，情尽空惊满眼尘。",
            "到得锥无真我辈，一箪犹是作家贫。"
        ],
        "notes": "",
        "id": "bae5857c6f3dc122a4ab58a955ec0380"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵君俞兼简少孙六首  其六",
        "preface": "",
        "paragraphs": [
            "书空懒作咄咄语，催老祗怪骎骎来。",
            "断梦已将愁共远，离魂不觉泪惊回。",
            "病余想见崭岩玉，欢处犹怀宛转杯。",
            "能伴晴和着屐否，深山应有未凋梅。"
        ],
        "notes": "",
        "id": "6652c8865ca80f4ed9487f4dcd2a2983"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "观东坡集",
        "preface": "",
        "paragraphs": [
            "今朝又读东坡集，记得原州鞫狱时。",
            "千首高吟赓欲遍，几多强韵押无遗。",
            "固知才气原非敌，独有心期老不欺。",
            "泪尽九原无路见，冰霜他日看青枝。"
        ],
        "notes": "",
        "id": "5414cc124723c02b8aaa868ac7de0cfd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再次韵奉送禹钦且坚再来之约  其一",
        "preface": "",
        "paragraphs": [
            "涔涔梅雨涨江滨，耿耿僧房借钵人。",
            "秀色惊回随念到，孤怀赢得暂时新。",
            "何妨一笑空诸有，更觉三摩浄六尘。",
            "忧患年来倍伤感，送君衰泪不容贫。"
        ],
        "notes": "",
        "id": "152b06ae8edbf5a91bdb7ec3dc032fd5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再次韵奉送禹钦且坚再来之约  其二",
        "preface": "",
        "paragraphs": [
            "相逢怀抱各全开，蔚结才舒倏又来。",
            "倾倒已辜将进酒，追随休赋上林回。",
            "临分莫作楚愁叹，故事须询河朔杯。",
            "看取滁翁宜自警，空将遗恨感苏梅。"
        ],
        "notes": "",
        "id": "0e82c93386d88419651d80f25138c252"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "袭前韵再简少孙四首  其一",
        "preface": "",
        "paragraphs": [
            "由来气类即天伦，孰谓刘琨独可人。",
            "稍隔相从更无味，几因拈起又还新。",
            "席间谁致龙皮异，雪里常怀鹤羽尘。",
            "祗欲期君拾瑶草，庾郎三韭未为贫。"
        ],
        "notes": "",
        "id": "f78a0276b81085aadd4097214bf5383b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "袭前韵再简少孙四首  其二",
        "preface": "",
        "paragraphs": [
            "雪意埋云蔚不开，新春还傍故春来。",
            "未堪肮脏倚门立，聊复差池接羽回。",
            "得丧但知求失马，盛衰赢取付传杯。",
            "风流二妙天怜我，种玉秧中更插梅。"
        ],
        "notes": "",
        "id": "677cf4a6cb14c4fb76bdd72d288231f7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "袭前韵再简少孙四首  其三",
        "preface": "",
        "paragraphs": [
            "子默清真本绝伦，羊昙仍是个中人。",
            "林泉不作南风竞，旗帜还因对垒新。",
            "金矿跃罏元有艳，冰壶莹月旧无尘。",
            "何妨再葺昆阳战，寻邑师行固不贫。"
        ],
        "notes": "",
        "id": "727dd0c346c84797bf60af4c89c6bf7b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "袭前韵再简少孙四首  其四",
        "preface": "",
        "paragraphs": [
            "记得金樽特地开，举头新岁又重来。",
            "银潢已分经年隔，玉节犹期旧腊回。",
            "千汲浪迷云表梦，百分愁寄烛残杯。",
            "醉乡谁谓无消息，已觉歌声傍落梅。"
        ],
        "notes": "",
        "id": "d205cab0bac027dfe2d3a17d3b43d36c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵雪",
        "preface": "",
        "paragraphs": [
            "腊日频年未尝雪，今春雪与腊俱来。",
            "暖归白傅金蕉叶，寒逼温郎玉镜台。",
            "几处欢声动丝竹，一番佳思近离堆。",
            "新诗不以寻梅见，万里丰登气已回。"
        ],
        "notes": "",
        "id": "b7f6d43703566510a4bf266cfe192be8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题张约之长春阁",
        "preface": "",
        "paragraphs": [
            "江山信美亦人同，寒暑随时兴易穷。",
            "寓意果能超物境，养花长欲占春风。",
            "何须户外屦常满，自乐尊中酒不空。",
            "可笑道人犹有恨，一番红尽一番红。"
        ],
        "notes": "",
        "id": "54b6d99725fea883cceca749f301dcf2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "后圃",
        "preface": "",
        "paragraphs": [
            "鹁鸠呼妇天欲雨，杏子退花鶑未雏。",
            "庭前已觉绿半毯，酒面忽有红双凫。",
            "芳物恋客不忍去，主人好贤谁复如。",
            "会应百岁享此乐，何妨画作重屏图。"
        ],
        "notes": "",
        "id": "3b231f36ee77a44c63a8805c1331a166"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄题子椿野轩",
        "preface": "",
        "paragraphs": [
            "江山秀气表吾人，辇下开轩得趣新。",
            "不拟旧游离几席，常令每况隔埃尘。",
            "客来谈笑无非楚，纸上文章近过秦。",
            "分我一枝频见约，乘槎行欲问通津。"
        ],
        "notes": "",
        "id": "5783ddbce478f682ee46c5c5e553d96f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "避暑无地偶过君俞聊资华屋广荫以揖主人之胜绸缪礼意遂至抵暮君俞有诗因次韵二首  其一",
        "preface": "",
        "paragraphs": [
            "无功卫鹤偶乘轩，虐暑从谁解倒悬。",
            "顿觉御风凌绝境，似逢调瑟认华年。",
            "回光已幸参东壁，裂地何须得酒泉。",
            "自惜抑扬非瓦砾，倦途终愧失陶甄。"
        ],
        "notes": "",
        "id": "4520799274b927e977f8eb82e0efebe3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "避暑无地偶过君俞聊资华屋广荫以揖主人之胜绸缪礼意遂至抵暮君俞有诗因次韵二首  其二",
        "preface": "",
        "paragraphs": [
            "十轮杨恽旧轩轩，四壁相如似磬悬。",
            "岂谓投怀忘晚节，每容佳处共流年。",
            "笑谈璀璨风生坐，翰墨纵横思涌泉。",
            "土苴固难重就器，转钧尤幸识精甄。"
        ],
        "notes": "",
        "id": "a25079414e62a613daff63b4e89d600e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "归自钱塘伏蒙君俞特枉佳句钦叹不已聊赋来韵",
        "preface": "",
        "paragraphs": [
            "吴山陈迹已飞埃，投老还惊病眼开。",
            "似泛灵槎海边去，却因华表鹤归来。",
            "情移客枕收残梦，恨着江梅恋故台。",
            "便觉新篇资六翮，飘飘真是子虚才。"
        ],
        "notes": "",
        "id": "711f214b4742b090663d4e656e2f3466"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赠金陵荣天和",
        "preface": "",
        "paragraphs": [
            "生涯已定不干时，收拾工夫且作诗。",
            "濑水方来吊东野，同安初喜识丘迟。",
            "兼将佛事资三昧，又喜风骚出一枝。",
            "投老相逢能几许，何堪得句每相期。"
        ],
        "notes": "",
        "id": "24dd522abd968096efb8ea4fce2a3815"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "刘君以地里之学各邂逅相遇求诗为别因赋长句",
        "preface": "",
        "paragraphs": [
            "久闻秘术独超群，肯向青囊学景纯。",
            "解使山川如在掌，须知祸福不由人。",
            "论功合附天仙籍，底事犹随客路尘。",
            "满眼峰峦应有待，何妨裁剪出精神。"
        ],
        "notes": "",
        "id": "bd9b3985a01235a77ca4448768b24263"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "伯镇客居伤春佳句辄赋元韵二首  其一",
        "preface": "",
        "paragraphs": [
            "休论莫莫与休休，老眼逢春且暂留。",
            "未必余寒更能久，祇因残蘂易为揉。",
            "及时行乐何妨剩，感物兴怀漫自愁。",
            "南北生涯等羁旅，定应无着是清流。"
        ],
        "notes": "",
        "id": "b93a662cd62010fb4c8bac7977928750"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "伯镇客居伤春佳句辄赋元韵二首  其二",
        "preface": "",
        "paragraphs": [
            "纷纷到底不如休，空把闲心见便留。",
            "昨日白消行处去，今朝绿遍定谁揉。",
            "且从寂灭翻千偈，安用深湛咏四愁。",
            "我坐言多欲无语，每惭佳思枉诗流。"
        ],
        "notes": "",
        "id": "de494224bfa49bc6ae060b00b953da2a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵夹竹桃花",
        "preface": "",
        "paragraphs": [
            "料理愁怀落那边，桃花烘日竹含烟。",
            "墙红密约连昌晓，夏木深藏绣岭天。",
            "篮轝造门如会面，渔舟失路想当年。",
            "因君咏出黄筌笔，从此风光生彩牋。"
        ],
        "notes": "",
        "id": "4510508e4e029cba546f4f6020e4f4fd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵闻笛",
        "preface": "",
        "paragraphs": [
            "涓涓水咽众山泉，隠隠雷惊二月天。",
            "共喜春工能应候，方知节物似烹鲜。",
            "倦途所欠无多子，胜日相逢又一年。",
            "好是群花应竞发，不须留待柳三眠。"
        ],
        "notes": "",
        "id": "6ed322c12c249c52195f7543fc3e48dd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和郭功甫赠陈待制致仕二首  其一",
        "preface": "",
        "paragraphs": [
            "十年朝马望前程，晚作琳宫物外人。",
            "彻骨清风真有韵，醉心常德本来淳。",
            "新栽松菊开三径，旧检方书备六陈。",
            "不是诗翁形美颂，丹青难写自由身。"
        ],
        "notes": "",
        "id": "4af199f0a7962f88052e5a0dc9c170b3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和郭功甫赠陈待制致仕二首  其二",
        "preface": "",
        "paragraphs": [
            "南北纷纷不觉尘，鸳鸯湖水解留人。",
            "乳浮香焙谁同试，螘泛家𥬠分外淳。",
            "禅寂久因师粲可，婚姻便可继朱陈。",
            "莫从旧路寻归梦，占取东篱采菊身。"
        ],
        "notes": "",
        "id": "061dd0d9b85e09023fd61a0b17ed9a89"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人三首  其一",
        "preface": "",
        "paragraphs": [
            "昂昂野鹤固难群，皎皎冰壶不受尘。",
            "一笑每逢青眼旧，多情空愧白头新。",
            "西风未用高纨扇，东道应容岸角巾。",
            "珍重长谣倚云瑟，潇湘谁是赏音人。"
        ],
        "notes": "",
        "id": "2f078838fc8787ca09feb7ef6b830c5b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人三首  其二",
        "preface": "",
        "paragraphs": [
            "经年牢落别离群，准拟归来拂路尘。",
            "妙语独从书上得，欢悰犹欠坐中新。",
            "颇闻洛下传佳句，更喜嵩阳识垫巾。",
            "几欲军门示巾帼，老来犹更不如人。"
        ],
        "notes": "",
        "id": "17763f8791f7cd36f2bed3ae0447e9ca"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人三首  其三",
        "preface": "",
        "paragraphs": [
            "荆溪风物记当时，吹絮河豚下箸迟。",
            "绿满金田朝应供，红残朱槛夜论诗。",
            "幅巾已托遗民后，杓柄犹怀象骨疑。",
            "早晚云间见金臂，空悬翠竹漫抽枝。"
        ],
        "notes": "",
        "id": "18c655aa77c4309f375974d7d8213639"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵采莲",
        "preface": "",
        "paragraphs": [
            "闻道栽成十亩莲，便思挑出杖头钱。",
            "定知荇菜参差处，不是决明颜色鲜。",
            "红日半移芳草岸，清歌低泛木兰船。",
            "惊心未得同真赏，空媿诸豪白玉篇。"
        ],
        "notes": "",
        "id": "ad8b5d789089d0d8ebfe8251a44ea80c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "复次韵  其一",
        "preface": "",
        "paragraphs": [
            "国西华丽占池莲，曾记开樽奉赐钱。",
            "几欲漂流劳滞念，又惊红绿映澄鲜。",
            "主人无间容联步，胜日何妨更买船。",
            "满挹香风振归袂，更烦佳思出新篇。"
        ],
        "notes": "",
        "id": "3f27f17f361cf12585db990a7e903d5d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "复次韵  其二",
        "preface": "",
        "paragraphs": [
            "幕府风流旧泛莲，裔孙家世掩青钱。",
            "别开眼界霞争烂，分得秋光菊未鲜。",
            "灯阵有心欺醉帽，珠盘何日泻归船。",
            "锦囊示我锵金句，空媿巴吟缀后篇。"
        ],
        "notes": "",
        "id": "699a8c52ff55b21eacf3d4c97c648b80"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿庄居述怀",
        "preface": "",
        "paragraphs": [
            "偶因秋蘂记初春，增损元无尔自贫。",
            "病骨萧条惊岁晚，新诗来往媿情亲。",
            "未应谢傅终垂涕，谁为刘公是可人。",
            "艾火呻吟对摇落，不堪庭草又还新。"
        ],
        "notes": "",
        "id": "16a50f03cc0ac58e4b28a74cef6af929"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵早秋",
        "preface": "",
        "paragraphs": [
            "冲冲时序一邮亭，睡美从今气不蒸。",
            "便好心期金叶酒，乍惊梦在玉壶冰。",
            "栽松种竹来三径，效策输龟待十朋。",
            "百尺楼高谁与共，倦途初喜接陈登。"
        ],
        "notes": "",
        "id": "f7fed73b049b103a19a114bdce94b9a9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同子椿游三品石诗井寻三阁故基久之因以次韵",
        "preface": "",
        "paragraphs": [
            "桑柘丘墟辇路长，景阳依旧在山阳。",
            "石标官品名常在，井记胭脂迹半荒。",
            "吊古漫劳兴感慨，寄怀聊以共彷徉。",
            "相看等是未推枕，何日同惊梦后粱。"
        ],
        "notes": "",
        "id": "cf3a303b9680e9b28e06746da909076d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "陪曾延之泛舟历湖至苦竹寺次韵陈致君席上所赋",
        "preface": "",
        "paragraphs": [
            "已凉时节未霜前，十里平湖共酒船。",
            "岩岫涌寒清澈水，芰荷翻浪绿连天。",
            "百年过眼真聊尔，一笑投怀岂适然。",
            "独有黄花似回避，定缘红粉不能先。"
        ],
        "notes": "",
        "id": "244e9d831af7a96f3cc6d7f151761b17"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿大乘赠祖灯",
        "preface": "",
        "paragraphs": [
            "倦游知止未知还，平日生涯只在山。",
            "金碧喜逢云外境，文章重见管中斑。",
            "篆烟萦晓留无寐，宝铎吟风笑不闲。",
            "他日归栖虽有地，胜游终寄梦魂间。"
        ],
        "notes": "",
        "id": "6f5e033a1065ef1a1f4ee63201e41a6c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "赏心亭角倚栏杆，虎住龙蹲自屈蟠。",
            "无复埋金销胜气，空余飞鹭识前滩。",
            "百年名在人何处，万里潮平雨送寒。",
            "几向后庭更白纻，不堪残照下鱼竿。"
        ],
        "notes": "",
        "id": "b211ddd9e1e3aba32419508a97ab2512"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之云累日把酒止在相近处殊不快人意坐间命徧索城内外可以延处之地将往因之得城南张氏园秋花斑駮可喜遂剧饮待月上戴花作乐而归市犹未彻观者如堵次致君韵",
        "preface": "",
        "paragraphs": [
            "累日相看似处阴，今朝乘兴共追寻。",
            "曲栏方沼争留步，秀色新啼总会心。",
            "酒面屡从罗绮发，花心休被雪霜侵。",
            "烛城醉路凌初月，但觉人山一径深。"
        ],
        "notes": "",
        "id": "e5b7f07434fec8d82dd820f6d5011f82"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶书二首  其一",
        "preface": "",
        "paragraphs": [
            "闭门只欲浑无事，门外何尝有事来。",
            "生计不须忧水旱，仕途休更问梯媒。",
            "身安种种皆三乐，客到时时共一杯。",
            "此外华岩是归处，眼前楼阁竟谁开。"
        ],
        "notes": "",
        "id": "03428d57ee53818af0b0cace00537bc7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶书二首  其二",
        "preface": "",
        "paragraphs": [
            "小山相对数椽地，乐与心期境自多。",
            "有酒未妨同客醉，无情到了任君魔。",
            "采薇行歌亦劳矣，饮水曲肱还会么。",
            "只恐时来把不住，更看究竟事如何。"
        ],
        "notes": "",
        "id": "feed0cd05f28ad2440ef3eec82e212d2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "落得清闲与物疏，扃门终日似山居。",
            "案头新有归田赋，架上元留纬世书。",
            "紫府未须穷秘简，丹山重见引名雏。",
            "诏恩咫尺来相继，还许频为贺客无。"
        ],
        "notes": "",
        "id": "fad12ea21b1ef57e7ed91049d69c3a34"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和两翁轩",
        "preface": "",
        "paragraphs": [
            "何处又传金椀出，几人争看玉山颓。",
            "幽情不是风期旧，异境难从指顾开。",
            "猿鹤已回尘外驾，烟云休造眼中衰。",
            "未妨一老同巾履，香火终年谢劫灰。"
        ],
        "notes": "",
        "id": "f42fb26f7a11a28c8568faee78cde486"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵珪首座",
        "preface": "",
        "paragraphs": [
            "阴重炉红欲雪天，氤氲香篆不藏烟。",
            "南游步步如同历，西竺层层有旧缘。",
            "未觉鸦声惊户外，似传梅信到窗前。",
            "老来酒量无消息，负此佳时一慨然。"
        ],
        "notes": "",
        "id": "e382ced7448f78ad785f8e1681a2803c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和锦绣亭",
        "preface": "",
        "paragraphs": [
            "漂泊生涯寄一萍，胜游长记锦花亭。",
            "山来已讶天能巧，春到方知地更灵。",
            "虽许登临追曳尾，却应颜色未忘形。",
            "何妨共保千年约，白帽回头笑管宁。"
        ],
        "notes": "",
        "id": "bce004fea0ebd489b28eca6ecc4d1a27"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吴思道相送同宿崇因二首  其一",
        "preface": "",
        "paragraphs": [
            "端门风月十年抛，垂老山林寄一瓢。",
            "可得故人来市脚，共寻陈迹到江郊。",
            "麦黄且置尘中累，眉白欣投世外交。",
            "只恐话长清夜短，明朝去路不相饶。"
        ],
        "notes": "",
        "id": "789bba69ce44375e2a9c5e123651a440"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吴思道相送同宿崇因二首  其二",
        "preface": "",
        "paragraphs": [
            "形单影只久相抛，鼎食端能胜饮瓢。",
            "已分余材辜北阙，元非不雨自西郊。",
            "求田聊复同中隠，玩世宁嫌凟下交。",
            "千古平泉有遗恨，漫劳精爽畏文饶。"
        ],
        "notes": "",
        "id": "580aa99d9250f4643a27d963994361af"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄僧",
        "preface": "",
        "paragraphs": [
            "得皮得髓漫多门，实际圆融理自存。",
            "谕意当时才一笑，还卿千日见三孙。",
            "维持佛法元无事，建立家山尽有文。",
            "占断乾坤今鼎足，会多哮吼慰传闻。"
        ],
        "notes": "",
        "id": "ec89a380a0da318b93b25f11a266af0f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄题吴思道横翠堂",
        "preface": "",
        "paragraphs": [
            "红尘扰扰功名地，不碍诗人得趣幽。",
            "何必千岩连万壑，能令六月似三秋。",
            "茶瓯变乳随汤泛，香篆萦云尽日浮。",
            "时觉东城添纸价，应知得句胜封侯。"
        ],
        "notes": "",
        "id": "5d27ebfe7b7ce2775d2d8609032d336d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "简刘君秉",
        "preface": "",
        "paragraphs": [
            "刘郎本是风尘外，画舸新从越上来。",
            "闻说露芽如爪活，更多溪楮截肪开。",
            "雪消鼎面声频涌，鹅转池心首屡回。",
            "洗涤睡魔临二景，敢辞瓦砾换琼瑰。"
        ],
        "notes": "",
        "id": "fe992b56621cec8298efe683551dec09"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "八月十一日九月六日二十四日三梦过赵仲强家坐中人物笑语一一如平时因寄长句庶蒙藻思见酬因投一会面之慰也",
        "preface": "",
        "paragraphs": [
            "忆陪金醆醉红颜，回首风光杳霭间。",
            "老去未忘三级浪，近来频梦八重关。",
            "云烟旧路到何日，灯火虚堂真似山。",
            "只恐断魂收不得，更须佳句与招还。"
        ],
        "notes": "",
        "id": "29e90ba01c8b370957a996c210ede47d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "水中登王德循月阁",
        "preface": "",
        "paragraphs": [
            "龙宫海藏固闻夸，偶袭初凉泛客槎。",
            "层槛迥高临落日，洞房无数尽浮家。",
            "闾阎可想知何在，天水相连杳莫涯。",
            "借我华严记残帙，欲将因地付袈裟。"
        ],
        "notes": "",
        "id": "9d50bbc96128f2f8c605e6d05d28b8ec"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "德循诗律甚佳方幸拭目因作拙句以勉之",
        "preface": "",
        "paragraphs": [
            "唐人好诗乃风俗，语出工夫各一家。",
            "前辈相因多自任，后来无复更相夸。",
            "半山老子偏游戏，真一仙人每叹嗟。",
            "傍出豫章登一格，凭君细与辨龙蛇。"
        ],
        "notes": "",
        "id": "241ecd43a58d8a556e9c8d2bb572aa63"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "之仪家当涂七年矣屡过禅岳山下望高山塔欲一游辄不果异时山主懃公大师与其子宣上人相过因往报之取路回远薄晚方到遂留宿栋宇一新舍次皆得其便而宏丽高朗唯见者知焉又复规范齐肃钟鼓应接问之乃懃一力所就丝蓄粒聚未尝毫发资之人此尤难者感叹不已因赋二小诗  其一",
        "preface": "",
        "paragraphs": [
            "窣堵频经眼，伽蓝未息肩。",
            "多情两父子，同住一云烟。",
            "缭绕寻幽径，从容慰昔年。",
            "本无留客意，投分且迁延。"
        ],
        "notes": "",
        "id": "f57d90a8907b0c1da4983ddb2951844f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "之仪家当涂七年矣屡过禅岳山下望高山塔欲一游辄不果异时山主懃公大师与其子宣上人相过因往报之取路回远薄晚方到遂留宿栋宇一新舍次皆得其便而宏丽高朗唯见者知焉又复规范齐肃钟鼓应接问之乃懃一力所就丝蓄粒聚未尝毫发资之人此尤难者感叹不已因赋二小诗  其二",
        "preface": "",
        "paragraphs": [
            "去往如流水，兴衰似转肩。",
            "新工几夺目，旧爨仅留烟。",
            "愿起三千劫，功收十八年。",
            "儿孙尽龙象，家世自绵延。"
        ],
        "notes": "",
        "id": "6ae381fb8c64e47e66dede65e86179f3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "藏云山居  其一",
        "preface": "",
        "paragraphs": [
            "鸟语晚更好，山风秋转凉。",
            "心闲日自永，簟冷梦尤长。",
            "赤荐新舂稻，清添旧荫香。",
            "此身归有地，去路尚何妨。"
        ],
        "notes": "",
        "id": "c47dbbd7e80579a574e0a248157db261"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "藏云山居  其二",
        "preface": "",
        "paragraphs": [
            "雨后山尤好，秋来方此时。",
            "心清觉老健，步懒欲归迟。",
            "林响惊鼷鼠，风闲叫画眉。",
            "善人吾岂敢，去此尚何之。"
        ],
        "notes": "",
        "id": "6383136414c48ed4bd07ba4d9af2113d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "山居夏日",
        "preface": "",
        "paragraphs": [
            "金鏁笼窗日，黄缯蔽柳蝉。",
            "恋鶑忘日转，借榻就凉偏。",
            "好作宿山计，难堪被俗牵。",
            "归途迎晚照，豫促渡头船。"
        ],
        "notes": "",
        "id": "0cd2afff8dbb4c3ba2d7ab1a5e09acb7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "诚上人游方既归林下焚香诵经以严报地相见欣然留不欲去遂赋小诗",
        "preface": "",
        "paragraphs": [
            "委曲披高下，虚明得静深。",
            "佛香平日愿，经卷本来心。",
            "地据三车上，尘无一点侵。",
            "出山应有恨，何处似如今。"
        ],
        "notes": "",
        "id": "625ddc51e513114333e0c418449dd1f8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿青山坊君锡馆置甚款时方兴圩",
        "preface": "",
        "paragraphs": [
            "命驾追彭泽，开怀得士龙。",
            "残寒偏恼客，小雨未妨农。",
            "已幸同归辙，何劳更赁舂。",
            "川原如故里，疑是旧栽松。"
        ],
        "notes": "",
        "id": "332b26f44eae87597b59d8ccedcbe882"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "将过黄池中路寒甚风猛不可行复归青山坊投宿",
        "preface": "",
        "paragraphs": [
            "过午风虽恶，此心难自安。",
            "如何一时顷，遂变十分寒。",
            "忍听僵夫诉，还思昨夜欢。",
            "祇应贤地主，犹作故侯看。"
        ],
        "notes": "",
        "id": "e164ae9d9ed09b3b0a8c39e9309f9612"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵俞希贤大暑家居寄天宁二老",
        "preface": "",
        "paragraphs": [
            "静退陶彭泽，风流支道林。",
            "论欢虽暂阻，投分本来深。",
            "客舍汗如洗，僧轩云正阴。",
            "莫因俗眼碍，终负胜游心。"
        ],
        "notes": "",
        "id": "66076f2ed50df6d8f5c97f868d581336"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和答友人二首  其一",
        "preface": "",
        "paragraphs": [
            "比日逢春社，占龙得贲山。",
            "虽能素愿合，未放老身闲。",
            "家世绵延远，功名指顾间。",
            "自应天有助，一到一开颜。"
        ],
        "notes": "",
        "id": "9af699f1c11c5a72591d8d86b872aaf6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和答友人二首  其二",
        "preface": "",
        "paragraphs": [
            "春来自多雨，行处只逢山。",
            "赋分皆可乐，贪生常不闲。",
            "人归挑菜处，鸟语落梅间。",
            "翻恨新增酒，何从解醉颜。"
        ],
        "notes": "",
        "id": "167eaf4b74d0fc4586e09c6c64f060c4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "食笋二首  其一",
        "preface": "",
        "paragraphs": [
            "燕雀初为友，烽烟近卜邻。",
            "不嫌千语聒，只怕一笼新。",
            "病眼常如睡，归心喜似人。",
            "柈餐犹见笋，未省已无春。"
        ],
        "notes": "",
        "id": "6dd2652d245c76834c773e9c2e016f85"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "食笋二首  其二",
        "preface": "",
        "paragraphs": [
            "疏帘不碍日，缺甃宛如塘。",
            "默坐千名佛，忘形一炷香。",
            "卷中贪味永，镜里任颜苍。",
            "饮后才推枕，逡巡又夕阳。"
        ],
        "notes": "",
        "id": "ca52bbbe11ef390bd8e2eb1b20e40986"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢陈无己相访",
        "preface": "",
        "paragraphs": [
            "下直来天禄，柴荆故远求。",
            "论心日恨短，归路雨无忧。",
            "红叶缤纷晚，黄花烂缦秋。",
            "会须寻此况，击节再相酬。"
        ],
        "notes": "",
        "id": "7f7cca776f1851ad841666028653929a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "昨日偶到北观蒙君俞元载元发明叔惠然见过",
        "preface": "",
        "paragraphs": [
            "胜日欣相得，旷怀谁与同。",
            "如何四君子，肯顾一衰翁。",
            "林杪收残雨，簷牙递好风。",
            "归时不须问，更待月如弓。"
        ],
        "notes": "",
        "id": "97d31a831b293c058bd8e4ef4184112e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "回酒",
        "preface": "",
        "paragraphs": [
            "莫笑和州酒，和州酒却醇。",
            "聊资千岁祝，用赞一阳春。",
            "柳信涡将报，梨晴点向真。",
            "醉寻平日路，好在武陵人。"
        ],
        "notes": "",
        "id": "a908ae4a7b2306ff44f39298be366f27"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书长干僧房",
        "preface": "",
        "paragraphs": [
            "异日延禅地，今朝选佛场。",
            "真身瘗坚固，层级韵琅当。",
            "雨洒家家润，灯传处处光。",
            "曾将一则语，要路截诸方。"
        ],
        "notes": "",
        "id": "43583315518b89703b964fcc255edb16"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "无题三首  其一",
        "preface": "",
        "paragraphs": [
            "邂逅俱青眼，招携媿白头。",
            "穿林犹畏日，坐石忽惊秋。",
            "不作崎岖倦，几成汗漫游。",
            "临分怀杜老，月涌大江流。"
        ],
        "notes": "",
        "id": "9a9def4ef526309123f0a4548bb8f810"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "无题三首  其二",
        "preface": "",
        "paragraphs": [
            "步武高低外，生涯梦寐中。",
            "不知三径足，信是一生穷。",
            "触目如逢旧，随缘似有功。",
            "便应参羽翼，何异注鱼虫。"
        ],
        "notes": "",
        "id": "9225216d7d4182bc1a40e5a172d9ee5f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "无题三首  其三",
        "preface": "",
        "paragraphs": [
            "轩庑千寻碧，江山一抹红。",
            "微吟接僚友，健啖趁群童。",
            "恋别犹能暂，论懽昔已通。",
            "更凭将此况，远问霅溪翁。"
        ],
        "notes": "",
        "id": "93a1e2028ded904aa2c3548c71daf223"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题历阳天庆观自然庵",
        "preface": "",
        "paragraphs": [
            "一日复一日，新年即旧年。",
            "本来无欠少，强自起攀缘。",
            "妙悟通三境，清风寄七弦。",
            "升腾如未果，且作地行仙。"
        ],
        "notes": "",
        "id": "dfeec2b9db659b2e30860a42bdbcc645"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自大乘将游汤泉道中",
        "preface": "",
        "paragraphs": [
            "迢迢山路永，漠漠晓风昏。",
            "雨歇鸠呼妇，年丰稻有孙。",
            "旅怀悲暮齿，野饭寄前村。",
            "只恐今宵梦，凭谁续断魂。"
        ],
        "notes": "",
        "id": "835faedf6d9d196be7055705d9f5a65d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "雨中过明觉招上人辄留小诗",
        "preface": "",
        "paragraphs": [
            "雨路如投洗，山行似踏绳。",
            "深闲逢竹院，欢喜得诗僧。",
            "语款疑缫茧，心明自有灯。",
            "难忘惜别处，高义等丘陵。"
        ],
        "notes": "",
        "id": "9363ef4f42bc9e2a103c9f1bda7a65b6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿滴水岩怀赵德麟和壁间韵",
        "preface": "",
        "paragraphs": [
            "瀑水泻灵窦，铿锵韶濩音。",
            "树深猿啸月，山迥鸟归林。",
            "一曲广陵散，再歌梁甫吟。",
            "天边有鸿雁，莫寄此时心。"
        ],
        "notes": "",
        "id": "bf6cba2f6f20f8900de6d2355dc91473"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "夜行巩洛道上",
        "preface": "",
        "paragraphs": [
            "夜久露华重，寒鸦不肯栖。",
            "月推银海上，斗过玉绳西。",
            "风脱林衣瘦，山擎云帽低。",
            "流萤三四点，趁队过前溪。"
        ],
        "notes": "",
        "id": "c0fecc916281df505d17ac95a454febf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题李钦之承事宅",
        "preface": "",
        "paragraphs": [
            "松竹庞公宅，丘坟倚相家。",
            "和声敦雁序，秀色茂兰芽。",
            "鲁秉方如昔，淮流讵可涯。",
            "踌躇不欲去，寒日任西斜。"
        ],
        "notes": "",
        "id": "04f632fcd1c340d7bfae19af917d4208"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "离宣城",
        "preface": "",
        "paragraphs": [
            "倦客登舟际，江城欲暮时。",
            "恨长山自远，心速棹归迟。",
            "村市明鱼火，严城起鼓鼙。",
            "诗成真有助，新月上天涯。"
        ],
        "notes": "",
        "id": "2dc29ec2ee1cda9238a7b999041d1995"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "秋日游青山访太白墓二首  其一",
        "preface": "",
        "paragraphs": [
            "潦倒忘衰日，风流袭垫巾。",
            "未能分朽骨，还此挹余尘。",
            "吊古无千载，伤心为一颦。",
            "依稀如到眼，气类信吾人。"
        ],
        "notes": "",
        "id": "f4cd6bbc75e7c7991c4823af55a66b4a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "秋日游青山访太白墓二首  其二",
        "preface": "",
        "paragraphs": [
            "淹时苦炎暑，此日遇初秋。",
            "旧籍存千亩，彝伦咏九畴。",
            "但能寻旷荡，何必事深幽。",
            "未媿辽东笑，真成知北游。"
        ],
        "notes": "",
        "id": "b169652b5cf070c8c515c5196617ec96"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "游青山因过西庄",
        "preface": "",
        "paragraphs": [
            "青山忽相值，一笑脱征衫。",
            "未就三都赋，聊寻五柳潜。",
            "并游虽得意，作阔更愁兼。",
            "问字终忘倦，言归但小惭。",
            "旁求须作相，未聘且耕岩。",
            "赠别无多语，禔身要律贪。"
        ],
        "notes": "",
        "id": "8f5f3e1cd34a3b4a54023244ddd9528a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同荣天和游石城",
        "preface": "",
        "paragraphs": [
            "兹游久寂寞，胜士偶陪随。",
            "竹暗笋初熟，江深鲈正肥。",
            "但须频结社，何必访题诗。",
            "会有重来日，还应记此时。"
        ],
        "notes": "",
        "id": "eb15564ded9465498823a0b340dc2abe"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢人送鱼",
        "preface": "",
        "paragraphs": [
            "珍重黄池秀，风流迥出尘。",
            "多情念羁旅，脱网寄鲜鳞。",
            "掀动龙蛟宅，惊回匕箸春。",
            "丹青如得便，更拟问通津。"
        ],
        "notes": "",
        "id": "bfc95db907d1d32aac7f65c2f3dc5f59"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题齐云亭",
        "preface": "",
        "paragraphs": [
            "凌空登白纻，此地与云齐。",
            "一览众山小，方知人世低。",
            "暂留蝴蝶梦，终负杜鹃啼。",
            "回向禅关客，何当别有梯。"
        ],
        "notes": "",
        "id": "a4d878b163332f744f64426d6c4d1354"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "贺时相生辰",
        "preface": "",
        "paragraphs": [
            "锡羡来经世，储休表降神。",
            "云间瞻𬸚𬸦，天上识麒麟。",
            "蕴藉三冬学，形容万古春。",
            "班庭倾玉笋，镇庙契金人。",
            "帝载熙明格，朝签绝拟伦。",
            "渊源参密幄，同德在斯民。",
            "有作皆前用，无言不绪陈。",
            "光华荣斝寿，蕃锡会昌辰。",
            "宠接张侯异，年颁卫武均。",
            "江干空引睇，无路袭余尘。"
        ],
        "notes": "",
        "id": "3a7f3800f1e83ee1c20c90420d93a420"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "登山未还范景仁以诗见促次韵二首  其一",
        "preface": "",
        "paragraphs": [
            "扑面烟霞晓更嘉，偶随藜杖访仙家。",
            "斜阳不见登山屐，独遶长溪折夜花。"
        ],
        "notes": "",
        "id": "b57df452da3fc931816b086cf7b9acb6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "登山未还范景仁以诗见促次韵二首  其二",
        "preface": "",
        "paragraphs": [
            "危墙烟际耸层城，潮落沙头眼更明。",
            "不觉归舟犯牛斗，天风吹下步虚声。"
        ],
        "notes": "",
        "id": "8b5b1e932db24e57c649bd2d2a523baf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵景仁海次西还二首  其一",
        "preface": "",
        "paragraphs": [
            "留滞初春寂寞滨，眼明归路一番新。",
            "何妨更作重来计，枝上微红解恼人。"
        ],
        "notes": "",
        "id": "76e2fd8dc27a8f5c1fac7119b821297b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵景仁海次西还二首  其二",
        "preface": "",
        "paragraphs": [
            "二月春阴到水滨，秋风重见玉蟾新。",
            "无端扰扰来还去，只恐沙鸥解笑人。"
        ],
        "notes": "",
        "id": "6cae65af2b3126810bfe31557df4455a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次韵",
        "preface": "",
        "paragraphs": [
            "寻春何惜驻征鞍，只怕春归不怕寒。",
            "故国山川无限思，我来仍得雨中看。"
        ],
        "notes": "",
        "id": "9316b90d46b4ae2c88cbc6604bfcfce8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "柏台自述四首  其一",
        "preface": "",
        "paragraphs": [
            "穷日愔愔已死灰，似沈眢井念昭回。",
            "一声霹雳起平地，顿觉青天万里开。"
        ],
        "notes": "",
        "id": "0524a4633a42d02ec73c19af681cb540"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "柏台自述四首  其二",
        "preface": "",
        "paragraphs": [
            "钻龟打瓦不曾休，金注昏人岂自由。",
            "谁谓纯诚无感格，会逢公议报私雠。"
        ],
        "notes": "",
        "id": "cf7aef22ab0b5e4f98006b9a6738e327"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "柏台自述四首  其三",
        "preface": "",
        "paragraphs": [
            "一梦扬州似隔生，轻舟未往但贪程。",
            "莫年觳觫儿童念，风物依稀媿此情。"
        ],
        "notes": "",
        "id": "2397a81333d8ec3c5b5f755fcb3e963c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "柏台自述四首  其四",
        "preface": "",
        "paragraphs": [
            "熬熬内火战骄阳，鹤唳风声便着忙。",
            "波浪翻天谁与渡，却应甘井是慈航。"
        ],
        "notes": "",
        "id": "83a9647980ff17d381b08f44e2468bde"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "江西庄上久雨",
        "preface": "",
        "paragraphs": [
            "去秋欲雨不得雨，今春望晴还未晴。",
            "蝼蚁尚知为自便，强将私意与天争。"
        ],
        "notes": "",
        "id": "bb3a40407f827d8146e78aff9a554410"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西庄绝句",
        "preface": "",
        "paragraphs": [
            "麦未登场已插秧，更忧雨过水还伤。",
            "一生能着几量屐，白发萧萧祇管忙。"
        ],
        "notes": "",
        "id": "cfdbba0bfb3fbbb9219e06a673e219ec"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿采石",
        "preface": "",
        "paragraphs": [
            "江声隠隠风前恨，雁阵喧喧枕畔愁。",
            "更觉孤衾如泼水，始知今夜宿山头。"
        ],
        "notes": "",
        "id": "98f43f7cb9f62011736d449a43163b18"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄西庄梅道者",
        "preface": "",
        "paragraphs": [
            "因缘时节本相期，只恐蹉跎醉似泥。",
            "洗尽从前留意处，何忧金臂不提携。"
        ],
        "notes": "",
        "id": "4a85e089110071efee6f27e8514219bd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶书二首  其一",
        "preface": "",
        "paragraphs": [
            "元宵灯火闹游人，偶向忙中得此身。",
            "浄几明窗尘不到，弄黄先见一枝春。"
        ],
        "notes": "",
        "id": "6d7958ee17616370ea3f404b45c2d167"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶书二首  其二",
        "preface": "",
        "paragraphs": [
            "通中玉冷梦偏长，花影笼阶月浸廊。",
            "挽断罗巾留不住，觉来犹有去时香。"
        ],
        "notes": "",
        "id": "0b45840691204b423ae7d7e3e88af1b6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "瑞竹即事三绝  其一",
        "preface": "",
        "paragraphs": [
            "芭蕉叶密柿阴浓，散发西窗到晚钟。",
            "霹雳一声三尺水，旱天方信有真龙。"
        ],
        "notes": "",
        "id": "454701686aa568932fdb639216a55a83"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "瑞竹即事三绝  其二",
        "preface": "",
        "paragraphs": [
            "纤𫄨不挂汗如倾，一霎风来梦乍惊。",
            "自是人心有凉思，强将庭叶作秋声。"
        ],
        "notes": "",
        "id": "b54e4e3cda089747e3845446626d3d2c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "瑞竹即事三绝  其三",
        "preface": "",
        "paragraphs": [
            "鸭脚初成绿未齐，芭蕉仍在柿阴西。",
            "推迁节物均如此，眼界何须苦自迷。"
        ],
        "notes": "",
        "id": "37687e22b3cff79d66a9803435028056"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书扇",
        "preface": "",
        "paragraphs": [
            "会稽陈迹久荒芜，流落江城墨未枯。",
            "好向溪边示行客，问人能出百钱无。"
        ],
        "notes": "",
        "id": "3a8ee64406b944ce8b9958edd005dd1b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题郭熙画扇  其一",
        "preface": "",
        "paragraphs": [
            "蹇馿破帽耸鸢肩，石里长松欲到天。",
            "六月尘埃汗如洗，始知立意不徒然。"
        ],
        "notes": "",
        "id": "8e4b37c75183880b0abac1fea7018e3a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题郭熙画扇  其二",
        "preface": "",
        "paragraphs": [
            "袅袅凉风八月初，试挥椽笔写江湖。",
            "还家预想迎门喜，争问今年得意无。"
        ],
        "notes": "",
        "id": "7622b6aa824838194419b693ad098804"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又书扇",
        "preface": "",
        "paragraphs": [
            "几年无事在江湖，醉倒黄公旧酒垆。",
            "觉后不知新月上，满身花影倩人扶。"
        ],
        "notes": "",
        "id": "c79a4ded1e955cdf5964c18bfe79cac1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画夫子扇",
        "preface": "",
        "paragraphs": [
            "烟梢云顶石藏根，溪压舆梁晓乍分。",
            "车盖定寻何处路，皇皇犹想为斯文。"
        ],
        "notes": "",
        "id": "f033ab73a2e5e3801565fa71648eb29e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题画扇  其一",
        "preface": "",
        "paragraphs": [
            "曾记终南雪里山，玉峰琼岫耸巑岏。",
            "风流转入丹青手，画作江城六月寒。"
        ],
        "notes": "",
        "id": "d0c64243b619f02575e4f60c2b124fbd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题画扇  其二",
        "preface": "",
        "paragraphs": [
            "落笔无因似退之，每逢佳致却如痴。",
            "孤高全露秋来骨，无复山红涧碧时。"
        ],
        "notes": "",
        "id": "4b731e82647b6df34aa112edfa3362e5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "庄上书事",
        "preface": "",
        "paragraphs": [
            "柱础犹蒸湿未休，悬知雨意未全收。",
            "只忧场上芽生稻，不厌田间水拍沟。"
        ],
        "notes": "",
        "id": "417b3cbd1f859e3d2bf0ebe82f03cc43"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "访僧不值",
        "preface": "",
        "paragraphs": [
            "我来独爱南天竺，公去谁烹北苑茶。",
            "頼有清风犹好客，扫门杨柳影交加。"
        ],
        "notes": "",
        "id": "0c704fc2c9f66a45c7162488957bb931"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "天宁众寮即事",
        "preface": "",
        "paragraphs": [
            "不看经也不参禅，时去时来又一年。",
            "秪愿阇黎终有信，大家留取草鞋钱。"
        ],
        "notes": "",
        "id": "455e0274e557132241871811f9bffca8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿吉先之学古堂",
        "preface": "",
        "paragraphs": [
            "停骖假馆雪初晴，学古堂中气象新。",
            "多谢故人无弃我，一炉软火煖如春。"
        ],
        "notes": "",
        "id": "cc066975a500a311f05b1e3c966a07f7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书于子高宅",
        "preface": "",
        "paragraphs": [
            "儿童鸡犬语声喧，桑柘萦纡绿蔽川。",
            "斗觉门庭兰玉盛，更将箫鼓乐丰年。"
        ],
        "notes": "",
        "id": "386072b8a14f1e934fbc85aa1aa32645"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书俞秀老诗卷后",
        "preface": "",
        "paragraphs": [
            "荆公宾客晚多奇，休叹穰侯见事迟。",
            "雨过半山初睡足，何如蚊力负山时。"
        ],
        "notes": "",
        "id": "14ded4d316dfb8d8e1fb35b903957295"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "写裙带",
        "preface": "",
        "paragraphs": [
            "轻裙碎折晓风微，弱柳腰肢稳称衣。",
            "更剪垂虹平窄地，双凫似恐见人飞。"
        ],
        "notes": "",
        "id": "c572ba8c8234c58274b795a0b3ed59f7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "采石二首  其一",
        "preface": "",
        "paragraphs": [
            "云山夹岸去层层，来往扁舟恨未能。",
            "更有寻常最佳处，无风一日到金陵。"
        ],
        "notes": "",
        "id": "2eea78e0dc025a44f37dd0660041ac9d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "采石二首  其二",
        "preface": "",
        "paragraphs": [
            "鸡笼山下是和州，隔岸闻呼见点头。",
            "不见东归夜郎客，锦袍谁共醉扁舟。"
        ],
        "notes": "",
        "id": "27f835f96e453781cc69d76e166d09b7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "浴南寺园头求诗",
        "preface": "",
        "paragraphs": [
            "一重洗尽一重生，尘垢昏人不自醒。",
            "会得栽茄种瓜意，始知松竹本来青。"
        ],
        "notes": "",
        "id": "91f0a62d05261347b16d057ea59a2554"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "源上人研",
        "preface": "",
        "paragraphs": [
            "过岭传衣不传钵，何事眼里更着枻。",
            "欲识黄梅半夜心，踏着称锤硬似铁。"
        ],
        "notes": "",
        "id": "7c4213189b8299b4946c1120b6cbb741"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "访采石臻山主不遇  其一",
        "preface": "",
        "paragraphs": [
            "入门不见主人公，座具袈裟在眼中。",
            "更有山童会人意，略无一事许相同。"
        ],
        "notes": "",
        "id": "718b0a607f9df457cff89995dfce79ca"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "访采石臻山主不遇  其二",
        "preface": "",
        "paragraphs": [
            "十年采石寄漂蓬，广济虽名寺亦空。",
            "将为新来有消息，依前山不结蓬笼。"
        ],
        "notes": "",
        "id": "cb7929b73750c9eedcd23d3314933544"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵湖阴韦深道五小诗  其一",
        "preface": "",
        "paragraphs": [
            "髭须潇飒面嶙峋，怪我多非旧日人。",
            "百里挐舟谁复尔，却应情重故情亲。"
        ],
        "notes": "",
        "id": "14147bf63f4f2e87558393527f2ad987"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵湖阴韦深道五小诗  其二",
        "preface": "",
        "paragraphs": [
            "书去书来又一年，祇应提处是虚鞭。",
            "相逢会得笔头语，莫惜频寻酒里天。"
        ],
        "notes": "",
        "id": "0f0713c1b6c1b7c7cd830e09a7d533f9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵湖阴韦深道五小诗  其三",
        "preface": "",
        "paragraphs": [
            "江头风浪似重关，几许行人限往还。",
            "不是多情过相与，肯将一叶犯银山。"
        ],
        "notes": "",
        "id": "4ba79a0309c2003344a1e2f0246130d6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵湖阴韦深道五小诗  其四",
        "preface": "",
        "paragraphs": [
            "三山矶雨列山风，我亦频年强自攻。",
            "不负蛟龙竟何事，祇疑身世属江东。"
        ],
        "notes": "",
        "id": "e020bbc90b4f7a507249d85df4d6615b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵湖阴韦深道五小诗  其五",
        "preface": "",
        "paragraphs": [
            "新来句法宛如阴，端与衰公伴陆沈。",
            "未易偏师壮秦系，刘郎戈甲旧成林。"
        ],
        "notes": "",
        "id": "f7b16fd8f234cb18179f01d2dbfc71e1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其一",
        "preface": "",
        "paragraphs": [
            "谁人月下奏云和，一夜繁枝向北多。",
            "长笛未须论旧恨，且留幽思待阴何。"
        ],
        "notes": "",
        "id": "c6238122d9afa9a4cf578590379ebe88"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其二",
        "preface": "",
        "paragraphs": [
            "奸雄投老恋层台，随得分香散处开。",
            "枝上休论歌舞旧，尊中且泛绿于苔。"
        ],
        "notes": "",
        "id": "071162da848432a8f646afb2afbddacc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其三",
        "preface": "",
        "paragraphs": [
            "弄蘂攀条日几回，依稀长记雪中开。",
            "尘埃满袂家山远，底事多情拂眼来。"
        ],
        "notes": "",
        "id": "640b8a900b0c6c62677d0c9434b19130"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其四",
        "preface": "",
        "paragraphs": [
            "软火明窗酒一尊，余杯未减日尤昏。",
            "谁人为折东来阁，续得何郎日断魂。"
        ],
        "notes": "",
        "id": "979c079762db996dc3e8c3d52505177d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其五",
        "preface": "",
        "paragraphs": [
            "黯黯危肠独九回，故园谁对此时开。",
            "撚来聊把倚孤枕，更拟慇懃入梦来。"
        ],
        "notes": "",
        "id": "ee5c5424712060554ae9337f598723c5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其六",
        "preface": "",
        "paragraphs": [
            "病余憔悴拊空尊，子细思量意却昏。",
            "便觉阳和振枯槁，不须方士致幽魂。"
        ],
        "notes": "",
        "id": "9b3083dd7cd9d9bab6366b0e20b1d0f2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其七",
        "preface": "",
        "paragraphs": [
            "初见今年报信花，定从清浅缀横斜。",
            "无言对我应惆怅，不复当时处士家。"
        ],
        "notes": "",
        "id": "4e36e6eb7d6fbf390c4cdac017d95941"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其八",
        "preface": "",
        "paragraphs": [
            "玉作肌肤雪作衣，剪裁风月缀寒枝。",
            "上池可饮偶无路，空愧当年带下医。"
        ],
        "notes": "",
        "id": "70dde9d3144ee1def2800b4874b7fde3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其九",
        "preface": "",
        "paragraphs": [
            "漏泄天工意不轻，傍春依腊独分明。",
            "孤高不作繁红伴，造化须知别有情。"
        ],
        "notes": "",
        "id": "adddbe0d7eea236119592fc73bd4b802"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东坡梅花十绝  其一○",
        "preface": "",
        "paragraphs": [
            "姑射山前旧卜家，天香真色倚风斜。",
            "不须薝卜分高下，要是东皇第一花。"
        ],
        "notes": "",
        "id": "07e37be833c5ca7ce4095ea8cfaff11d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赠吕焕",
        "preface": "",
        "paragraphs": [
            "红炉欢坐腊灯长，豫借春风发艳粧。",
            "流水落花无限好，却应双鬓恨刘郎。"
        ],
        "notes": "",
        "id": "f43f506c29d74987a3e41dcf68d82642"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "舟泊采石",
        "preface": "",
        "paragraphs": [
            "经年欲到竟无繇，便路今朝得暂留。",
            "弄月燃犀俱未暇，潮平且欲过西州。"
        ],
        "notes": "",
        "id": "63122a5a16575a32881b8b9e5aeee545"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和州太守曾延之置酒鼓角楼",
        "preface": "",
        "paragraphs": [
            "楼台烟树接平芜，水墨丹青十幅图。",
            "认得黄山家住处，云中相对似相呼。"
        ],
        "notes": "",
        "id": "d006169948e007fb2dd630aa7c14de57"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之置酒当利楼侍人劝酒",
        "preface": "",
        "paragraphs": [
            "云山远近浅还深，宛转愁颜顿不任。",
            "独有绮罗知此意，故拈金盏十分斟。"
        ],
        "notes": "",
        "id": "3ea7ddc1d95aa1b352da594cfdea9513"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之置酒连云观北望丘墟掩翳相与凭栏感叹延之以所持扇见授云不可不记也因书之",
        "preface": "",
        "paragraphs": [
            "后垅前冈一色松，相看冠剑几悲风。",
            "今朝笑语明朝哭，莫厌尊中酒不空。"
        ],
        "notes": "",
        "id": "1c75af0b7acedc5a91d102ed0cf5b7cb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之置酒南园因书柱上",
        "preface": "",
        "paragraphs": [
            "尊前景气朝朝别，醉里歌呼处处新。",
            "一度拈来一回好，主人须信异于人。"
        ],
        "notes": "",
        "id": "52bfac0fbf279b99dfcdf237f4a45e2e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "何子温家有巨竹数顷因成绝句",
        "preface": "",
        "paragraphs": [
            "老绿阴森锁昼寒，儿孙延裔不知年。",
            "欲归顿失来时路，一似高风暗雨天。"
        ],
        "notes": "",
        "id": "d0355639dd5cab0ef8666dd8c3dc8393"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "曾延之置酒后阁供帐酒馔物物皆内出侍人以裙带求书",
        "preface": "",
        "paragraphs": [
            "御醅盏畔千头菊，椽烛光中四和香。",
            "红粉莫嗟霜满颔，也应歌处似周郎。"
        ],
        "notes": "",
        "id": "e441614818781eaf373069427e3598bc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之问及当涂近事云君殆能容忍我不及也胡不迁居于此便治馆因口占为谢",
        "preface": "",
        "paragraphs": [
            "胯下淹时岂不知，故人疑我似阳痴。",
            "一廛固愿授陈相，只恐锋车便见追。"
        ],
        "notes": "",
        "id": "82061a4520621df4dda9f250203b73f3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "延之云久迟公来不谓迫之乃肯顾我既开此路却当以匪人为津梁矣致我佳客敢忘其德口占为戏",
        "preface": "",
        "paragraphs": [
            "一水相忘辄自疲，青毡情厚失先期。",
            "从今不比鸬鹚数，更欲棠阴借异时。"
        ],
        "notes": "",
        "id": "db2063a92162e90d139b6a257b0ea5f9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂咏四绝  其一",
        "preface": "",
        "paragraphs": [
            "人间所乐宁过此，一事都无有俸钱。",
            "更向丰年观割稻，须知身是地行仙。"
        ],
        "notes": "",
        "id": "2ff4dd79cb1f8ab348d95ae7ccdc75ce"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂咏四绝  其二",
        "preface": "",
        "paragraphs": [
            "老呼稚舞报丰年，极目黄云欲际天。",
            "旋捣新粳供晚饭，只愁闲梦搅安眠。"
        ],
        "notes": "",
        "id": "8f35c1b01b0bbd1e72d5ac39e59d2cf2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂咏四绝  其三",
        "preface": "",
        "paragraphs": [
            "解箨新篁绿未分，弄晴啼鸟语如文。",
            "翻风葭菼全疑雨，对岸峰峦便是云。"
        ],
        "notes": "",
        "id": "4f9ffdad92d416e062ed6062093674f3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂咏四绝  其四",
        "preface": "",
        "paragraphs": [
            "平生粥饭寄伽蓝，老日田园强自添。",
            "岂自着靴踏泥客，如何不许𫏐深潜。"
        ],
        "notes": "",
        "id": "26175d456ed13eb2726eec9c9c1e5a1f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书龚彦本庄壁二绝  其一",
        "preface": "",
        "paragraphs": [
            "青黄赤白千畦稻，远近高低四面山。",
            "旧约买邻今已决，却忧无力伴跻攀。"
        ],
        "notes": "",
        "id": "6f38ddccf3b8e2ddaf5fb9fafb1bd925"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书龚彦本庄壁二绝  其二",
        "preface": "",
        "paragraphs": [
            "重阳过了十二日，阶下黄花方盛开。",
            "节物参差何足较，且浮新蘂共衔杯。"
        ],
        "notes": "",
        "id": "d16492df648c0e997846f01c7a52a752"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同彦本兄弟泛舟过北山",
        "preface": "",
        "paragraphs": [
            "横截西山一叶轻，晓奁初发镜中行。",
            "异时常作玻璃观，却恐丹青画不成。"
        ],
        "notes": "",
        "id": "b464683b5bb53a3cdb027fc5039babb8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "彦本邻庄有欲售其所舍之屋者相与就阅遂书其屏上与彦本为约",
        "preface": "",
        "paragraphs": [
            "求田问舍太迟生，栋宇才逢眼便明。",
            "凭仗经营须占早，连墙祇恐负柴荆。"
        ],
        "notes": "",
        "id": "b6d8e04bb72a3fd4be49e7c902e495ff"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "龚深之曾约相从偶不及而深之逝矣独过其所约之地遗像俨然感怆不已因书其事",
        "preface": "",
        "paragraphs": [
            "德公期我此联裾，独舍扁舟断梦初。",
            "𰬸帐一灯如晤语，泪痕空对两龙驹。"
        ],
        "notes": "",
        "id": "5b461ef19c9d3308b3ac5fb15d5da64c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "初入褒禅山",
        "preface": "",
        "paragraphs": [
            "近山回抱锦为屏，金碧高低照眼明。",
            "四十年来劳梦想，白头方喜慰平生。"
        ],
        "notes": "",
        "id": "30f669c266f43d34d325979a48ccd685"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "褒禅知客求书因以答之",
        "preface": "",
        "paragraphs": [
            "霜林斑驳抱园回，晓日初升宿雾开。",
            "忆得旧游怀小杜，分明回望绣成堆。"
        ],
        "notes": "",
        "id": "239189ab22770be12b6c2e209e43c380"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "褒禅斋后独出三门步深山久之",
        "preface": "",
        "paragraphs": [
            "两脚都忘力不胜，穿云度堑信腾腾。",
            "林深鸟兽知无迹，时见游山一两僧。"
        ],
        "notes": "",
        "id": "db0f4e4240451cd322540b6ef193c62e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "游华阳洞行十余步水阻而回",
        "preface": "",
        "paragraphs": [
            "篝火宵深兴转浓，可怜潭水断来踪。",
            "祇疑终有蛟龙护，玉室金堂未许逢。"
        ],
        "notes": "",
        "id": "863ba6a1c0761425a24e949cdcf041da"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自褒禅寺东转将过大乘路中",
        "preface": "",
        "paragraphs": [
            "不觉离家二十日，山林城市恣延缘。",
            "定因曾作和州客，长见鸡笼在眼前。"
        ],
        "notes": "",
        "id": "031202341c88466c096210fb5f600f66"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "欲过大乘先寄祖灯禅师大乘甚贫新开堂",
        "preface": "",
        "paragraphs": [
            "大乘此去有几里，闻道祇园近布金。",
            "但恐钵中无客饭，止期经宿谢知音。"
        ],
        "notes": "",
        "id": "06ea14d1f0803d026ca230a8079395a2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "将过大乘薄晚不能到既见祖灯以寄一笑",
        "preface": "",
        "paragraphs": [
            "踏尽田塍转尽山，芥塘犹在夕阳间。",
            "主人缩地元多术，何事今朝特见悭。"
        ],
        "notes": "",
        "id": "c4a4c32cbc2ae4f920c670d46718c89d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "汤泉才到便问浴处何在戏呈长老",
        "preface": "",
        "paragraphs": [
            "欲从旷口过金陵，不惜汤泉两日程。",
            "因就故人求一浴，何妨随例得身轻。"
        ],
        "notes": "",
        "id": "3308a5fe13d0148a429f28ae39bbcfa7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题苦竹寺后亭",
        "preface": "",
        "paragraphs": [
            "竹映丹枫转短篱，有花开处尽空枝。",
            "春风想见如铺锦，惆怅来游不是时。"
        ],
        "notes": "",
        "id": "8f59f99ff079db6c235148e4f44819c9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再过苦竹饭于寺前客邸",
        "preface": "",
        "paragraphs": [
            "隼旟謌呼引红粧，花帽追随入醉乡。",
            "今日再来如断梦，主人依旧进黄粱。"
        ],
        "notes": "",
        "id": "0232de088bc061d341883963de943066"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其一",
        "preface": "",
        "paragraphs": [
            "海燕初飞掠水轻，酴醾开就照人明。",
            "旋倾煮酒尝青杏，唯有风光不世情。"
        ],
        "notes": "",
        "id": "bc84fb4301ebb12fd4774a4b27906a0d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其二",
        "preface": "",
        "paragraphs": [
            "万腔腰鼓打梁州，舞罢还催步打毬。",
            "更借缠头三百万，阿奴要彻第三筹。"
        ],
        "notes": "",
        "id": "9260e47db9b64aece0ae536b070a9737"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其三",
        "preface": "",
        "paragraphs": [
            "情随榆荚不胜飘，心似杨花暖欲销。",
            "拟借琼林大盈库，约君孤注赌妖娆。"
        ],
        "notes": "",
        "id": "dd4357a16d069b35f3f475dc6e759006"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其四",
        "preface": "",
        "paragraphs": [
            "漫寻蝴蝶却成痴，欲趁蜂儿转更疑。",
            "自是心情怕时节，不如闲处伴黄鹂。"
        ],
        "notes": "",
        "id": "d7ffdc3f2b6089a5b34d785899fc2945"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其五",
        "preface": "",
        "paragraphs": [
            "程氏园当尺五天，千金争赏并朱栏。",
            "莫因今日家家有，便与常时两样看。"
        ],
        "notes": "",
        "id": "4284d40b012d54317a8f7cf757b81097"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其六",
        "preface": "",
        "paragraphs": [
            "的的枝头浅浅黄，未先颜色占年芳。",
            "任是剪成香更裂，鼻根眼界漫商量。"
        ],
        "notes": "",
        "id": "8401bfe1afb91e38d56449d479ced2bb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "绝句七首  其七",
        "preface": "",
        "paragraphs": [
            "斋盂洗罢日方中，帘影低回破睡风。",
            "试问新浮一瓯乳，何须亲到广寒宫。"
        ],
        "notes": "",
        "id": "c91938abbb965ee7a4fddd0d948887d6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和张文潜赠杨妹",
        "preface": "",
        "paragraphs": [
            "草草声名等漏巵，相逢佳处暂舒眉。",
            "我方击节聊乘兴，君可忘忧莫见疑。"
        ],
        "notes": "",
        "id": "916c1edbbe3dc19176797560a981aa22"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿观音寺三绝  其一",
        "preface": "",
        "paragraphs": [
            "倦听帘间点滴声，栖禽初报晓来晴。",
            "分明市合人争语，清浊高低各有情。"
        ],
        "notes": "",
        "id": "cc3a6b1bdbb348f54a8bf533bedcdf28"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿观音寺三绝  其二",
        "preface": "",
        "paragraphs": [
            "乌啼鹊噪趁初晴，百舌新调燕羽轻。",
            "滑滑竹鸡催布谷，声声𫛸鴂唤流鶑。"
        ],
        "notes": "",
        "id": "a3edd301fb69cf3f150c1a5a238ca306"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿观音寺三绝  其三",
        "preface": "",
        "paragraphs": [
            "留滞江南又一年，燕巢初就鹊声喧。",
            "一番风竹摇窗外，犹冀曾来紫玉轩。"
        ],
        "notes": "",
        "id": "0ec2779ddaef4ab0a85e6e63d7bb9eae"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢范守惠鹅",
        "preface": "",
        "paragraphs": [
            "玉翎红觜小池中，双入筠笼寄病翁。",
            "不是山阴亲换得，自惭书学久无工。"
        ],
        "notes": "",
        "id": "a55fa156731159afe7cbacd8b2ae2a62"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画鸭  其一",
        "preface": "",
        "paragraphs": [
            "野塘溶漾夕阳时，风淡云闲草半欹。",
            "会得腾身振衣否，不教春色在花枝。"
        ],
        "notes": "",
        "id": "662585b121f59f15023fddef84b26f83"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画鸭  其二",
        "preface": "",
        "paragraphs": [
            "道人笔力与春争，五彩都将墨染成。",
            "新浴羽毛犹更葺，似疑颜色未分明。"
        ],
        "notes": "",
        "id": "3b7996fd1a1f4eece2e4463a4d879908"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画鹅儿",
        "preface": "",
        "paragraphs": [
            "声里生涯壳外天，天真虽判尚茫然。",
            "只应未解长依母，每向沙头独自眠。"
        ],
        "notes": "",
        "id": "0656ccb25b7ab5e6971c25a81331b378"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画鹅",
        "preface": "",
        "paragraphs": [
            "人间今复见丹青，生意初侵造物灵。",
            "却笑山阴何所得，尚须辛苦写黄庭。"
        ],
        "notes": "",
        "id": "043269d2914e147ca0ab0bb25004e28b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书罗氏屏风四绝  其一",
        "preface": "",
        "paragraphs": [
            "浄练平铺月上时，无人吟得谢郎诗。",
            "酒酣直欲捉倒影，千古风流几个知。"
        ],
        "notes": "",
        "id": "69c9ef2c57c77aded02658e019298dc2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书罗氏屏风四绝  其二",
        "preface": "",
        "paragraphs": [
            "鼓声绝罢香烟起，涌出潮音满座寒。",
            "为问如何第一义，等闲拈却面前山。"
        ],
        "notes": "",
        "id": "e755544c10badb4358e5b10181398131"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书罗氏屏风四绝  其三",
        "preface": "",
        "paragraphs": [
            "一到山头却下山，终朝只在翠微间。",
            "白云本是无心物，何事高低伴往还。"
        ],
        "notes": "",
        "id": "44fd3355fc94d5dd2361e7e9ea7edcbc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书罗氏屏风四绝  其四",
        "preface": "",
        "paragraphs": [
            "日日春禽百转新，明窗棐几浄无尘。",
            "平生似有丛林分，秃鬓何为尚满巾。"
        ],
        "notes": "",
        "id": "0dbdac8c7f97006c8cc0f095a307b00a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢荆州太守",
        "preface": "",
        "paragraphs": [
            "荆州太守紫微仙，远寄渔翁白玉泉。",
            "长钓久垂鱼未食，为君一醉卧长川。"
        ],
        "notes": "",
        "id": "6df50ac063e0adeb5ab2a8997df09657"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题隠者壁",
        "preface": "",
        "paragraphs": [
            "问道全家隠鹿门，竹篱茅屋寄江村。",
            "庞公事业无多子，只有平安遗子孙。"
        ],
        "notes": "",
        "id": "bef3c0cfa89da76f67949b458fdf6561"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题渔家壁",
        "preface": "",
        "paragraphs": [
            "卖酒罾鱼止数家，卜邻还在水之涯。",
            "扁舟定向桃源去，斜日红开两岸花。"
        ],
        "notes": "",
        "id": "118862bce10ad9936c62218bea7d4f20"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题六绝  其一",
        "preface": "",
        "paragraphs": [
            "霜风刮地雁连天，野舍衾寒感旧年。",
            "独有多情夜来榨，床头滴滴慰孤眠。"
        ],
        "notes": "",
        "id": "dd9fe7f5abfb4a3c7d633923f76d5d29"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题六绝  其二",
        "preface": "",
        "paragraphs": [
            "行人犹未有归期，万里初程日暮时。",
            "唯爱门前双柳树，枝枝叶叶不相离。"
        ],
        "notes": "",
        "id": "046424b325b66251489b9d7ce52837cf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题六绝  其三",
        "preface": "",
        "paragraphs": [
            "长溪新雨色如泥，野水阴寒尽向西。",
            "楚客天南行渐远，山山树里鹧鸪啼。"
        ],
        "notes": "",
        "id": "51e29fae182d0bcda59e8217552273cc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题六绝  其四",
        "preface": "",
        "paragraphs": [
            "数卷新游蜀苑诗，长安僻巷得相随。",
            "草堂雪夜携琴处，况似青城馆里时。"
        ],
        "notes": "",
        "id": "e5111ad740bc2c2f8721201ba6fc8632"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题六绝  其五",
        "preface": "",
        "paragraphs": [
            "不觉六月初八日，还是去年瓜熟时。",
            "鞭藉竟谁能致曲，定自昭昭终可期。"
        ],
        "notes": "",
        "id": "6b03d442f6bdca46047f5a0dbd9b1ba0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "访瑫上人值吃葱茶",
        "preface": "",
        "paragraphs": [
            "软火明窗纸帐低，一声初报午来鸡。",
            "葱茶未必能留坐，为爱高人手自提。"
        ],
        "notes": "",
        "id": "1188d9b820b6927bcaf44e1cbade2063"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "银汉风休月对弦，灵桥长挂罢星填。",
            "从今祇恐情先老，无复佳期又隔年。"
        ],
        "notes": "",
        "id": "ceba3c6ba2ca1ad1bcc573783984126c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "东山",
        "preface": "",
        "paragraphs": [
            "南山不见见东山，白鹭时时自往还。",
            "为问天公几时雨，定因薄相故能悭。"
        ],
        "notes": "",
        "id": "80555c3456cafb2946f221f9e5c11fbd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "闲坐",
        "preface": "",
        "paragraphs": [
            "鸦衔遗秉趁饥鹰，老牸时传唤犊声。",
            "凡物有生皆有乐，不堪孤坐泪纵横。"
        ],
        "notes": "",
        "id": "fff7a390a670dc67d1d7583c25b0e399"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "壬辰春试终场王德循置酒登月阁邀丁希韩甚欢夜分方罢",
        "preface": "",
        "paragraphs": [
            "宝炷芬敷散瑞烟，月移花影上栏杆。",
            "角声又报梅花弄，只恐归时夜更寒。"
        ],
        "notes": "",
        "id": "4c143ef6a7ff7c711dd30c4a440c4734"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "清明日浄因庄早饭罢遂游洪福有怀巨载元确因致别约  其一",
        "preface": "",
        "paragraphs": [
            "老禅期客煮园蔬，少憩西邻日转初。",
            "万白千红好时节，断魂空付两龙驹。"
        ],
        "notes": "",
        "id": "56a7a80733964fe851fa3515979b328d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "清明日浄因庄早饭罢遂游洪福有怀巨载元确因致别约  其二",
        "preface": "",
        "paragraphs": [
            "忆寻春色过何郎，西寺传来墨有香。",
            "安得蒹葭真倚玉，再邀花影上回廊。"
        ],
        "notes": "",
        "id": "2222fe7d572e08dde9c3e9282cfbeebb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同荣天和游石城",
        "preface": "",
        "paragraphs": [
            "树密山深镇雨凉，西州陈迹旧丹阳。",
            "相逢莫话当时事，且约清心感妙香。"
        ],
        "notes": "",
        "id": "0aca1f8549fc1da9412be3bae552aad5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谒钱公振李与几",
        "preface": "",
        "paragraphs": [
            "软火明窗一炷香，岁交时节夜来霜。",
            "须知钱李饶风味，却媿巴歌污锦囊。"
        ],
        "notes": "",
        "id": "0bdad84cf2046703e26eb8ce17395c25"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再过李钦之宅忆希武",
        "preface": "",
        "paragraphs": [
            "客窗孤被探深寒，一梦从来已六年。",
            "独有可人无复见，尊前旋笑尚依然。"
        ],
        "notes": "",
        "id": "a0580da70b66182c2477af40a313d185"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题李仲山金影轩",
        "preface": "",
        "paragraphs": [
            "金影风光小洞天，蓝桥有路隔云烟。",
            "玉壶叩尽应能语，早晚光明照座边。"
        ],
        "notes": "",
        "id": "caba86242fa2e540d7ff8f06a275af8a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题黄蘗泉",
        "preface": "",
        "paragraphs": [
            "住庵老子不复见，传法阿师追不回。",
            "饮水能知大愚意，一拳真是打爷来。"
        ],
        "notes": "",
        "id": "e52c84e330e598555f5eafc17a37a430"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵赠答洪觉范五首  其一",
        "preface": "",
        "paragraphs": [
            "念尽已知木偶，多闻早慰诗流。",
            "北海幸君知举，东家未我为丘。"
        ],
        "notes": "",
        "id": "840833837e3b236504fff03136b20873"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵赠答洪觉范五首  其二",
        "preface": "",
        "paragraphs": [
            "岂为弥天盖世，却来作戏逢场。",
            "可是因人尔尔，要非皆我堂堂。"
        ],
        "notes": "",
        "id": "15515c2067b26c8a5f828759dceb9d8a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵赠答洪觉范五首  其三",
        "preface": "",
        "paragraphs": [
            "问舍求田底事，乘流遇坎方时。",
            "且向忙中作茧，敢从作者论诗。"
        ],
        "notes": "",
        "id": "f06d50751ecf28367126d7bce8562552"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵赠答洪觉范五首  其四",
        "preface": "",
        "paragraphs": [
            "立玉无因再倚，坐荆偶此同班。",
            "老去谁开东阁，朝来空对西山。"
        ],
        "notes": "",
        "id": "94065b7350f7a244a83968c527cfce57"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵赠答洪觉范五首  其五",
        "preface": "",
        "paragraphs": [
            "俛仰谁为荆棘，峥嵘漫自波涛。",
            "休说花砖步日，旦寻烟雨飞鸼。"
        ],
        "notes": "",
        "id": "dc489acbb10a6b1dd11268a0ba8a2e7c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题画扇",
        "preface": "",
        "paragraphs": [
            "白颊饶春思，梅梢喜可知。",
            "声声催烂漫，定是雪晴时。"
        ],
        "notes": "",
        "id": "b40495f0d91e59e8c23768737128c801"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "东坡挽词",
        "preface": "",
        "paragraphs": [
            "从来忧患许追随，末路文词特见知。",
            "肯向虞兮悲盖世，空惭赐也可言诗。",
            "炎荒不死疑阴相，汉水相招本素期。",
            "月堕星沈岂人力，辉光他日看丰碑。"
        ],
        "notes": "",
        "id": "290ce602b010521cdfc0ff8f932441e2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "石敏若挽词",
        "preface": "",
        "paragraphs": [
            "万年风采属当时，堕地能班世有儿。",
            "梦笔方传符昔应，玉楼何事遽先期。",
            "无由负弩瞻前导，空叹骑鲸去不疑。",
            "老矣无从忘肉味，余音犹幸接吹箎。"
        ],
        "notes": "",
        "id": "8e74f39ad898157cb50cbc93930548b3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李希武挽词",
        "preface": "",
        "paragraphs": [
            "十年枯木不知春，每向尊前得可人。",
            "申叔共瞻云外翼，元宾岂是辙中鳞。",
            "扬帆巨浸方期远，摧辐穷途定有因。",
            "后学从谁识头角，祇应遗藁是通津。"
        ],
        "notes": "",
        "id": "d6e3119a3762e051f42e64cfb7d7cf73"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "濮道甫挽词二首  其一",
        "preface": "",
        "paragraphs": [
            "暮雨江边寄一犁，多情邻老共差池。",
            "平生意气几如侠，晚日诗书更有儿。",
            "社酒方期终岁乐，葵萧俄感送人悲。",
            "纷纷穷达都归尽，谁复声名是旧时。"
        ],
        "notes": "",
        "id": "94738e5dd219d700f8624340bd5722fd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "濮道甫挽词二首  其二",
        "preface": "",
        "paragraphs": [
            "倜傥胸襟孰可侔，生平行乐自优游。",
            "坐忘更漏棋盈局，醉彻笙歌月满楼。",
            "千顷田园常富足，几朝冠盖旧交游。",
            "佳城今日悲埋玉，亘古传名信不休。"
        ],
        "notes": "",
        "id": "03a6a1ee8642c2b61f0faf5f551622ee"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "郭功甫妻孙夫人挽词",
        "preface": "",
        "paragraphs": [
            "率己名无媿，成家德可尊。",
            "苹蘩招婿妇，翰墨见儿孙。",
            "孰不承慈训，俱来哭寝门。",
            "诗人难再得，彤管负详论。"
        ],
        "notes": "",
        "id": "cb6125a182a1c3a9fa12e90c3b62ca1f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李府君挽词",
        "preface": "",
        "paragraphs": [
            "卖药韩康伯，著书河上公。",
            "幻同聊复尔，缘散却归空。",
            "独有乡人泪，难胜薤露风。",
            "我来嗟已晚，犹及想冥鸿。"
        ],
        "notes": "",
        "id": "02063020d1ad07292ba6e31cc2cb76d9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吊王承议二首  其一",
        "preface": "",
        "paragraphs": [
            "崎岖南北旧相闻，晚困羁缧托后尘。",
            "盗贼余风如振槁，里闾和气似深春。",
            "雀巢绝探终能鷇，乌喙虽长自不伸。",
            "所去见思犹可想，九泉赍恨彼何人。"
        ],
        "notes": "",
        "id": "5e7c2713c923a8d10a12851833998c6b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吊王承议二首  其二",
        "preface": "",
        "paragraphs": [
            "征西墓上木成围，伯氏传孤出更奇。",
            "皂盖朱轮谁不拥，青天白日晚方知。",
            "功名不挂非由种，赙赗终辞信有儿。",
            "空指丹青访陈迹，倦怀尤恨得君迟。"
        ],
        "notes": "",
        "id": "ef0a9fbb2b328080091b0f4f91be1367"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自作传神赞  其一",
        "preface": "",
        "paragraphs": [
            "似则似，是则不是。",
            "纵使挤之九泉下，也须出得一头地。",
            "休论捉月骑鲸，到了众人皆醉。"
        ],
        "notes": "",
        "id": "dadafe19396145c64f144399fa0725b3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自作传神赞  其二",
        "preface": "",
        "paragraphs": [
            "时雌时雄，时白时黑。",
            "不是徐翁异身，又非丰干指出。",
            "盖优哉游哉，聊以卒岁。",
            "浮沈于物，而不胶于物者也。"
        ],
        "notes": "",
        "id": "c809e53d420447bd801424863285d885"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自作传神赞  其三",
        "preface": "",
        "paragraphs": [
            "孰从而图，孰从而状。",
            "大千俱空，况尔幻妄。",
            "直须壁立千仞，要且事无一向。",
            "虽然觌面相呈，便是本来形相。"
        ],
        "notes": "",
        "id": "532481b104b4631ddd6aa728282aaa45"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "自作传神赞  其四",
        "preface": "",
        "paragraphs": [
            "意中迥有千般思，笔下原无一点尘。",
            "自笑顽冥一村老，忽从今日换精神。"
        ],
        "notes": "",
        "id": "7ba170f20c9415bf83fd39b9748071dd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "折渭州画像赞",
        "preface": "",
        "paragraphs": [
            "龙章凤姿，燕颔虎颈。",
            "巍巍堂堂，弗严而整。",
            "山纳海容，霜根雪节。",
            "可畏而亲，力莫之斡。",
            "吾私淑诸，一代之英。",
            "多取益给，欲掩滋明。",
            "长庚未艾，白气何来。",
            "精爽如在，佳城不开。",
            "出卯则角，堕地而班。",
            "岂无所遗，𫘧骥方闲。",
            "高牙赤舄，惟叔惟虎。",
            "有之似之，千载一武。",
            "赳赳桓桓，彼徒见诮。",
            "他日凌烟，实先前诏。"
        ],
        "notes": "",
        "id": "38c31f6a233ba582c8aa6806fbc46d6a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "沈存中画像赞",
        "preface": "",
        "paragraphs": [
            "先天弗违，圣时以乘。",
            "人谋鬼谋，其谁其能。",
            "彼虽渊密，我则揆叙。",
            "万目交张，维纲之举。",
            "展也吾人，一世绝拟。",
            "孰友多文，宛在中沚。",
            "用此以通，亦以是穷。",
            "自崖反矣，凛然孤风。"
        ],
        "notes": "",
        "id": "2df8a0dc9af1ecf625d53868aef5e8c8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "保宁机道者传神赞  其一",
        "preface": "",
        "paragraphs": [
            "一回拈起一回新，觌面相逢那处亲。",
            "口似含珠声似虎，情如止水意如春。",
            "一心为法无余事，四海如公有几人。",
            "祇恐丹青传未尽，更须圆相助精神。"
        ],
        "notes": "",
        "id": "c4b4131a58dd862ad0b69096d6b90109"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "保宁机道者传神赞  其二",
        "preface": "",
        "paragraphs": [
            "万点寒鸦，一轮秋月。",
            "时节因缘，因谁漏泄。",
            "眼光如电舌如雷，遶颔须眉满头雪。",
            "若问人间大导师，踏着称锤硬似铁。"
        ],
        "notes": "",
        "id": "0fa9c9fd49d88208371c043a07f921a7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "崇因钦老赞",
        "preface": "",
        "paragraphs": [
            "真如会中，相见了也。",
            "崇因堂上，因甚出来。",
            "一滴曹溪，初无二味。",
            "大冶精金，岂有他色。",
            "虽然画得分明，要须重新注出。",
            "十二面相忽然开，不是僧繇谁得会。"
        ],
        "notes": "",
        "id": "3d7a4b4a2d415cc6406c66785afc0e1c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "净慈璘老赞",
        "preface": "",
        "paragraphs": [
            "法云会中，多闻第一。",
            "瑞竹堂上，说法无双。",
            "降径山龙，则雨必应候。",
            "祝崇宁寿，则香不妄拈。",
            "将谓有多少神通，元来只这般面目。"
        ],
        "notes": "",
        "id": "c32322a1e1a7853f52bd32646004a503"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "西庵璞老真赞",
        "preface": "",
        "paragraphs": [
            "一住姑熟溪头，三据宝华玉座。",
            "草木无不沾恩，缁素几多证果。",
            "世人尽爱西庵璞，谁知屡试红炉火。",
            "虽然觌面相呈，也要从头觑破。",
            "咄，钝置杀人。"
        ],
        "notes": "",
        "id": "e6467cce08cffe987a4beb24024ee0eb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "储居士真赞",
        "preface": "",
        "paragraphs": [
            "敏以自求，仁而乐施。",
            "乡党怀其恕，朋友畏其义。",
            "悟幻妄之不留，惟精进之是利。",
            "故能告所厚而表其行，敛众美以昌其嗣。",
            "尚虑吾志之未孚，遂复有形于梦寐。",
            "呜呼，斯岂今人之愿力欤，见者宁不知媿。"
        ],
        "notes": "",
        "id": "4dccf4b536a582eb3fa86448e82348d6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李太白画像赞",
        "preface": "",
        "paragraphs": [
            "举目一世空无人，当时何有高将军。",
            "龙𬸣凤翥固莫群，晴天万里惟孤云。",
            "冥冥何地非埃尘，我欲从之嗟此身。",
            "形容不到浪自分，坐令鲁叟悲获麟。"
        ],
        "notes": "",
        "id": "f1036b1dcf5d0155f8828709b0c77e8f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "东坡先生赞  其一",
        "preface": "",
        "paragraphs": [
            "东坡仙人，岷峨异禀。",
            "道日而升，弗类斯摈。",
            "有继皇皇，期之奠枕。",
            "谁其止之，成是贝锦。",
            "天作人远，言何从谂。",
            "闻已耸然，见孰不凛。"
        ],
        "notes": "",
        "id": "98edd5d1ecd5840acddb3356cd4a1530"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "东坡先生赞  其二",
        "preface": "",
        "paragraphs": [
            "天作斯文，万物所印。",
            "时惨时舒，与天同运。",
            "其谁特立，卓哉吾人。",
            "黄且落矣，蔚然常春。",
            "见险弗止，自信无闷。",
            "求仁得仁，于我何怨。",
            "光时显被，外薄四夷。",
            "载瞻载仰，百世之师。"
        ],
        "notes": "",
        "id": "76be5c6ee65ffdf2dc90536d3790e814"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "灵岩愿老真赞",
        "preface": "",
        "paragraphs": [
            "法不孤起，随处有人。",
            "一花既开，无地不春。",
            "现满月相，转大法轮。",
            "似雷雨作解，如山川出云。",
            "不向人偏衫襟里吃饭，而于孤峰顶上化身。"
        ],
        "notes": "",
        "id": "26da89408f366e634d8400b607ff0f8d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "灵源禅师真赞",
        "preface": "",
        "paragraphs": [
            "滔滔汩汩，莫知其出。",
            "汪汪洋洋，随圆随方。",
            "故八万四千偈不离于当处，而五千四十八卷皆作戏于逢场。",
            "山谷老人所以强名之而无媿，姑溪居士又从而雪上加霜。",
            "咄，只这便是灵源叟，何须更上炤默堂。"
        ],
        "notes": "",
        "id": "5813d24de6f84911351b35a0513c8b64"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "报恩邦禅师真赞",
        "preface": "",
        "paragraphs": [
            "荆山美璞，霜天一鹗。",
            "可荐郊庙，志存寥廓。",
            "逢场作戏，随病予药。",
            "信与佛祖齐肩，直是摸索不着。"
        ],
        "notes": "",
        "id": "a0e906604c345b9003c0569596260779"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李伯时马赞",
        "preface": "",
        "paragraphs": [
            "竹批双耳，风激四蹄。",
            "振尾顿鬣，会于一时。",
            "惟伯时父，神而明之。",
            "千载相遇，非公而谁。"
        ],
        "notes": "",
        "id": "07d1fdfdaf0b229656bfa694f0935733"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "画龟赞",
        "preface": "",
        "paragraphs": [
            "鳞介所宗，寿无与京。",
            "纳锡以荐，曳尾而行。",
            "与其托之于死骨，孰若遂性以为生。",
            "余私淑诸，盖将卒岁以沉冥。"
        ],
        "notes": "",
        "id": "436fe4b1ae1a20297082e51d4f986c3e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "须菩提赞",
        "preface": "",
        "paragraphs": [
            "敷座而坐，如日初晓。",
            "护念付属，一时俱了。",
            "非此老人，其谁能表。",
            "漫自形容，本无欠少。"
        ],
        "notes": "",
        "id": "8e6a3ac878b3a712cbd7835d8d51239b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "慧林正老真赞",
        "preface": "",
        "paragraphs": [
            "高坐清凉道场，截断东南路口。",
            "一万菩萨列在下风，天下衲僧闻者稽首。",
            "挺超佛越祖之意气，有抽钉拔楔之妙手。",
            "拶得额头汗出，又向王舍城中哮吼。"
        ],
        "notes": "",
        "id": "e6c30ed0604df83207b54f29bb7e073f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "布袋和尚赞",
        "preface": "",
        "paragraphs": [
            "盛着底是病，拈出底是药。",
            "众生以相见我，却道风狂颠错。",
            "秋来叶落归根，春去鸟啼花落。",
            "只这便是生涯，说甚重重楼阁。"
        ],
        "notes": "",
        "id": "3ab92c4e91ad4f875359f44ce027a3ce"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "俞秀老画赞",
        "preface": "",
        "paragraphs": [
            "青山白云中人，对面若不相识。",
            "笑我吟咏自如，终□□□居士身得度，住平常人窠窟。",
            "谁谓半山多□口，却作丰干指出。"
        ],
        "notes": "",
        "id": "0c2b5a20e8af49d337c3d2f03602e11d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "俞清老画赞",
        "preface": "",
        "paragraphs": [
            "说着便知姓名，见者谁不欢喜。",
            "虽如自起自倒，要乃无此无彼。",
            "冥冥三板缘中，随处逢场作戏。",
            "欲问涅槃一路，头头只在这里。"
        ],
        "notes": "",
        "id": "9955ac8fc3e9ba9a061103738569c9af"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宝觉昕长老画赞",
        "preface": "",
        "paragraphs": [
            "法云地中得度，慧炬光里法身。",
            "在处淘金拣玉，随缘运栰通津。",
            "偏解抽钉拔楔，更能因语识人。",
            "且道有相无相，休云是真非真。"
        ],
        "notes": "",
        "id": "214b6791204de6ac3c51ddc0a83903d3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寿宁宣老赞",
        "preface": "",
        "paragraphs": [
            "石霜山中二虎，后世儿孙无数。",
            "堂堂大为古佛，一身普照寰宇。",
            "别出寿宁一枝，又作慈云法雨。",
            "他时侍立坐边，往往呵佛骂祖。"
        ],
        "notes": "",
        "id": "dc088a493729cd317c67ad4ecc2aff02"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "为僧作石菖蒲赞",
        "preface": "",
        "paragraphs": [
            "叶磨数仞剑，惟有清风剪不断。",
            "根乱一窝丝，缠定白云寒不散。",
            "水无沙，石无苔，师乎一片心清哉。"
        ],
        "notes": "",
        "id": "81c507f5cf87e51ef918ca92d4a2fb8d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "为人作真赞  其一",
        "preface": "",
        "paragraphs": [
            "王良不作，世绝麒麟。",
            "是可欺邪，岂无后人。",
            "谁其似之，维烈武孙。",
            "武则似矣，而济以文。",
            "气已万里，方尔就秣。",
            "风云其时，会如兔脱。",
            "俨然是则，现居士身。",
            "幅巾白拂，无一点尘。",
            "以无尘故，始终一如。",
            "显忠数功，固非两途。"
        ],
        "notes": "",
        "id": "9a5f809e960de6778672a0a991ef7959"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "为人作真赞  其二",
        "preface": "",
        "paragraphs": [
            "茅茨为居，脱粟为餐。",
            "牛衣自暖，徒行亦鞍。",
            "凡人皆友，是酒可欢。",
            "略不践迹，未尝恤言。",
            "山林城市，随遇即安。",
            "一旦义重，杀生非难。",
            "彼强增饰，宁知吾全。",
            "盖庶几不淫不移不屈者，而以乐吾之天。"
        ],
        "notes": "",
        "id": "14ece13b14234b9a56e9f50572151e77"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "文忠公画像赞",
        "preface": "",
        "paragraphs": [
            "霜空无云，秋天澄雾。",
            "照然政通，何劳钟簴。",
            "俨然望之，希世一遇。",
            "万折方东，逢坡益注。"
        ],
        "notes": "",
        "id": "89c6ffae46e5459b208c563fafaa2137"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "为僧作真赞",
        "preface": "",
        "paragraphs": [
            "虎头燕颔，将军之相。",
            "雪桧霜松，山僧之容。",
            "以是而见，胡来汉现。",
            "捩转面目，瞻之不足。",
            "盛哉七百聚徒，何殊在网之鱼。",
            "若也向此提撕，却成土上加泥。"
        ],
        "notes": "",
        "id": "e1126cc2b0faba00350ce26814fae980"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "吴思道朝服画像赞",
        "preface": "",
        "paragraphs": [
            "可畏而亲，不扶而直。",
            "艺表士林，望高王国。",
            "如在广庭，鹄立柱石。",
            "翼翼眉间，尝满黄色。"
        ],
        "notes": "",
        "id": "8fb8b87d06cf5a8cc16eed772270d0a1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又道服赞",
        "preface": "",
        "paragraphs": [
            "浓眉深眼，出尘之相。",
            "幅巾燕服，经世之状。",
            "有时收沙界于一粒粟，忽然乘长风破万里浪。",
            "固知透过六轮，可谓森罗万象。",
            "本谁鼻端挥斤，先生信是神匠。"
        ],
        "notes": "",
        "id": "16fd8e19c535ea961f0b39bea9f772ec"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晚过王晋卿第移坐池上松杪凌霄烂开",
        "preface": "",
        "paragraphs": [
            "清风习习醒毛骨，华屋高明占城北。",
            "胡床偶伴庾江州，万盖摇香俯澄碧。",
            "阴森老树藤千尺，刻桷雕楹初未识。",
            "忽传绣障半天来，举头不是人间色。",
            "方疑绚塔灯炤燿，更觉丽天星的历。",
            "此时遥望若神仙，结绮临春犹可忆。",
            "徘徊欲去辄不忍，百种形容空叹息。",
            "乱点金钿翠被张，主人此况真难得。"
        ],
        "notes": "",
        "id": "e92e620e2a4f15abe51c32f25690259b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题王子重出李成所画山水",
        "preface": "",
        "paragraphs": [
            "主人邀我登闲轩，轩前景物祗欠山。",
            "坐来惨澹若不足，引我忽到营丘间。",
            "营丘山水天下知，全齐十二雄一时。",
            "旧游历历如到眼，吾宗笔力穷高低。",
            "峰云岩霭互隠现，老木苍藤纷彩绚。",
            "珑璁特干势将压，奇崛欲夸人未见。",
            "石磴流泉似幽噎，洞穴纵横乍明灭。",
            "举头楼观俯悬崖，定须六月临飞雪。",
            "行人初踏山前路，款段冲寒怯回顾。",
            "蹇馿亦自乐平地，亸耳徐行方得趣。",
            "日西平远连何处，极目苍茫天欲暮。",
            "行人端是我前身，斗觉精神相会聚。",
            "百年瞬息竟谁真，此老应无一点尘。",
            "主人等是风尘外，岂是闲轩久住人。"
        ],
        "notes": "",
        "id": "803cb3b252d119d072ab8544f6ac5322"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "观子重钟隠鸡鹰图就借传本画乃文康旧物",
        "preface": "",
        "paragraphs": [
            "千年老木根半拔，叉牙枯枝鬭金铁。",
            "苍鹰见鸡岂复舍，伺隙必拿将雷掣。",
            "鸡知不免怖且死，铜觜窥鹰反噪聒。",
            "阴风惨惨天为改，杀气凭陵欲翻海。",
            "画工已证三昧因，造化精神智能采。",
            "江南山水多异人，遁迹往往随风尘。",
            "等闲应现非一化，流落终为绝世珍。",
            "王公盛德天下归，想见干兴天圣时。",
            "进贤退佞乃所嗜，不使异趣侵毫厘。",
            "喻公为鹰固不可，排击奸邪力尤果。",
            "开图凛凛毛发惊，滞蔚顿摅如破锁。",
            "公孙胜致有余风，十年净土常相同。",
            "拟借传摹应见从，意欲因画时见公。"
        ],
        "notes": "",
        "id": "01fd87eb48ede8ffd76d8fac0143eda8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵胡希圣登毗陵东山亭",
        "preface": "",
        "paragraphs": [
            "君不见狐裘相齐望前古，后日执鞭固欣慕。",
            "烟云得趣更飘萧，常使高人恨无路。",
            "阑干峥嵘擅空阔，寒日低回得循步。",
            "朱轮想见不可从，南国小棠疑未去。",
            "百年暴辉实之宾，俯盛仰衰情易新。",
            "孤怀直欲共倾倒，衣上元无一点尘。",
            "又不见三千珠履春申君，十年天禄扬子云。",
            "极目平原草萦骨，秋月春风愁杀人。",
            "五湖归去辨之蚤，击鼓撞钟犹恨少。",
            "险语缓丝一剑休，九衢相视空草草。",
            "荆州万里控上流，歌舞翻风甚飞鸟。",
            "回首苍梧隔暮云，南狩不归何可叫。",
            "解后相逢情更亲，刍狗畴能夸已陈。",
            "欲书醉语致多感，好事今无载酒人。",
            "班班微阳度密竹，啧啧寒雀喧荒榛。",
            "韦郎所纪十无一，安得遗老酬咨询。",
            "蹭蹬难堪随末俗，健论爱君如剪竹。",
            "宁人负我无负人，咄咄老瞒徒四目。",
            "直弦易断曲未终，凤髓难容断谁续。",
            "白首胡君到孤独，在何分金齐鲍叔。"
        ],
        "notes": "",
        "id": "465fc4b5d09fd83eeccd73b70cdf7f03"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送李仲益赴濠梁司户",
        "preface": "",
        "paragraphs": [
            "烱然五府不受尘，深山大泽猛虎蹲。",
            "豫章千尺若可抉，沧溟万里疑平吞。",
            "秋天一鹗祢正平，人物南州庞士元。",
            "莫咏濠梁好风月，当知猿臂出吾门。"
        ],
        "notes": "",
        "id": "d1c4ec68a9d905d6f398b3a3d929c562"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "闽僧馈红糟炒笋",
        "preface": "",
        "paragraphs": [
            "食饱舐指老更深，饥肠南北常欹崟。",
            "曾作闽山对岸客，海舶供看常相寻。",
            "一路埃尘春几换，荤膻裂脑愁举桉。",
            "淮陵巨海不多程，多情谁杀能鸣雁。",
            "道人雅好逾千金，短茁渍味羞春林。",
            "呼儿绩饭不知饱，未彻已到闽山阴。",
            "孤风冷石常齿齿，不忘南音似君子。",
            "寂寞相求义愈高，岂特今朝共邻里。"
        ],
        "notes": "",
        "id": "b2fe05828a5f7d083ddf01542a727086"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "胡希圣在毗陵有诗私送比过山阳复以其韵送之",
        "preface": "",
        "paragraphs": [
            "寒云四塞客日短，一壶脐裂洪畴中。",
            "君家大门我父党，觅白聊复相过从。",
            "和香索料多甲煎，幽兰几弄理孤桐。",
            "尔来行李偶南北，齿齿不见云间峰。",
            "登山临水不无思，独笑往往扪长松。",
            "蓬门春晚燕语好，书幌迤逦来清风。",
            "五府带垢一洗尽，万里古色开愁胸。",
            "辋川何在广文死，比比孺子夸有功。",
            "楚人仅免二日苦，却嗟白璧埋蒿蓬。",
            "逡巡取酒叙契阔，百川赴吸惊长虹。",
            "风流未愧正始后，沦落丘范评无钟。",
            "君才有用岂特尔，我亦相将成老翁。",
            "骐𬴊得路即千里，会看拭目天边鸿。"
        ],
        "notes": "",
        "id": "db3dc1b19ea77901f995fde031e4ff55"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "登鹳雀楼",
        "preface": "",
        "paragraphs": [
            "大河南奔山北走，脐裂天涯懒回首。",
            "撞钟击鼓醉横参，恃险英雄骨已朽。",
            "岁暮风烟尤可悲，功名白发不相期。",
            "重来好是当晴日，应有鸡群翡翠儿。"
        ],
        "notes": "",
        "id": "885166f2b7406a294abe3222997805a3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送郑产庄",
        "preface": "",
        "paragraphs": [
            "酌君白玉杯，送君正黄梅。",
            "长安风沙瞇人眼，君行暂诣黄金台。",
            "剧辛已老乐毅去，荆棘平地多龙媒。",
            "九重深沉四海远，快便谁许参云雷。",
            "黄金台高不易上，并州雄节几尘埃。",
            "当时勋业皎白日，余风表表皆雄才。",
            "龙睛豕腹实异相，肝膈上下罗琼瑰。",
            "丹青万物大门婿，妙论尔汝无嫌猜。",
            "同时舒卷一门盛，将见烈火生寒灰。",
            "十年早飞不足叹，青云自此亨途开。",
            "我暂追随极天末，有酒取醉长追陪。",
            "离亭雨足绿蔽眼，健帆危挂寒风催。",
            "黄金台不知几千尺，劝君窣衣直上首莫回。",
            "时和岁丰亦足被君赐，还须远过青山隈。"
        ],
        "notes": "",
        "id": "5099111f8cf03dac74abba09dd7e0ad8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晚步汴堤始见春色次夜与蔡君规郑希仁同饮进奏官舍",
        "preface": "",
        "paragraphs": [
            "昨日行河堤，柳色绿如埽。",
            "只疑晚烟罩寒林，细看始知春已到。",
            "春来本不与我期，病中蹉却春来时。",
            "尘埃雨过风不起，但见红紫咄咄陵高枝。",
            "年年见春随分喜，今年见春略无意。",
            "泊然相遇等幻化，况是客愁如梦里。",
            "前年随春入都门，去年探春海上村。",
            "今年作客还到此，万里漂浮谁与论。",
            "故人邂逅罗酒樽，白发相逢情更亲。",
            "身世崎岖有底急，终日裂脐如归云。",
            "倚门几夜环连梦，勃窣稚子行逡巡。",
            "扁舟早晚东南奔，车马纷纷愁杀人。"
        ],
        "notes": "",
        "id": "6665a238afbc6ae73665b56115a61958"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送俞叔通归四明",
        "preface": "",
        "paragraphs": [
            "终军弃关𦈡，李斯逐黄犬。",
            "功名事业自有时，咄嗟所得亦蹇浅。",
            "雷奔电掣千里雨，鱼变为龙如掌反。",
            "侯嬴抱关谁复论，公子感之在一言。",
            "担簦屐履遍列国，平揖相印须臾间。",
            "箦中不死魏齐困，口中舌在天应旋。",
            "莫叹髀肉消，休悲釜生鱼。",
            "挥斥八极神不变，秦人岂识照乘珠。",
            "气吁虹蜺亘天地，有时一笑海可枯。",
            "泰山排云天下小，纷纷何足论贤愚。",
            "得君本如此，君知我无朱。",
            "几年飞鸣共抢榆，长慙瓦砾参璠玙。",
            "都城逾月同朝晡，蹩然别我还旧庐。",
            "引君一杯酒，洗君衣上尘。",
            "我歌虽促非酸辛，未忍祝别惟加飧。",
            "直教探取虎穴子，西来射策黄金门。"
        ],
        "notes": "",
        "id": "de0ce5bdab8b9ef9de0c021230026395"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵孔经甫题剡县史氏竞秀堂",
        "preface": "",
        "paragraphs": [
            "天姥迤逦沃州紧，万壑千岩相汲引。",
            "峥嵘不知尽何如，撑突云烟随望陨。",
            "来蹲去伏搏虎豹，上圆下妥蒸芝菌。",
            "溪流萦纡湛寒玉，飞泉滴沥调金轸。",
            "天造神藏发有时，眼力收罗一朝尽。",
            "连甍接桷插星斗，槛栏分明嘘老蜃。",
            "薄游曾向画图见，几欲微吟写秋蚓。",
            "登临更想新醅熟，紫蕨堆盘参竹笋。",
            "排坐歌呼来谪仙，落笔篇章陵醉尹。",
            "晴春雪霁夜月满，此乐谁能计畦畛。",
            "到者如行避世村，回首纷纷只堪哂。",
            "因君归兴不自持，安得陵风跨苍隼。"
        ],
        "notes": "",
        "id": "1a466d37d89f596a92c13e8b090ee9bf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "兼江祥瑛上人能书自以为未工又能诗而求予诗甚勤予以为非所当病也为赋一首勉之使进于道云",
        "preface": "",
        "paragraphs": [
            "得句如得仙，悟笔如悟禅。",
            "弹丸流转即轻举，龙蛇飞动真超然。",
            "禅瑛迺醉，我顾慙道玄。",
            "戏将字画当杖拂，与子凭轼相周旋。",
            "笔若运矛矟，手如致裨偏。",
            "眼能援桴鼓，心为制中权。",
            "弃捐尺度废绳削，似曲还直非方圆。",
            "适当庖丁善刀后，但见满纸银钩连。",
            "心眼手笔俱不用，拟向底处观其全。",
            "思量不可到，此地无中边。",
            "政似观澜亭上夜深后，满空白月孤光悬。"
        ],
        "notes": "",
        "id": "7ff5d1f1a342a3ea2c2de63ae0fc39c8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵王性之见寄佳句",
        "preface": "",
        "paragraphs": [
            "文质相乘徒野史，拔山塞海终军死。",
            "早时妄作不朽计，掇拾余疏自纲纪。",
            "跳梁甃缺固无有，白首何堪堕牛李。",
            "冥行触柱犹欲前，布袜青鞋从兹始。",
            "春风罾头问时鱼，莫雨洲中吟白芷。",
            "尔来蹭蹬十二年，尚向牛角惊鬭蚁。",
            "亭亭日没见初月，宛是角巾逢绮里。",
            "万顷烟波渺天末，十丈霜松腾涧底。",
            "几从窈窕泛斗槎，终愧婆娑参珮蘂。",
            "晚来鹊话颇不凡，俄报翩翩航一苇。",
            "元龙豪气不少除，楼卧超然遽思起。",
            "问途直指三峰去，盘马楼前万人喜。",
            "亟发健句压欲倒，似不见容已无齿。",
            "便期脱帽洒风腴，豫宿寒舂絜云子。",
            "定应一笑非等闲，更想笔端如泻水。"
        ],
        "notes": "",
        "id": "90d8b3ba59debe513b136e1cc7c99a6f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "唐公兄惠顾海上既行辄有诗奉送",
        "preface": "",
        "paragraphs": [
            "忆昨扁舟下京口，六月江头浪如吼。",
            "一笑还寻浮玉叟，山半飞云似招手。",
            "月明上船萦宿酒，倒摘沈星疑犯斗。",
            "夜深归梦彻东吴，觉来落月穿疏牖。",
            "山僧流连强终日，黄昏归鸟凌风疾。",
            "玉骨萧森病枕余，一语才交复相失。",
            "先生高节如古人，薄宦淹回行路尘。",
            "海城寄食不自给，暂喜持杯同探春。",
            "春风花草来踆踆，微红淡绿意旋新。",
            "相从白发情未压，底事促别声悲辛。",
            "淮陵欲到嗟无因，想见蔓草萦龙鳞。",
            "浦光亭南拍隄水，冉冉落日低孤坟。",
            "到时春色应已迟，满树黄鹂初啭时。",
            "凭将一曲原头泪，为洒南坟松树枝。"
        ],
        "notes": "",
        "id": "d362443fc456a91ecec8c8239e91e00f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "阮公啸台次韵辛正叔",
        "preface": "",
        "paragraphs": [
            "有口莫饮盗泉水，有手莫探骊龙珠。",
            "秋风冷落千古意，追风绝足谁能拘。",
            "白云青山避世乐，击鼓撞钟廊庙居。",
            "等闲舒卷四海为之动，岂惮一一从吹竽。",
            "君看事事绝天险，阿房宫在空荒墟。",
            "野人不识贵者帝，直欲炙背同向茅簷隅。",
            "由来土苴漫优劣，亹亹传习随有无。",
            "当时一啸亦偶尔，至今登览烦嗟歔。",
            "吾人妙质素所畏，感叹陈迹追盈虚。",
            "泾清渭浊固可辨，未应到海君能殊。"
        ],
        "notes": "",
        "id": "ecb817a6779b471738e7f417794e1785"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "王为道东轩梅花小桃相次弄色置酒见邀出琉璃盆浸花贮酒半移即花既辞留名壁间",
        "preface": "",
        "paragraphs": [
            "搔发满爪垢，扑衣满襟尘。",
            "百年信几时，吾生苦纷纭。",
            "黄河源从天上流，忽然河底为沙丘。",
            "张良身不满三尺，从使沛公君列侯。",
            "淮阴小儿亦何者，俛首无辞出胯下。",
            "晨炊蓐食为得计，一饭千金岂无价。",
            "相君之背贵莫言，前趋鼎镬何等闲。",
            "使为故主已枭首，奏事犹如冕旒前。",
            "轵深井里有屠者，荆歌壮士不复还。",
            "伯乐相马只相骨，咄咄常情迷贾鞭。",
            "春来万事不欲语，惟愿沽酒不著钱。",
            "大铛长杓酌还引，日日如此过百年。",
            "相家新有检正官，谓我落魄早见怜。",
            "东轩小桃间梅蘂，清香秀色能相先。",
            "不将贵势略雅旧，脱巾取酒容流连。",
            "瑠璃盆深花透过，爱花移向花边坐。",
            "时时飘蘂落盆中，冉冉天仙空里坠。",
            "醉后草书疑有神，墙间怒角拿飞云。",
            "扫秃千毫兴未尽，惆怅粉壁何时新。",
            "盆空不记上马去，晓来但见衣巾污。",
            "古人名节堆故纸，多少沉埋不知数。",
            "明朝花落在须臾，莫遣高门无入路。"
        ],
        "notes": "",
        "id": "8e1da4fdfa2dfa149a396dc8ef0f8b10"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵参寥杜孝锡",
        "preface": "",
        "paragraphs": [
            "君不见深山穷谷千丈潭，悬崖绝壁倒挂松。",
            "雷霆雨电有时一洒遍八极，繁霜雪霁能邀夜月来高穹。",
            "又不见江头龟手洴澼絖，裂地得侯终有逢。",
            "长安大雪几千尺，高卧不愧衣玲珑。",
            "揖人而相若反掌，登天有路非难通。",
            "天之可上势或便，得相乃在须臾中。",
            "朝冠貂蝉暮徽𬙊，曲肱何在三千钟。",
            "方东遽北安足究，岂异海舶随狂风。",
            "舞雩而咏吾与点，坐中客满谁知融。",
            "屹屹杜夫子，灵芝翳深丛。",
            "百年转盼皆腐朽，且将逸驾聊与同。",
            "我慙圭觚刺人眼，空向霜天望飞鸿。"
        ],
        "notes": "",
        "id": "207bbd0f76aa33db24afc6820d21f162"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送李仲益及第调濠州司户还钱塘",
        "preface": "",
        "paragraphs": [
            "忆昨西湖弄烟月，玉面少年搔绀发。",
            "六月正午断人行，坐上无风不觉热。",
            "长安尘沙五月尾，汗透纤𫄨甚悬水。",
            "相逢惝怳秋已深，冰骨令人冷如洗。",
            "吾家谪仙应已朽，采石风流谁可后。",
            "却恐骑鲸下紫霄，斯人岂是人间有。",
            "春风标名冠礼部，睥睨英豪皆培𪣻。",
            "三月飞花试集英，笔下光芒射斗牛。",
            "共说唱名须第一，人事天时良可必。",
            "大任先当益未能，何谓扬雄老终吃。",
            "沧溟汹涌百怪见，鲸鬣虬髯岂难辨。",
            "莫谓卑飞遽自陵，功曹曾是将军愿。",
            "集贤学士文章旧，平日追随今太守。",
            "到日应须倒屣迎，还闻下榻南昌秀。",
            "濠上观鱼鱼正跃，携手何人知此乐。",
            "妙处期君向上求，可笑蜗牛争两角。"
        ],
        "notes": "",
        "id": "44e5b730b8263d90a9a16b353e601e92"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "为道见还诗因次其韵兼简孝锡",
        "preface": "",
        "paragraphs": [
            "反衣狐裘矜绿里，月落宵行易沦委。",
            "崎岖身世等秋蓬，皎皎吾心淡如水。",
            "青云有路谁引目，肯学荒疏辍洗髓。",
            "经营一饱困南北，未易功名输故纸。",
            "尔来投迹间诸彦，白雪每容参下里。",
            "何殊溺者得尺素，聊谢箕翁徒洗耳。",
            "大官供庖事铅椠，时引古人同净几。",
            "枉老王郎特我贤，华衮相先慙溢美。",
            "清风冷落劳怅望，谁谓云间见黄绮。",
            "因收倦绪聊纺织，半是弃余安足喜。",
            "一片箫韶送下天，游遍华胥如唤起。",
            "从此修途可问津，岂复龙头却蛇尾。"
        ],
        "notes": "",
        "id": "bf33177117c09c2770e61c58c4338f9f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送陈莹中及第归洪州",
        "preface": "",
        "paragraphs": [
            "七月江南秋已到，江水如天鱼尾掉。",
            "处处团橘欲黄时，家家门前舣归棹。",
            "西山佳气彻青云，潘郎门巷如深春。",
            "陈家有儿新及第，新着恩袍归见亲。",
            "为报行人洗眼看，养儿如此谁不羡。",
            "愿儿不要重科第，事业功名他日见。"
        ],
        "notes": "",
        "id": "ecd1028130206e05bc02b23cec5e354c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "古东门行",
        "preface": "",
        "paragraphs": [
            "元鼎元年东有兵，未央催班不待明。",
            "龙骧虎步拥旄出，蚁蚁部曲随鸣钲。",
            "三千珠履皆上客，囊中有锥谁为发。",
            "莫歌雌兔眼迷离，长城可倚知在谁。",
            "千羊不如一狐腋，草底寒虫漫啾唧。",
            "两口四目未必智，天下奇才余星坠。",
            "舟中指可掬，冀北马群空。",
            "漆身吞炭为国士，射足接处谋已同。",
            "义感丹诚虹贯日，坛上成功方顷刻。",
            "纵有明珠千丈长，安能保得头常黑。"
        ],
        "notes": "",
        "id": "da638b0718d0b9c21756a10629666142"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "春日同梁十四宴李公昭朝霞阁侍儿舞梁州曲彻客有以润罗为赠公昭命玉杯满酌酬之又以金钟邀儿相属既釂出乌丝栏索诗",
        "preface": "",
        "paragraphs": [
            "都城春风吹落花，都城九陌无尘沙。",
            "貂裘公子醼何处，阑干百尺陵朝霞。",
            "凤筝新调玉指软，黄金捍拨当胸遮。",
            "紫檀屡碎翻成拍，红茸毯衬鸦头袜。",
            "回旋谁许彩云轻，欲断还催犹未彻。",
            "新鶑弄雏乳燕飞，一曲凉州春日迟。",
            "百疋缠头随玉杯，咿哑一哄争扶持。",
            "公子笑不已，下客懽正浓。",
            "更邀娅姹持金钟，一釂直欲沧溟空。",
            "从他海若在平地，明珠堕泪愁蛟龙。",
            "珊瑚突兀撑高峰，便疑巴姬御来风。",
            "月渐满，银河低。",
            "归路促，街鼓稀。",
            "何时再到红茸地，更倩游丝惹住衣。"
        ],
        "notes": "",
        "id": "99abbf40dde162c89c9eae97be6ebe2c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "卢泉之水次韵晁尧民赠张隠人",
        "preface": "",
        "paragraphs": [
            "卢泉之水名河长，裂脐不到空莽苍。",
            "读君诗句心已凉，便觉满耳清浪浪。",
            "彼方逐臭如窃香，肝膈素饱神鹰扬。",
            "有客饭水衣朝阳，睥睨不语中何伤。",
            "过从德君想更乐，直欲造化穷微茫。",
            "何当相从老此水，桀跖夷齐均是死。"
        ],
        "notes": "",
        "id": "32db605364a145b3412a19e22cb0f23c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "饮散留别希仲自江州倅罢归壁间挂庐山图约为象戏终席不果又约明日而才彻余遂行",
        "preface": "",
        "paragraphs": [
            "密雨着地三四尺，斑驳云开日已西。",
            "坐来指点经行处，问我何年别虎溪。",
            "十分酒到一举尽，笑我强饮如登梯。",
            "灯火荧荧夜未艾，回首但觉娥眉低。",
            "今朝未食先破赵，明日凭熊欲下齐。",
            "门外马嘶独未起，据鞍才许趋鸡啼。"
        ],
        "notes": "",
        "id": "81653c4261204b3b0c1978f33d480f5b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和张文潜喜东坡过岭",
        "preface": "",
        "paragraphs": [
            "纷纷扰扰何为哉，一身之余皆傥来。",
            "当前荆棘谁所树，到了醯酸蚋方聚。",
            "公归斯文乃有主，公去妖淫几人误。",
            "狐狸罢嘷蛟龙众，户外何嫌常满屦。"
        ],
        "notes": "",
        "id": "81a1dee6a0605f3913250cf2ca94ecc6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "合流遇潘子真出斯文相示因置酒",
        "preface": "",
        "paragraphs": [
            "山谷老子久不见，豫章诗人何许来。",
            "章江未觉清彻骨，西山一带寒烟开。",
            "文章明镜现诸相，句律蛰户惊春雷。",
            "红炉劝坐且一醉，为我更赋扬州梅。"
        ],
        "notes": "",
        "id": "727e3c6dfc6a283f4688af3ce35e308f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "撚须寄傅子渊",
        "preface": "",
        "paragraphs": [
            "一日几回撚白须，我本于世非葭莩。",
            "奈何寸沫长自濡，起倒不供须人扶。",
            "眼前扰扰嘈笙竽，况于得失随有无。",
            "鼠壤狼籍多弃余，史云空悲釜生鱼。",
            "抓搔世垢清肌肤，愈下愈拙真挈壶。",
            "爱极并爱屋上乌，古诗有之今辄如。",
            "不愿百尺腾龟趺，不愿去为在泾凫。",
            "只愿卒岁眼长淤，百无所见常踟蹰。",
            "出门擿埴寻君居，万里付于千里驹。"
        ],
        "notes": "",
        "id": "f04d2465bcb8a1fb60efa822dd9d2dfc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送保定钱弼违且约相见后行",
        "preface": "",
        "paragraphs": [
            "平生不愿与物迕，所向未始值坑谷。",
            "浊斯濯足清濯缨，世间此理固纤曲。",
            "朱颜见君一笑可，两眼照人光煜煜。",
            "深沉不可犯毫发，迟暮已许同松竹。",
            "去年相逢俨如昨，叹我何殊侵晓烛。",
            "衰残壮盛等复虚，且可清樽对殽蔌。",
            "军兴百邑不可遏，与期纵横犹沸粥。",
            "念君去替无几日，颇复驱驰随检束。",
            "君方抚掌笑我迂，物理循环同一局。",
            "有来则受去莫追，忍看纷纷自鱼肉。",
            "我愧君言但首肯，明朝君去追奔轴。",
            "临行春色已无有，勉强歌呼趋红绿。",
            "思君不见一长吁，忽得书来亲愈笃。",
            "约我归来叙离别，满纸抑扬疑谕蜀。",
            "岂知重门锁白首，迹虽伏枥心麋鹿。",
            "寄声少作旬浃计，莫便云间参去鹄。",
            "乖离会合杳难量，君能规规如世俗。"
        ],
        "notes": "",
        "id": "cb6c2c6636b9b84750a38148e76a03f8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "得琏老庄僧书所报周悉且速东归既愧其勤因述书语为谢仍约官满就见",
        "preface": "",
        "paragraphs": [
            "故人书报新种畦，东臯豆麦稻水西。",
            "更添庄屋成两脱，筑出涌路排沙泥。",
            "柳插千本竹万个，鸡豚母子群相携。",
            "又倚前冈辟场圃，更下南泊来凫鹥。",
            "两年课役已似此，数岁渐可如山溪。",
            "吾师报地适我与，胸中莹彻真琉璃。",
            "一钱不敢力为尽，只得一饭仍鸡栖。",
            "我慙汩没落陷穽，眼前差路知几蹊。",
            "缅怀吾邦归未得，书来未读先酸凄。",
            "本无去来强絷缚，亦非颠倒随倾挤。",
            "万众过眼即他物，列鼎既饱均朝虀。",
            "明年定作一村老，非施委曲谁刀圭。"
        ],
        "notes": "",
        "id": "ed65fda4de11228ef319572f007ef1c2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "内侍刘有方畜名画乃内虢国夫人夜游图最为绝笔东坡馆北客都亭驲有方敢跋其后既作诗以相示时欲和而偶未暇今阅集得诗遂次其韵以申前志",
        "preface": "",
        "paragraphs": [
            "天街雨过花满窗，万人壁立惊游龙。",
            "飘飘衣袂欲仙去，宝鞭遥指蓬莱宫。",
            "真人睡起春才柳，谁眷琵琶最先手。",
            "合懽堂里谢使人，暗香犹带天阶尘。",
            "宛然相对若可语，笔墨顿失当时痕。",
            "开眼成今合眼古，回头自有来时路。",
            "长风破浪真快哉，快处须防倒骑虎。"
        ],
        "notes": "",
        "id": "6a00e1df03fc487100779c88c593d50f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其一",
        "preface": "",
        "paragraphs": [
            "老来不惯离家久，独卧一庵今八夜。",
            "抵搔十爪垢已满，降伏千魔心未下。",
            "荧荧病眼日更昏，皎皎孤怀谁与泻。",
            "恨无鸾帐与谁俱，独有筇枝伴身亚。",
            "华严性海偶深味，兜率陀天聊复借。",
            "平生好书陋颜柳，近日作诗几沈谢。",
            "百年旅梦行将觉，万里家园犹未舍。",
            "妄缘傥或未尝胆，佳境安得如食蔗。",
            "从来少味燕偏知，早已忘机鼠休怕。",
            "行当遂作重屏图，阘茸凡材任讥骂。"
        ],
        "notes": "",
        "id": "f81f3340dbf3fb966a0784a293a76904"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其二",
        "preface": "",
        "paragraphs": [
            "良宵明月为谁好，记得初来正合夜。",
            "城头火客喏不断，花上鹊栖惊欲下。",
            "更深未觉单衣怯，风细只疑清露泻。",
            "漂流南北心已老，绵历间关身自亚。",
            "伤心黄卷不相契，过眼青春难更借。",
            "那知交臂辄深扃，骤学问囚谁与谢。",
            "家书杳邈隔重岭，客饭酸咸真传舍。",
            "慇懃儿女置只鲤，璀璨盘蔬胜木蔗。",
            "定知何日遂能归，却忆今朝真可怕。",
            "解衣就枕已多三，喘咄多言翻自骂。"
        ],
        "notes": "",
        "id": "bf5200204feb17d544b33b4e2e31ff26"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "初夜有雨意欲晓风大作",
        "preface": "",
        "paragraphs": [
            "昨夜雪深疑有雨，五更还作扫云风。",
            "我于此地虽无责，伤时失事心则同。",
            "起来怅望一吁歔，又觉烈日侵阶红。",
            "隔墙鼓吹去何许，入户哀怨号无踪。",
            "寻花恋蘂尔自乐，啼夫哭子情无穷。",
            "平生感慨垂老别，异时独与新丰翁。",
            "迩来眼力不解事，仿佛推堕此境中。",
            "天公岂肯违一物，尔且莫叹杼柚空。",
            "无心致祷祷必应，会见一雨半年丰。"
        ],
        "notes": "",
        "id": "3952cac5ac317221fae9ab3d806cf025"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送慕容若禔公干环庆邠宁",
        "preface": "",
        "paragraphs": [
            "四月边城气如煮，问龙乞水将致雨。",
            "起我独有泛莲人，相与授诚香一缕。",
            "腹枵不拟谢僧疏，愁对焦枯无告语。",
            "君时捧檄不我舍，意欲同分神所怒。",
            "此诚未契我辄罢，想望绝疑隔烟雾。",
            "一朝报我檄难留，明日清晨离此去。",
            "我慙君住本为我，君行我乃不得祖。",
            "固知身世不相期，戚戚安能效儿女。",
            "君还我亦脱缰锁，闻道荆醅如泼乳。",
            "使君况是我辈人，便约临高目东注。",
            "经由第一莫迟回，尤物须知原有主。"
        ],
        "notes": "",
        "id": "d6a41d00bdaba06d881957047b4229ee"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再次韵并寄宁州孙子发",
        "preface": "",
        "paragraphs": [
            "顾我从来奈烹煮，况复颠风并怪雨。",
            "出门未必趁鸿鹄，闭门何曾下縿缕。",
            "比来重作坐禅僧，日与虚空相晤语。",
            "初非小智肯自私，终谓大国不可怒。",
            "倦途倾盖得吾人，独喜山行逢豹雾。",
            "仅愧依融累岁留，犹胜投闳经宿去。",
            "东州胜事久欲讲，老滕元将效怀祖。",
            "岂知敏手骤输君，使君方咏罗敷女。",
            "愿侍一笑作先容，试觉醍醐分酪乳。",
            "宁州别乘吾所畏，屹然万弩不得注。",
            "寄声到眼不须论，毕竟生涯谁能主。"
        ],
        "notes": "",
        "id": "1bdc13a97341fc89512d73c34b91b041"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "喜雨用前韵",
        "preface": "",
        "paragraphs": [
            "凋瘵尪残不胜煮，欲救镬汤须是雨。",
            "天公爱人甚赤子，忍将性命轻毛缕。",
            "使君屹起石门城，归路壶浆喧笑语。",
            "定知此雨必随来，何用与龙争喜怒。",
            "初疑点点洒醍醐，渐次蒙蒙萦瑞雾。",
            "一滴入地须一尺，万室焦枯如洗去。",
            "我慙无力助精虔，独致微诚祈佛祖。",
            "深扃不得陪贺燕，坐跋歌姝参舞女。",
            "近传一斛出六斗，盏面浮蛆泛牛乳。",
            "烦君说与猿臂翁，留得滂沱猛如注。",
            "醉中寄我庆丰谣，想见今朝宾与主。"
        ],
        "notes": "",
        "id": "26595c6504128c2e062b628854343111"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢慕容若禔惠橘皮汤用前韵",
        "preface": "",
        "paragraphs": [
            "有幻色身同一煮，谁振杨枝洒甘雨。",
            "一息不御百虐随，邪正交差穷脉缕。",
            "昔人有术我得早，自约初到必与语。",
            "日来静坐不能遣，痞嗌忽作河豚怒。",
            "腹肠迤逦吼雷霆，呕哑缤纷杂珠雾。",
            "吾僚恩勤漫驰告，果为新留陈辄去。",
            "君臣辨正参苦良，物物经营本农祖。",
            "一杯狼籍走三彭，再啜逡巡失魔女。",
            "恍疑身在清凉国，无异金堂逢石乳。",
            "便当窜入经验法，何用忉忉增补注。",
            "多慙世语必见临，不会作客劳烦主。"
        ],
        "notes": "",
        "id": "9f8d72028b68304ff312137c13f770f9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "谢傅子渊惠虀醋",
        "preface": "",
        "paragraphs": [
            "一罂潋滟香馥郁，刻意传来敌珠玉。",
            "画屏当袢世俗珍，独喜小甲随宜粟。",
            "老翁病起疏匕箸，顿觉加餐不劳祝。",
            "喜舆颇讶并日食，庖有力疲忧断续。",
            "舌根有相未须遮，定应双笋没春芽。",
            "只愁此法不能录，归去寻思空自嗟。",
            "天酥辟易醍醐酽，且从乐处为生涯。",
            "他人若问真消息，请向原州觅傅家。"
        ],
        "notes": "",
        "id": "30b16e470777ebe65dfb0fbbba2959a9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "筑城词效张籍体",
        "preface": "",
        "paragraphs": [
            "齐眉去，朝天回。",
            "一声号，千声催。",
            "土匀才布一抟许，试锥只恐锥锋摧。",
            "万仞连云绝川路，胡骑回还不敢觑。",
            "但云本是汉家地，如此携家渡河去。",
            "渡河去，莫回头。",
            "汉家人人要首级，渭州门外签尔喉。"
        ],
        "notes": "",
        "id": "3961841311eeb4d688fa8d4f64181164"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄耀州毕九",
        "preface": "",
        "paragraphs": [
            "造物于我终何功，寓形宇宙一粟同。",
            "由粟而形则可物，自形而我如飘风。",
            "我初与子未束发，长我一岁今皆翁。",
            "间关世故忧愁集，悔不相向但盲聋。",
            "迩来梦寐亦惊噩，无异船鼓挝冬冬。",
            "逢场作戏固聊尔，随缘应责畴能充。",
            "边城氛埃蔽天赤，春物岂暇寻青红。",
            "颇知别乘甚相得，共玩双翠临雕笼。",
            "酒阑起舞屡脱帽，笑指落月如悬铜。",
            "何当容我作鼎足，未易归马催匆匆。"
        ],
        "notes": "",
        "id": "86eb7042030b8c1695dee57ccf75ae31"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "壁间所挂山水图",
        "preface": "",
        "paragraphs": [
            "老骥无能空在闲，苜蓿既饱思行山。",
            "谁知尺幅分向背，恍如百里随跻攀。",
            "云烟蒙蒙心共远，草树阴阴日将晚。",
            "一声幽鸟隔前溪，万古回春来叠𪩘。",
            "凉风仿佛飞清霜，奉身九折忍王阳。",
            "嗟我胡为不自爱，逐物颠倒轻余光。",
            "爪䍠活计知何日，相对无言搔短发。",
            "芒鞋竹杖清自在，皎皎吾心真匪石。"
        ],
        "notes": "",
        "id": "910c18fe02f2403d8ca5d45ed9d70126"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送郎祖仁罢九江税省亲仙源",
        "preface": "",
        "paragraphs": [
            "石磴萦纡行一发，下见沧溟涌初月。",
            "不应佳气无所归，十载声名蔼吴越。",
            "香炉峰下新解官，疋马又过桑麻间。",
            "知有秦人篆字否，不妨高处小尘寰。"
        ],
        "notes": "",
        "id": "42a0abc8f825bffc8bec6834adc8ec85"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "四时词拟徐陵用今体次东坡旧韵 春",
        "preface": "",
        "paragraphs": [
            "红绿枝头自开落，薄日低云天一幕。",
            "可堪困绪尚眠蚕，未拟欢心随破萼。",
            "宝环半脱畏侵肌，百刻萦香竟属谁。",
            "旋制称衣宫样窄，慵看架上去年衣。"
        ],
        "notes": "",
        "id": "31739a2470302de14b0139246f2aab8a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "四时词拟徐陵用今体次东坡旧韵 夏",
        "preface": "",
        "paragraphs": [
            "蜀葵易过红榴永，鳞鳞莹角波纹冷。",
            "水光汗透玉枕凉，扇影风摇深院静。",
            "无言一向几回颦，品尽么弦竟不匀。",
            "空被梁间偷眼燕，黄蜂元是窃香人。"
        ],
        "notes": "",
        "id": "f45c899b1abf491afabb4b0f794a4920"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "四时词拟徐陵用今体次东坡旧韵 秋",
        "preface": "",
        "paragraphs": [
            "画图展尽潇湘绿，窈窕新词写啼竹。",
            "薄衾笑拂又经年，已报莎鸡入重屋。",
            "渐施帘幙作深扃，时看明河步广庭。",
            "旋索罗衣防露下，隔墙闻叫侍儿声。"
        ],
        "notes": "",
        "id": "27ceadb12f39fd1157fee6779f2b309b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "四时词拟徐陵用今体次东坡旧韵 冬",
        "preface": "",
        "paragraphs": [
            "休愿车轮生四角，莫向金樽嫌酒薄。",
            "门外风号雁阵低，拥衾同看残灯落。",
            "辘轳敲冻惊栖鸦，睡红笑引燕脂霞。",
            "未拟雕笼问鹦鹉，先投宿酒敌霜花。"
        ],
        "notes": "",
        "id": "ebc8c671e2ce5abfa902b53592ffc9ef"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵东城所画郭功甫家壁竹木怪石诗",
        "preface": "",
        "paragraphs": [
            "大枝凭陵力争出，小干萦纡穿瘦石。",
            "一杯未釂笔已濡，此理分明来面壁。",
            "我尝傍观不见画，只见佛祖遭呵骂。",
            "人知见画不见人，纷纷岂是知公者。",
            "汗流几案惨无光，忽然到眼如锋铓。",
            "急将两耳掩双手，河海振动电电吼。"
        ],
        "notes": "",
        "id": "6976ffe57af6032f2c1eb0460ffad33e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "答吴子友见寄昔与子友同书局以此韵往来人各十二篇今子友仍用元韵遂复次之各十三篇矣",
        "preface": "",
        "paragraphs": [
            "忆昔榱题杂梁栋，怀璧握珠容抱瓮。",
            "大宛天马本不羁，𢬍耳辕驹援就控。",
            "捞虾摸蟹力易尽，搏虎擒蛟杀方痛。",
            "君时正射晁董策，直把黄金变铅汞。",
            "顾我衰迟特相子，许我过比仪韶凤。",
            "回头已数六端午，几向梦中自占梦。",
            "迩来欲述陷肤语，岂谓书词情愈重。",
            "琅琅楚虞奏未缺，杳杳燕鸿目频送。",
            "壮君已赴宣室召，老来未弃蟭螟动。",
            "诗成新月半侵帘，更听楼头角初弄。"
        ],
        "notes": "",
        "id": "6c33dd68f6030727468626d477edbe96"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "答成都侍其纯父用其韵",
        "preface": "",
        "paragraphs": [
            "鹿头关下花深处，竹马曾寻彩衣路。",
            "虽知梨栗是生涯，人道风烟如鄠杜。",
            "四十年来若断桥，问津无计冷潇潇。",
            "一闻此语心先醉，似向江边笋自烧。",
            "羡君材器森诸有，宝带垂腰今一叟。",
            "未说常开坛上旗，且须再遣云中守。",
            "从来别驾不谋身，欲作蛾眉会里人。",
            "本是文殊亲接引，定应见处必逢君。"
        ],
        "notes": "",
        "id": "2cb91d5c3b67fc52317f7cba627317fc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "苏子瞻因胶西赵明叔赋薄薄酒杜孝锡晁尧民黄鲁直从而有作孝锡复以属予意则同也聊以广之  其一",
        "preface": "",
        "paragraphs": [
            "薄薄酒，胜茶汤。",
            "刳麝脐，为有香。",
            "断尾山鸡避文章，直木先伐甘井竭，谁将列鼎移黄粱。",
            "扬雄草玄反嘲白，曲糵宁非井丹食。",
            "却念牛衣儿女心，王郎漫致回天力。",
            "五湖归去弄烟月，伏剑成名空玉雪。",
            "饮薄酒，醉后纷纷亦何有。"
        ],
        "notes": "",
        "id": "a1b0b3f986f32af65eea64cbd41b1a98"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "苏子瞻因胶西赵明叔赋薄薄酒杜孝锡晁尧民黄鲁直从而有作孝锡复以属予意则同也聊以广之  其二",
        "preface": "",
        "paragraphs": [
            "莫厌薄酒薄，莫恶丑妇丑。",
            "君不见王寻百万驱虎豹，千兵扫荡同拉朽。",
            "又不见高堂笙歌午夜饮，明日哭声喧正寝。",
            "莫厌薄酒薄，到头一醉亦足乐。",
            "莫恶丑妇丑，携子弄孙同白首。",
            "高飞远走固亦乐，莫救眼前忘时后。"
        ],
        "notes": "",
        "id": "49fd8cc40dc0e0a4754fc718ced94867"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "过雨饮临颍何希仲家蒙督诗即席为赠",
        "preface": "",
        "paragraphs": [
            "君不见张子房，素书未授抵游侠。",
            "又不见萧望之，不能碌碌反抱关。",
            "汉业已成赤松去，杀吾贤傅终感叹。",
            "乘时致用固不免，要须缯缴无由攀。",
            "八十钓渭滨，挥旄仗钺兴艰难。",
            "臂鹰上蔡市，复得不可空多言。",
            "周倾秦得汉亦起，虎噬鲸吞羝触藩。",
            "一兴一废竟谁有，要之有数归元元。",
            "元元亦何为，与君论子细。",
            "须将剧孟作敌国，未信叶公真勇士。",
            "窃借声名人自叹，白公枭首方为是。",
            "干旋坤转只等闲，收放仅在毫端耳。",
            "何郎目如电，奋髯儿童惊。",
            "眼光在酒里，一饮黄河倾。",
            "不作幺麽贵公子，横行欲得十万兵。",
            "吾语何郎少卑之，犀有角兮麝有脐。",
            "果知有累不早计，抑扬毕竟何所之。",
            "满酌劝君饮，吾语无文章。",
            "鞭笞六龙驾扶桑，上朝元君陪紫皇。",
            "霞衣玉简须如霜，俯仰八极何茫茫。",
            "方时与君俱此举，如何烦君𫏐起舞。",
            "舞彻听我歌，我歌端为我辈作。",
            "蠢蠢万类随江河，肯同儿女战蜗角，酒酣雨泪挥滂沱。"
        ],
        "notes": "",
        "id": "201272c18bb0712f199d7857a561e119"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "正旦日大雪过秀州城外闻乐神踏歌打鼓",
        "preface": "",
        "paragraphs": [
            "岁除夜雪一寸许，便觉新年喜气多。",
            "大观元年第一日，一番胜事信可歌。",
            "歌不已，鼓声起，漫垄连村如市里。",
            "更愿雪深一尺余，收了去年三尺水。"
        ],
        "notes": "",
        "id": "546206902a7f89896e9fc43f18b937dc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "问傅子渊求冷淘醋",
        "preface": "",
        "paragraphs": [
            "君不见东林木鱼催万指，巾钵纷纷似流水。",
            "银丝百遍连夜具，大解行虀如酒醴。",
            "又不见亲贤宅中午睡足，花簇春羔衒红绿。",
            "一窝随首发犹粗，妖冶均调笑相续。",
            "他日何人参智海，研乳磨姜捣椒薤。",
            "便觉庐山落眼中，谁为穷边辄相会。",
            "往还断绝惟缄默，𫏐远荤膻味薝卜。",
            "亲贤胜事不可寻，且向个中求一则。"
        ],
        "notes": "",
        "id": "e3ca5dc4c22861e118cc8a13968e2090"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "贺李方叔得眉山玉堂赐马公自书券",
        "preface": "",
        "paragraphs": [
            "帝闲万马皆天宠，一一尽是真龙种。",
            "欲知志气吞万里，骏意向人耳双竦。",
            "翰林下直出玉堂，狨鞍宝辔声琅琅。",
            "传呼一声惊里闬，新向庭中赐骕骦。",
            "明年乞得东南守，画舸西河卧载酒。",
            "免令此马老江山，故用赠君良独厚。",
            "怜君从来家苦贫，坐冷儒士喜意新。",
            "自书券字甚雄伟，作书远报江河人。",
            "翰林好士裴丞相，知君亦负玉堂望。",
            "愿君宝此。"
        ],
        "notes": "",
        "id": "d9ac814baa58843c25dd1ab12c164a5f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "雨中自瓜步谒宝觉遂约游黄社宝觉遽有仪真之行雨后独往夜分方到泥滑路巇乘步相半",
        "preface": "",
        "paragraphs": [
            "梦寝东南游，金山居第一。",
            "泊船瓜州口，风雨系黑日。",
            "冒雨访老胡，翛然出萝荜。",
            "壁间十弟子，云是王维笔。",
            "生者今何在，别有一丈室。",
            "相期同过之，佳思久披拂。",
            "差池成独往，敢惮泥没膝。",
            "投鞭望横参，露重衣如湿。",
            "方诸湛漏魄，指顾尽纤息。",
            "目眩神为清，壶冰荡肝膈。",
            "亹亹相问劳，软语皆中律。",
            "颇怪不预知，有似惊暴客。",
            "杈牙荐炉红，柔脆修林茁。",
            "老泪感陆生，明盘皎霜橘。",
            "木鱼动晓堂，永味固南毕。",
            "百年惊枯槁，平日胶在漆。",
            "幅巾行此时，岁暮悲蟋蟀。"
        ],
        "notes": "",
        "id": "9cca3bfdf235d2f1d1328a722093ea20"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "金山寄怀秦太虚用建除体",
        "preface": "",
        "paragraphs": [
            "建古求亡子，寓意一何疏。",
            "除道声出师，老将定胡卢。",
            "满座语更发，谁是囊中珠。",
            "平生不少贷，鲜不相谓迂。",
            "定分固有来，跛鳖参乘驹。",
            "执别才几日，眷眷瞻云衢。",
            "破碎物役尔，此理君何如。",
            "危步上杰观，畴昔相携扶。",
            "成兹尘外趋，感慨反不舒。",
            "收我漏尽景，课君种树书。",
            "开山一百里，玉粒随香葅。",
            "闭口不复语，早晚同归与。"
        ],
        "notes": "",
        "id": "500e7758909d7d34f646af6ea83bb31b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "毗陵西城楼感怀",
        "preface": "",
        "paragraphs": [
            "平臯已春风，昨夜犹繁霜。",
            "倦客惊节物，游子思故乡。",
            "楼高白日促，远目空悲凉。",
            "愿言平生欢，各在天一方。",
            "溯游不可从，山川阻且长。",
            "安得一樽酒，咿哑共深堂。",
            "孤怀昔萧屑，壮志犹激昂。",
            "无阶际玄护，尚期梦池塘。",
            "饥鹰在千里，怒鬣存三湘。",
            "寒鸦似相求，依依度斜阳。"
        ],
        "notes": "",
        "id": "d47bef26505d9600a518d4ac30bd9cce"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "秦太虚寄书云想君在毗陵广坐中白眼望青天也因录此语为寄兼简诸君",
        "preface": "",
        "paragraphs": [
            "白眼望青天，我乃厌多酒。",
            "秦郎才语新，高低秀蜀柳。",
            "春风昨夜来，传书自江口。",
            "固为愁水光，物物慙我丑。",
            "归程无日多，僧窗不惊帚。",
            "投怀二三子，自许口不朽。",
            "笑言忌有累，醆斚来所有。",
            "莫问夜如何，为君专一斗。"
        ],
        "notes": "",
        "id": "d9c5ea9d3ce235352f1b81e9bd57ffe3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "维扬会张曼老陈莹中分韵得柳字",
        "preface": "",
        "paragraphs": [
            "我生固有地，物物皆可口。",
            "身行半天下，荐饥无不有。",
            "读书恨未博，每索多掣肘。",
            "一逢可意人，似对灵和柳。",
            "老来益落寞，永日类中酒。",
            "北舟得二妙，洗尽平生垢。",
            "参军欲陵春，记室寒挂斗。",
            "雍容送落日，百衲为抖擞。",
            "崎岖等外惊，瞥眼自妍丑。",
            "真乐极胡越，谁可论不朽。",
            "昔人固欣慕，仅欲操箕帚。",
            "堂皇几千仞，未易窥户牖。",
            "逡巡即千里，转盼百年久。",
            "一笑且低回，朱颜今皓首。"
        ],
        "notes": "",
        "id": "208cfead82d66ae974a1e442fa00e04f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵鲁直留别",
        "preface": "",
        "paragraphs": [
            "南北二十年，短褐足尘垢。",
            "九仞未及泉，竭心恚地厚。",
            "积翳开前山，月在山之颜。",
            "目断两黄鹄，梦寐长跻攀。",
            "我饭苦多噎，见君遽出气。",
            "定有囊中药，痿人果知起。",
            "枯槁洗朝露，咀嚼玉壶冰。",
            "蔓草岂自得，香发须高陵。",
            "齚舌真有味，辨口空齿落。",
            "顿悟孺子歌，会当濯其浊。",
            "允蹈固未见，能言人亦难。",
            "得微可齐语，引置庄岳间。",
            "大路平如掌，仁者贵安宅。",
            "直弦为君弹，万里等寻尺。",
            "何年纪渻子，相向犹木鸡。",
            "肝肺已自镂，土苴非所知。"
        ],
        "notes": "",
        "id": "e285c8f5facad7b4e7a09b9d1ad7dc71"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "鲜于子骏用鲁直见寄韵因以为谢",
        "preface": "",
        "paragraphs": [
            "云间彼上人，处污能见垢。",
            "咄咄向风雅，入国知温厚。",
            "别来仰高山，霜风刮衰颜。",
            "新诗解人颐，调古不可攀。",
            "练练瑚琏姿，森森栋梁气。",
            "愿学固有归，黯然由此起。",
            "世味淡于蜡，孤怀冷如冰。",
            "十年问归路，歌舞怀西陵。",
            "岁晏感飘蓬，老去委瓠落。",
            "岂无杖头钱，斗酒不问浊。",
            "尚平累愈重，欲去亦良难。",
            "安得厕木雁，才与不才间。",
            "遇君本有地，怅我将焉宅。",
            "引领溯家山，一望几千尺。",
            "何须惊堕叶，会当鉴攘鸡。",
            "风来北窗下，此况谁为知。"
        ],
        "notes": "",
        "id": "be9f59e4670a4509de9ed9e73ad3ec58"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子瞻古风诗二首  其一",
        "preface": "",
        "paragraphs": [
            "无儿晚读书，得之两河场。",
            "何待少陵诗，闪闪已生光。",
            "深山秀兰芽，无人方自香。",
            "未央锁千门，可知曼修廊。",
            "俯仰要自得，牺樽浪青黄。",
            "恶木热亦荫，盗泉渴须尝。",
            "果能夺固有，利害置两傍。",
            "匪我亦匪人，用托宁见伤。"
        ],
        "notes": "",
        "id": "0d7f2991ef094384b5ce662b65639928"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子瞻古风诗二首  其二",
        "preface": "",
        "paragraphs": [
            "红炉一勺水，涌沸如雷声。",
            "德君戒终南，为君歌采苓。",
            "水尽焰仍烈，崎岖阅修龄。",
            "由来外一重，畴非君死生。",
            "风物托兹世，异种聊并蒂。",
            "荣谢等春秋，何劳骛多计。",
            "眷眷后世雄，惟君有以似。"
        ],
        "notes": "",
        "id": "a570c2a79665bb084890a6ed96b0060e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其一",
        "preface": "",
        "paragraphs": [
            "曾为惠山客，心已寄苍茫。",
            "知今几何时，常在山间堂。",
            "淹留情莫蛰，怅望身疑翔。",
            "联翩得秀句，古殿逢灯光。",
            "耳冷彻孤韵，神幽拂清香。",
            "买舟行有期，此兴安能忘。"
        ],
        "notes": "",
        "id": "14fcecd6f16b35d567236522b33c4e6e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其二",
        "preface": "",
        "paragraphs": [
            "三子骨已朽，来者非一人。",
            "箫声起孤凤，抑按皆清新。",
            "松阴贮老月，藓晕涵苍磷。",
            "崎岖固有属，千载无纤尘。",
            "物物吾已矣，今昔是可均。",
            "何当事一廛，顾水终为邻。"
        ],
        "notes": "",
        "id": "b06ff6dda27b177b0250e602684e4b86"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "子瞻参寥太虚同游惠山用王武陵窦郡朱宿三诗韵各有所赋参寥录以相示余将游焉用次其韵  其三",
        "preface": "",
        "paragraphs": [
            "膏肓有前人，老意系丛樾。",
            "差池纷鬓霜，味蜡火已绝。",
            "一啜风潄液，幽思起复灭。",
            "讵惭数及七，缅予在明月。",
            "疏更蹇修途，景耿重激发。",
            "泠然傥可御，千古同一辙。"
        ],
        "notes": "",
        "id": "c264e2e955d0a3d21c21336ea9639780"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再登斗野亭路旧韵寄太虚",
        "preface": "",
        "paragraphs": [
            "北舟揽黄氏，楚楚不自平。",
            "故步聊低回，新月微风清。",
            "蛙声语莫下，泡涌浮修甍。",
            "何在超世游，翳路情难倾。",
            "西堂梦不到，春草还复生。",
            "长年浸枯枿，有时怀层城。",
            "适从吴儿炊，又作淮人烹。",
            "皇皇徧诸侯，吾人愧安行。",
            "独抱照乘姿，花枝似相明。",
            "拂衣归待旦，南州逢顾荣。"
        ],
        "notes": "",
        "id": "9307a6deb2489da6e96d34947aa86ba2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "秦太虚出鲁直所寄诗因次其韵",
        "preface": "",
        "paragraphs": [
            "别子又春杪，幽怀谁与讙。",
            "返复事远途，缭绕如理绵。",
            "家山虽入眼，尚疑隔晨烟。",
            "破闷得子诗，鸣鸡还到船。",
            "追随日苦短，容易悲长年。",
            "犹能共一辙，植足临天旋。",
            "下泽政有味，万户自我捐。",
            "唯有不舍心，常如俯奔川。"
        ],
        "notes": "",
        "id": "269435f6820e5a7650f7a4b7361c705f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵家室送别",
        "preface": "",
        "paragraphs": [
            "几年保新阡，托身斗一方。",
            "问语得野人，禾黍共登场。",
            "迁疏傥可老，持须时抑扬。",
            "顾非马上才，犹怀袖中刚。",
            "西风荡微气，仰视明星光。",
            "叩齿咏真主，白眉谁最良。",
            "师门守边钥，表表南方强。",
            "逋诛百年寇，敢谓莫我当。",
            "牝鸡久司晨，群吠移当阳。",
            "荤膻固难律，谁可无宫商。",
            "堂堂发天机，右钺左仗黄。",
            "一旦念风云，果知筹策长。",
            "洗涤尽余滓，万翼争回翔。",
            "能无出囊颖，及顾箕子傍。",
            "平生惯草衣，岂堪事戎行。",
            "强歌出塞曲，夭矫参龙章。",
            "蝇因逸骥速，马为奏瑟昂。",
            "尚期骛鼓操，奋力起病床。",
            "贺兰夺故穴，安西还旧疆。",
            "归上千万寿，重赓庶事康。"
        ],
        "notes": "",
        "id": "bcb92e0882ac89cd7eb14ce8eea02697"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和参寥过敝庐留宿因见寄之韵为谢",
        "preface": "",
        "paragraphs": [
            "及此仲春月，颇欲谢远步。",
            "世味久已疏，何惮鱼生釜。",
            "青阴合广除，似失北门路。",
            "端知鸡在埘，未媿豹隠雾。",
            "飘萧方外游，缱绻慰迟暮。",
            "共待青光来，软语坐良树。",
            "呼风破炎蒸，扣齿却忘虑。",
            "逡巡栖鸟惊，不记衣上露。",
            "临分期屡来，此乐复谁与。"
        ],
        "notes": "",
        "id": "6a6205c5b430f90564f409c16b4b62e4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送孙叔静",
        "preface": "",
        "paragraphs": [
            "浮云无定着，乍合还分离。",
            "廓开万里天，好是无云时。",
            "我怀苦萧屑，多感不自拾。",
            "奈何情所亲，容易成南飞。",
            "秦人虽受宝，睨柱谁瑕疵。",
            "空能九宾赏，终负连城归。",
            "此道固有命，如君应未迟。",
            "且从淮上游，霜浓蟹螯肥。",
            "载取一樽酒，里门相扶携。",
            "笑语欲难背，古人良可期。",
            "开编若对面，谑浪尤相宜。",
            "皎皎澄汉月，森森琼树枝。",
            "燕地重郭隗，吴儿轻陆机。",
            "晓来犹薄露，会见高风披。"
        ],
        "notes": "",
        "id": "1115ac71f11f45c7d7564d54ca1de012"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵黄鲁直晁尧民游马颊归",
        "preface": "",
        "paragraphs": [
            "洋洋引天津，湍悍谁为写。",
            "谋臧神所劳，穹筑限修野。",
            "缅怀二三子，感物寓土苴。",
            "卯饮束貂裘，指顾来其下。",
            "霜风面欲黎，踉跄倚羸马。",
            "一笑等飞云，吾生竟何者。"
        ],
        "notes": "",
        "id": "c738ebcc72b0573d04c2c27f0825945d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵晁尧民黄鲁直苏子瞻同赋半粲字韵十往返而不倦者",
        "preface": "",
        "paragraphs": [
            "耿耿万里心，振衣常夜半。",
            "明星当户高，仰首每自叹。",
            "是身固虚空，殆将等闲玩。",
            "永怀一寸光，有之讵能散。",
            "南山富蕨薇，采采宁待伴。",
            "不媿郢中曲，谁报青玉案。",
            "千载北窗风，郑声何可乱。",
            "子职若崎岖，垢指宁与盥。",
            "我慙老更拙，欲和知良难。",
            "但能袭余尘，未易窥重关。",
            "路年与君俱，才此意少宽。",
            "奈何舍我去，鸿鹄随骞抟。",
            "岑楼起肤寸，万仞始一拳。",
            "知君未易量，愿君更加餐。",
            "亲发日益白，何以为亲懽。",
            "以义不以时，吾君正求贤。",
            "只欠明光宫，峨峨望君冠。"
        ],
        "notes": "",
        "id": "6d0a54b519fbf87aad023b774d0a279a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄范七平凉有一优者颇相似每见即与从容聊遣吾思之不能已也",
        "preface": "",
        "paragraphs": [
            "吾友范君谊，宛似丘迟诗。",
            "点缀花映草，草长鶑乱飞。",
            "咏诗知吾人，因人想其诗。",
            "不知胸中宽，西域方鞭笞。",
            "昔为守御策，坚壁不容锥。",
            "今作进讨计，万里入鼓鼙。",
            "相从惜日短，既别恨见迟。",
            "虽无老成人，仿佛颊頳儿。",
            "每见挽手语，问我将何为。",
            "我非浊子者，我友实似之。",
            "典刑不可见，况复堂上奇。",
            "边城气候晚，四月犹夹衣。",
            "青灯照冷坐，素目披重帷。",
            "孤怀苦萧屑，人事终难期。",
            "何当命典刑，一笑相淋漓。"
        ],
        "notes": "",
        "id": "aea91981365e12b9ecbd65d38d706bdd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "浴",
        "preface": "",
        "paragraphs": [
            "静坐已十日，聊复资一浴。",
            "我发不满梳，安得别置沐。",
            "浴暖连头浇，快哉如出谷。",
            "我生本离垢，妄念即桎梏。",
            "外物强扶持，何异雨中竹。",
            "亦不无雨愧，亦不有雨足。",
            "森森自然往，无荣亦无辱。",
            "振衣步空庭，又见黄粱熟。",
            "进退葵何从，晨羞讵宜缓。",
            "叩齿感苋史，虚心岂鱼贯。",
            "乃知抱关者，俯首固非懦。",
            "烈日下严霜，杯水沃炽炭。",
            "物理自回旋，何方即吾馆。",
            "年来老顿逼，四月未觉煖。",
            "勉力更无念，已矣见此粲。"
        ],
        "notes": "",
        "id": "c0aecf0029a7ce1da7e575aa3eb29bfc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "第六郭将求诗久未暇今以寄之",
        "preface": "",
        "paragraphs": [
            "乌延一挥手，岁月如奔流。",
            "谁知头半白，重见须双虬。",
            "面冷庞一铁，气雄吞九州。",
            "门庭外虽设，毫发终无留。",
            "此时可见者，如君实难求。",
            "人固不易亲，而我独见酬。",
            "半年话畴昔，论极非谬悠。",
            "但云置是事，可质为冥幽。",
            "功名本何为，入手如上钩。",
            "我每壮其言，心肯屡回头。",
            "别来已七月，怅望逾三秋。",
            "近闻复来此，只尺不相投。",
            "元戎奉天讨，知与造化谋。",
            "化城两驰突，直控咽与喉。",
            "乂斩万余级，少快姑𫏐休。",
            "此锐且就养，彼生岂容偷。",
            "君谓乃吾射，含笑缠臂鞲。",
            "今秋取天祁，明年入兴州。",
            "遂复都护府，再见万里游。",
            "汾阳异世勋，子政如缀旒。",
            "未或便相袭，且作仲升侯。"
        ],
        "notes": "",
        "id": "ea388ae860ab272b39bab75db9a0b1d3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送灵台尉徐舜举",
        "preface": "",
        "paragraphs": [
            "灵台右鹑首，南北两山间。",
            "我来春未几，红叶绕斑斑。",
            "与君早相求，携手问两山。",
            "折花饮清泉，共此一日闲。",
            "君才真健敏，诗句如芝兰。",
            "娟好秀且静，馥郁若可餐。"
        ],
        "notes": "",
        "id": "a1c7912cb77d1a011506987db098b8bf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赦到后雨遂大作",
        "preface": "",
        "paragraphs": [
            "昨夜闻有赦，今朝遂得雨。",
            "天泽随君恩，一洒遍寰宇。",
            "彼玩尚逋诛，吾土久未还。",
            "皇灵实神谋，剪复笑谈间。",
            "峥嵘若化城，扫荡如破竹。",
            "开田一百里，得土千万族。",
            "不雨三四月，垅亩犹烧畬畬。",
            "祷祈略无应，居哭行叹嗟。",
            "岂知有此待，城就师振旅。",
            "上不辍板筑，下不妨野处。",
            "秋种盖未晚，及此壮者归。",
            "懽呼各著业，卖刀买耕犁。",
            "山头夜叱牛，山下妇亦𣃁。",
            "老稚旦出耘，勤劳莫归宿。",
            "待我土尽垦，俟尔日有余。",
            "归来笑相向，共乐生无虞。",
            "又闻赦书中，逋欠皆除免。",
            "更放一年租，其细及移变。",
            "天公固爱我，吾君岂违天。",
            "乃知父子间，事事必关连。",
            "野人语可书，使我喜不寐。",
            "谁谓彼无知，况欲迷向背。",
            "我歌本民言，未愧中兴诗。",
            "闻者足以戒，可是辙趋时。"
        ],
        "notes": "",
        "id": "c4fc1e0099d35804c4b6d2d2103ff871"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "端午睡起和韵",
        "preface": "",
        "paragraphs": [
            "岂复记佳节，饱食睡亭午。",
            "虽不负此身，倦听亦良苦。",
            "念初入此门，只作十日数。",
            "那知如忍炎，倏尔到角黍。",
            "本非来质秦，盖异行怨楚。",
            "端为城旦拘，独与缧绁语。",
            "深坑偶未埋，大镬仅逃煮。",
            "净持诸愿力，妙地叩初祖。",
            "会当纵奔鹿，遂与搏猛虎。",
            "蹇余愧平生，何适非龃龉。"
        ],
        "notes": "",
        "id": "9f52f78ecc98d9b095d1a321a4b30827"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大雨",
        "preface": "",
        "paragraphs": [
            "向晚云骤合，雨点如车轮。",
            "入夜势转暴，对面语不闻。",
            "初疑坤轴裂，渐觉河海翻。",
            "倾注恣豪放，沟渎莫吐吞。",
            "平地忽五尺，呼叫均四邻。",
            "下堰上辄隙，东塞西遽奔。",
            "一身应百给，坐卧不得申。",
            "旦自秉锸刀，彳亍意已昏。",
            "念兹嗷嗷农，拱手过一春。",
            "入夏又将半，寸苗无宿根。",
            "祈祷备众伎，杳杳天九阍。",
            "饥殍漫狼藉，极目无烟村。",
            "及此滂沛泽，一洗疮痍痕。",
            "劳我敢有词，故喜气已温。",
            "置酒会宾客，耕辍翁语孙。",
            "尔年非可期，我责亦粗伸。",
            "欲赴固踊跃，感慨扃重门。"
        ],
        "notes": "",
        "id": "509a742772bc4b5007803a1427d0db1e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "数日不吟语，已觉舌本强。",
            "熟处自难忘，是乃真苦相。",
            "帘空睡起足，物我两俱丧。",
            "举头见南山，依旧秃相向。",
            "解衣遶屋行，未巾已踉跄。",
            "翻书试遮眼，一抹如白浪。",
            "目足身所先，二者辄相抗。",
            "生理从可知，何用更惆怅。",
            "独有梁上燕，怜我本痴惷。",
            "时时作好语，似欲致劝奖。",
            "见尔初衔泥，生子已颉颃。",
            "而我犹未归，兹事固难谅。",
            "安用苦烟尘，无劳独凄怆。",
            "俯仰即陈迹，未易烦度量。",
            "一樽试有求，传来如鹊盎。",
            "顿味毒酒酷，猛釂投晚饷。",
            "倦怀岂复有，舌烂腹斗涨。",
            "抱薪救烈火，自取将谁让。",
            "夜分方半生，劣过逃属纩。"
        ],
        "notes": "",
        "id": "26fedf7c4a2a4002ba503629ee1144cf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试郭底泉和韵",
        "preface": "",
        "paragraphs": [
            "午睡不觉久，起坐独扪腹。",
            "眊矂相苦魔，眩瞀遂为族。",
            "永怀建溪春，偶尔得藏畜。",
            "品第虽非貂，犹胜狗尾续。",
            "虚堂无纤尘，百转纷击筑。",
            "破碾顿愕眙，屑纷随轮蹙。",
            "被褐而怀璧，凡眼真亵凟。",
            "聊资定碗黑，岂待无托绿。",
            "久闻城西角，有泉湛寒玉。",
            "名因所居传，廉惠才可仆。",
            "殷勤持小罂，甘莹来一掬。",
            "蟹眼方转旋，色味相芬馥。",
            "迩来棘荆生，未易梨栗熟。",
            "一啜便超腾，庾愁空万斛。"
        ],
        "notes": "",
        "id": "d9182de34a371858d1387d3c11fb4652"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晚起和韵",
        "preface": "",
        "paragraphs": [
            "今日起差晚，持课几到午。",
            "饥饱虽难医，荤酒且入务。",
            "脱粟快一饭，白眼视寰宇。",
            "固知等浮沉，要在极纤缕。",
            "聒耳林鸠嘷，举头梁燕乳。",
            "我亦尽轮回，何必高下数。",
            "缅怀故山中，泉石潄深坞。",
            "万壑响松风，千岩澄月露。",
            "胡为不归去，乃与朱墨侣。",
            "只记入门时，未有还家路。",
            "我生讵应尔，炳炳莫我顾。",
            "彼心岂易同，吾首莫易俯。"
        ],
        "notes": "",
        "id": "ea46cda8d3a318133fc7a6782f2132a9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其一",
        "preface": "",
        "paragraphs": [
            "岁月忽云徂，人事只如此。",
            "胡不及此时，斗酒劳邻里。",
            "有田半荒芜，有屋亦倾圯。",
            "强颜宾客后，毕竟如何尔。"
        ],
        "notes": "",
        "id": "180db96148b27150b5ccb5ead50f5591"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其二",
        "preface": "",
        "paragraphs": [
            "渊明弃官归，议者见各别。",
            "去就须有名，岂独为卑亵。",
            "折腰分当尔，柴米岂无说。",
            "舍彼而处此，亦不苟自洁。"
        ],
        "notes": "",
        "id": "50452d8b69364c8ac349df478f94c763"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其三",
        "preface": "",
        "paragraphs": [
            "扶疏草木长，兹时岂无情。",
            "未论身得去，想像心已清。",
            "童山久不雨，汤热气鬰蒸。",
            "遣怀一开卷，便觉凉风生。"
        ],
        "notes": "",
        "id": "5a763714893a745d432f011b9cf710d7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其四",
        "preface": "",
        "paragraphs": [
            "操檄乌延府，已复十五年。",
            "年当三十余，事事随精坚。",
            "非惟会兴灵，兼欲还幽燕。",
            "谁知今白首，狱吏辄差肩。"
        ],
        "notes": "",
        "id": "0409ff4daa917f1a387e3fbe96dfa3fd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其五",
        "preface": "",
        "paragraphs": [
            "晚来风稍回，渐见布阴云。",
            "乘时得尺雨，吾农实难勤。",
            "不愿生边地，报施岂无因。",
            "我虽不在事，未能忘戚欣。"
        ],
        "notes": "",
        "id": "45aed03adb1874c734704be0d4497bf5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其六",
        "preface": "",
        "paragraphs": [
            "用舍系临时，金玉与蒿莱。",
            "尘埃混瓦砾，燔燎参樽罍。",
            "何云长兴公，陈迹独归来。",
            "一跌竟不起，念之有余哀。"
        ],
        "notes": "",
        "id": "d946dd2bb8b8cee9b15e54bb12c762b5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其七",
        "preface": "",
        "paragraphs": [
            "我闻瘴疠地，去者无生还。",
            "吾凡三十口，归来尽颓颜。",
            "死生非人能，得丧亦非天。",
            "张毅与单豹，要之皆偶然。"
        ],
        "notes": "",
        "id": "31ba17c8adf8b1a99149d4eeab04bdd6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其八",
        "preface": "",
        "paragraphs": [
            "朝从空儋出，莫逐頳颜归。",
            "既谢爨无烟，此外将何为。",
            "堂堂十六年，子孙反无依。",
            "莫作如是见，随遇聊差池。"
        ],
        "notes": "",
        "id": "6360e30f9cfb40aa6f2aa0bc8e6eee89"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其九",
        "preface": "",
        "paragraphs": [
            "吾亦爱吾庐，此亦未为得。",
            "死即瘗路傍，要是不免或。",
            "随流认得性，有念乃吾贼。",
            "是以方丈间，千偈终一默。"
        ],
        "notes": "",
        "id": "c6592f1666f459cf1fa606be9ca397c0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读渊明诗效其体十首  其一○",
        "preface": "",
        "paragraphs": [
            "吾友傅子渊，每见常熙熙。",
            "人固莫我高，我固不人低。",
            "问其何因尔，我盖不自知。",
            "孰为第一义，只此是菩提。"
        ],
        "notes": "",
        "id": "bbe4dc7bd73901627fe31bd44b74d1d2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "乌牙义禅师退居金陵与予有都城之旧能诗喜说修养年七十余貌类三四十许人以诗道旧因次韵报之",
        "preface": "",
        "paragraphs": [
            "幻化如空花，建立等修竹。",
            "四海不离身，一笑长满掬。",
            "相逢亦何有，展转犹所独。",
            "攀缘过九上，圆顿系一宿。",
            "岁月屈身臂，到此非问卜。",
            "心清闻妙香，老句俱三复。",
            "何当会实际，超然发吾覆。",
            "未尔且逡巡，更待梨早熟。"
        ],
        "notes": "",
        "id": "a6037371f545ea46a1a07b456343e5d8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "五云观",
        "preface": "",
        "paragraphs": [
            "五云会中天，众山如朝宗。",
            "相臣夙有约，标神期此宫。",
            "傍有洞天接，面直积金峰。",
            "常言五百间，斯地将修崇。",
            "废兴果冥符，变化如云龙。",
            "缅怀祥符后，天意固莫穷。",
            "一言不可复，此兴犹未终。",
            "知国如知葬，尤难邀此翁。"
        ],
        "notes": "",
        "id": "57ad3c5ac516ce4b67169b0361cdaa6e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "崇寿宫梁昭明太子修行之地",
        "preface": "",
        "paragraphs": [
            "鸿禧已不凡，崇寿气尤古。",
            "经始天监谋，余力保大举。",
            "十围人何在，乌鹊尚如睹。",
            "井泉翳荆棘，像设半尘土。",
            "视今犹视昔，一笑才仰俯。",
            "有媿所坐峰，安得参鹤羽。"
        ],
        "notes": "",
        "id": "db87870dc38d9d2d963e5b688e811bdd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "喜客泉",
        "preface": "",
        "paragraphs": [
            "取迳辄林莽，得地三尺余。",
            "名曰喜客泉，客至如涌珠。",
            "初惊一穗起，逡巡周四隅。",
            "酌之甘胜酝，瀹茗尤敷腴。",
            "物理不可诘，感叹常踌躇。",
            "于焉知福地，未易世眼拘。"
        ],
        "notes": "",
        "id": "c2e05d6a0c992cd3083ea4c83ffb8df1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "抚掌泉",
        "preface": "",
        "paragraphs": [
            "泓渟宿寒藻，正占山一曲。",
            "平时常湛然，抚掌珠可掬。",
            "喜怒去千里，气类若相属。",
            "如何辄示异，乃尔分迟速。",
            "霜风鼓橐籥，岩树响丝竹。",
            "语出若有答，路转疑绝续。",
            "幽寻力恨短，博采日苦促。",
            "便拟寄无余，舍策遂留宿。"
        ],
        "notes": "",
        "id": "e0ce8301def613c758f15a58013056dc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "白鹤观",
        "preface": "",
        "paragraphs": [
            "白鹤不复见，荒台煨烬余。",
            "昔时三茅君，鹤驾常相于。",
            "一岁许一会，此地几其庐。",
            "倏然自一境，历揽莫与俱。",
            "兄弟两羽人，玉骨太古须。",
            "烧丹云未暇，弹琴聊自娱。",
            "日伫驾鹤来，夤缘参玉虚。",
            "身世久已忘，况复话里闾。"
        ],
        "notes": "",
        "id": "0de77775cd17fca9ec88d26ba81365e7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "九锡庵",
        "preface": "",
        "paragraphs": [
            "强臣欲窃命，九锡乃所僭。",
            "奈何得道人，亦复有此念。",
            "是非固不同，等欲示其渐。",
            "石地凿龙趺，穹载极该赡。",
            "漫灭半可读，以足表龟监。",
            "名存物何在，遗制不少欠。",
            "帝意岂无谓，人事徒妄占。",
            "何适非偶然，随遇始弛担。"
        ],
        "notes": "",
        "id": "05d86b21b5347679f72249dc35185185"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "华阳洞天",
        "preface": "",
        "paragraphs": [
            "洞天名此山，于此实第八。",
            "东将秦岳连，西与岷峨轧。",
            "磴道端可通，足亦若相戛。",
            "我欲踵其武，苔径特见滑。",
            "屡试辄复却，宛似物初遏。",
            "周行半天下，是等三四阅。",
            "有无终可疑，雷同慙小黠。",
            "退之固颉顽，桃源盖强说。",
            "卒谓武陵传，何殊眼着楔。",
            "孔子亦猎较，此理信难辍。"
        ],
        "notes": "",
        "id": "c23b6d68d9310487edbd7f8c03bd7b52"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "玉箫庵今名天圣庵",
        "preface": "",
        "paragraphs": [
            "白发不我贷，青山亦世情。",
            "斧斤借羡力，遂易当时名。",
            "吹箫人可想，有念应难平。",
            "从兹定相忘，那更随戏成。",
            "松门插天半，竹迳梳晶荧。",
            "所期茅茨永，丹碧岂愿营。",
            "含凄振落日，拊事悲颓龄。",
            "吾生傥与归，境界滋光明。"
        ],
        "notes": "",
        "id": "84ebf690f9957aaa6db79e035a92c319"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "陶隠居书堂",
        "preface": "",
        "paragraphs": [
            "山云自往来，人事久萧索。",
            "谁为插小松，记此常栖泊。",
            "坡陀披浅麓，窈窕带远壑。",
            "著书方呻吟，谁与会所乐。",
            "鸾凰耿莫追，岁月俨如昨。",
            "隠约玉箫声，憔悴金匕药。",
            "风来万籁奏，一笑竟难约。",
            "尚友徒此心，相期在寥廓。"
        ],
        "notes": "",
        "id": "3c11840cf62a6e42c54ea36086b22016"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "比部文承制移竹赠初秀才尧民有诗因次其韵  其一",
        "preface": "",
        "paragraphs": [
            "古人偏爱竹，种不虚一席。",
            "相将共忘年，敢惮培且植。",
            "君家占何方，容易来秀色。",
            "薙草出明轩，翛然耸修碧。",
            "剪梢畏风摧，留叶期凤食。",
            "从兹两茧足，闭户忘所适。"
        ],
        "notes": "",
        "id": "d5f372a2a204451994812509e7eac1b0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "比部文承制移竹赠初秀才尧民有诗因次其韵  其二",
        "preface": "",
        "paragraphs": [
            "增筑贵坚厚，抨绳避欹侧。",
            "朝灌暮复压，深虞枯易得。",
            "劲节既能主，百蠹遂为客。",
            "风微吟疏簧，日永齿客屐。",
            "此况倘可期，吾甘事潜默。",
            "晋人知自完，皎皎良未息。",
            "不材谢纷纭，斯言愧安国。"
        ],
        "notes": "",
        "id": "e82f6a8d381d1c19d3642906bde6e7ac"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "离颍昌张圣行独出城相送",
        "preface": "",
        "paragraphs": [
            "黄昏促征鞍，别酒已沾醉。",
            "风威危破腊，雪意欲着地。",
            "超然气类人，送我奄独至。",
            "悬知必如此，恐终欲弗类。",
            "平生昧归宿，恍若得所诣。",
            "胡床十余语，仿佛京口例。",
            "此言固近俳，要之不无谓。",
            "觉梦犹在马，解鞍定何地。",
            "百年谁见宰，一己乃许事。",
            "缱绻儿女情，回首端自愧。"
        ],
        "notes": "",
        "id": "d55ed8c0440bc41cee12d10b1cc93066"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "夜投临颍陆周仲馆待甚悉",
        "preface": "",
        "paragraphs": [
            "冥行眼忽明，乃是到临颍。",
            "倦马倚风嘶，冻仆望门逞。",
            "初非敢此期，势逼岂容倾。",
            "是身虽无难，从者固当省。",
            "主人颇料理，灯烛分炯炯。",
            "炽炭解噤颐，重帷护寒领。",
            "招魂几剪纸，感惠非尚褧。",
            "粲然一笑开，那复嗟断梗。",
            "我生且莫落，随遇辄自警。",
            "转盼已归空，区区徒画餠。"
        ],
        "notes": "",
        "id": "86d287634f5dc94cab3029f2e9b2aa05"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "明日阻雪不得行盖冬至前一日也",
        "preface": "",
        "paragraphs": [
            "才冬即欲雪，酝酿非不久。",
            "旅馆黄昏风，半夜忽如昼。",
            "天公时谑戏，不在我先后。",
            "儿心见期心，咫尺弗得就。",
            "密洒良未已，兀坐几忍灸。",
            "遂令相逢心，感慨若奔辏。",
            "红炉惨无光，短气犹发馏。",
            "况兹严报本，供卫何所售。",
            "风威果能神，排斥勿宿留。",
            "非独寸草荣，万里同锦绣。"
        ],
        "notes": "",
        "id": "868e1f6349ca47fa50e5f6bd0588c423"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "三家店主人劝饮",
        "preface": "",
        "paragraphs": [
            "早饮欲过午，感此去路遥。",
            "解衣酒家床，主人喜相招。",
            "逡巡出饾饤，劝我饮一瓢。",
            "举手谢慇懃，宿酲犹未消。",
            "报言雪满野，征辔相无聊。",
            "何如酩酊去，更可忘今朝。",
            "年来颇解官，径欲随所邀。",
            "端愧五浆期，未觉群心摇。",
            "偷薄日益窘，妙论轻鸿毛。",
            "何当受一廛，醉倒同渔樵。"
        ],
        "notes": "",
        "id": "024517f0127ef519b2fea873ae6f8a90"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "得常州感慈邦长老书求诗兼寄邻老",
        "preface": "",
        "paragraphs": [
            "清晨得君书，远意来吴中。",
            "开缄一见面，顿觉百虑空。",
            "书词若萧屑，怪我情不通。",
            "我岂逐物者，君亦如冥鸿。",
            "便当永相忘，何计䯄与骢。",
            "闻君奋钤槌，喝下分华戎。",
            "晚鱼会千指，一一麻中蓬。",
            "朝参月破牖，暮请灯在笼。",
            "坐令万折异，沛然俱向东。",
            "缘契乃如此，想见圭璧丛。",
            "胡为特垂手，千里寻庞公。",
            "庞公无伎俩，只这是家风。",
            "复如多闻师，亦在兜率宫。",
            "人间最胜处，何必颜如童。",
            "会当谢朝谒，烂漫游无穷。"
        ],
        "notes": "",
        "id": "d43fef861f23baceda258cacd1414e87"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄何德固",
        "preface": "",
        "paragraphs": [
            "元丰初得君，赐袍色可摘。",
            "雍容戎马间，爽气凌秀色。",
            "十年不相逢，颔须已有白。",
            "京尘化人衣，岁月动阻隔。",
            "夏屋如深山，排日许连席。",
            "坐中多可人，一笑每堕帻。",
            "人皆指为夸，我辈日所惜。",
            "于今已三见，爽气若初得。",
            "同言胡乃尔，前致作娇客。",
            "边城久不雨，旱气几烁石。",
            "俯仰数刻间，咫尺便南北。",
            "寄声不敢辄，问讯莫我获。",
            "但问深闭门，鸱坐较定力。",
            "双林旧家风，庞老真消息。",
            "莫作分别想，认子却为贼。",
            "造门会有日，聊复铦戈戟。",
            "准拟诘朝见，无或但坚壁。"
        ],
        "notes": "",
        "id": "62d63426ae8dee61e4057302f23df81f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "燕子和韵",
        "preface": "",
        "paragraphs": [
            "依依梁间燕，终日密相对。",
            "本不欲尔期，何为尚此会。",
            "得非缘所遭，又恐意有在。",
            "飞来复飞来，好语如湍濑。",
            "我亦强维絷，尔岂知向背。",
            "万事杳霭间，一笑沉吟外。",
            "玄妙第一义，为尔降障碍。",
            "卷帘见天下，始信物有大。"
        ],
        "notes": "",
        "id": "9080b43d54ae727d3b70046a9c7b3faf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵方叔晚过湖上时积雨新霁夜色如昼传闻余有兴元之命",
        "preface": "",
        "paragraphs": [
            "酾水投过日，佳思生襟裳。",
            "缅怀江上笛，相游共胡床。",
            "星月弄疏明，草木来远香。",
            "所得亦饷尔，端能谢炎凉。"
        ],
        "notes": "",
        "id": "6a51b3b122142e9bda48f7a135d6893f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "方叔并用前韵复继之",
        "preface": "",
        "paragraphs": [
            "萧然傲环堵，心性嬾衣裳。",
            "匝坐定何许，井井书满床。",
            "我每不欲去，鼻观无尽香。",
            "未始有寒暑，彼哉自炎凉。"
        ],
        "notes": "",
        "id": "d4d07580e3f32035247b89e2e790a40f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "句容澄上人群玉轩求诗",
        "preface": "",
        "paragraphs": [
            "日日不离山，爱山终不厌。",
            "因地端有来，及此若尚欠。",
            "当轩出巑屼，昏膜遽效砭。",
            "枝撑簷楹窄，明灭烟云𫏐。",
            "幽禽时一鸣，隠约隔天堑。",
            "早闻群玉峰，世境未易占。",
            "却应三昧力，易致兹可验。",
            "便拟绝高深，两足恐不赡。",
            "幻化浪攀缘，胶扰窘囊槛。",
            "会须揖清风，方暑对枕簟。"
        ],
        "notes": "",
        "id": "85ec1189553c2782683a40993249d908"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送忠禅老诣径山请普觉住天宁万寿新刹",
        "preface": "",
        "paragraphs": [
            "我初游丛林，得人如满月。",
            "细披云雾间，桂影若可掇。",
            "旋转二十年，相半分会别。",
            "暮途喜可掬，妙语等冰雪。",
            "告我第一义，光艳忽振发。",
            "老魔俱辟易，善类随击拂。",
            "是真万里足，一举安能辍。",
            "径山光𫏐韬，夜气尤昭彻。",
            "异时摩聊老，荐藉意甚切。",
            "子果识至人，指顾石必裂。",
            "出我连城珍，郊庙冠前列。",
            "无令刖足翁，二献文为拙。"
        ],
        "notes": "",
        "id": "d256f769386fba35ae7b469977797bf4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "因服药饮酒一盏",
        "preface": "",
        "paragraphs": [
            "东坡在黄州，饮酒只饮湿。",
            "我今又过之，酾浆如虀汁。",
            "平生不喜酒，兴来且莫絷。",
            "长虹偶尔放，因复投一吸。",
            "入口舌欲脱，下咽虫争泣。",
            "熇熇腹将裂，窣窣泪莫裛。",
            "顽涎杂血唾，心悸如鼓集。",
            "卓尔无一事，荆棘强自入。",
            "主人固好饮，宿兴亦素缉。",
            "如何似见毒，使我卧复立。",
            "彷徨日欲落，稍宽困眼涩。",
            "梦觉天未明，齿颊犹习习。",
            "是邦居不非，奈此掩弗及。",
            "昔闻禁酒国，今见毒酒邑。",
            "作歌寄一笑，倦闷聊救急。"
        ],
        "notes": "",
        "id": "6aee12800dfbc01276b19c877dbbfb86"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大暑不可逃偶携数友过湖上因咏老杜槐叶冷淘句凡十人以君王纳凉晚此味亦时须得须字",
        "preface": "",
        "paragraphs": [
            "百年观不足，一日乐有余。",
            "况兹夏日长，而与君子俱。",
            "号呶谢呼笑，谈论皆诗书。",
            "门外方烁石，坐上如冰壶。",
            "仰怀冥冥鸿，俯愧戢戢鱼。",
            "我老百不堪，嗜好终蒲葅。",
            "殷勤相得心，黄昏尚踌躇。",
            "追随自此始，莫厌频招呼。",
            "何必得美酒，然后可将须。"
        ],
        "notes": "",
        "id": "d5583514fd40fc0a2a7a40c67aa6414c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "张圣行解官入京僚友饯别分韵劝酒得醇字",
        "preface": "",
        "paragraphs": [
            "密雪不着地，朔风煖如春。",
            "天公岂无心，慰此东归人。",
            "吾人晚相投，每见每更亲。",
            "逾年稻粱俱，未觉旦暮频。",
            "欲识分浅深，荡荡风中云。",
            "问其美如何，表里无缁磷。",
            "深湛子云默，高广太丘真。",
            "汲汲惜日短，奄兹奉离樽。",
            "莫辞十分斟，酒薄情则醇。",
            "庶几一举尽，泾渭从此分。",
            "万里自咫尺，百岁均埃尘。",
            "行人定向识，他年期问津。"
        ],
        "notes": "",
        "id": "0bb0598835ed1b37efb8848c55697482"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "常州感慈邦老相遇甚款聊复申叙",
        "preface": "",
        "paragraphs": [
            "十年不相见，一见情愈亲。",
            "执手语半塞，但觉频沾巾。",
            "别来事多矣，未易咫尺论。",
            "感君冒雨归，知君意弥敦。",
            "邀我过其庐，灯火如春深。",
            "金碧炫境界，怳然惊一新。",
            "为我时置浴，仍为加柈飧。",
            "止我腹中饥，振我衣上尘。",
            "何劳强剪纸，已复收断魂。",
            "漆炉接膝坐，软语尤殷勤。",
            "闵我忧患余，漂泊才此身。",
            "劝我葬且居，生死相与邻。",
            "清晨陟高座，四众如云屯。",
            "展转叙契阔，博辨河海翻。",
            "句句不妄发，信矣灵岩孙。",
            "岁暮能几何，缱绻谁我温。",
            "非君美无度，泾渭那更分。",
            "相期在来日，击节徒谆谆。"
        ],
        "notes": "",
        "id": "b58219e8f3821b58b02cf3956082b16c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "子重相率游任园",
        "preface": "",
        "paragraphs": [
            "蹈雪入窈窕，蓊蔚如深春。",
            "左右无佳色，老绿不改新。",
            "小愒茅茨下，园翁叙慇懃。",
            "主人谓此翁，好事绝等伦。",
            "养生惟养花，种种皆躬亲。",
            "每到二三月，烂漫如锦茵。",
            "问翁何所有，品目如何分。",
            "翁云世间本，搜采无遗根。",
            "牡丹三万株，兼取洛与陈。",
            "芍药扬州来，密密搀鱼鳞。",
            "杂花极目是，浩不知涯津。",
            "四序更代谢，颜色常相因。",
            "我适来非时，犹得聊逡巡。",
            "约翁待花开，许我论主宾。"
        ],
        "notes": "",
        "id": "347f805bb70d952dec579c9d2277f7f4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "独坐有怀张圣行王成伯偶读摩诘诗因借其韵",
        "preface": "",
        "paragraphs": [
            "老鹤志千里，候虫戒三秋。",
            "此理定如何，宛在水中洲。",
            "我师南荣去，生从知北游。",
            "岁暮良鲜欢，不如狐首丘。",
            "寒灯伴岑寂，河汉窗间流。",
            "缅怀双白璧，路断水悠悠。",
            "摩诘颇解事，好语供我求。",
            "坐令不可遣，奄然随遇收。",
            "归程只旦暮，妙义思赓酬。",
            "君谓我辈人，吾匪斯人俦。",
            "且将有限力，相与穷深幽。"
        ],
        "notes": "",
        "id": "d2181b4b5891be4aedee4a3e3bd94000"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "久旱湫舍殆不可遣免一夕雷雨忽作",
        "preface": "",
        "paragraphs": [
            "半夜一濯雨，断梦失炎蒸。",
            "汗甑不复鼓，蚊雷为之停。",
            "逡巡万窍号，破窗风如倾。",
            "𫄨帷强主宰，庭砌已满盈。",
            "极护老稚奔，懽呼闾里情。",
            "但觉万里返，浩荡随沧溟。",
            "掠眼才闪烁，劈耳俄掀轰。",
            "岂暇计飘溺，且护婴儿惊。",
            "小休月在户，却视斗挂甍。",
            "唧唧与啾啾，次第先秋鸣。",
            "粤从腊雪后，旱魃苦自明。",
            "焦枯病三农，芽田不滋荣。",
            "陇亩半坼裂，几席饶蝇虻。",
            "端若一大难，眊焉犹宿酲。",
            "点我读书灯，凉宵聊与征。",
            "庶几简牍中，暂寓蛮触争。"
        ],
        "notes": "",
        "id": "a5bf18d915384c6231d092aa0135d14d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读东坡诗",
        "preface": "",
        "paragraphs": [
            "边州守御谢沈机，独喜身闲是道师。",
            "狱吏难堪非素料，病怀无计复何辞。",
            "空慙南郡三家学，頼有东坡一集诗。",
            "永日风埃惟惬睡，到头不比在家时。"
        ],
        "notes": "",
        "id": "f44cd1da5f9fef7bb44938e75a1443ec"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见寄  其一",
        "preface": "",
        "paragraphs": [
            "矩不成方圆不规，倦途谁与相多仪。",
            "门深不拟睡教熟，舌强犹防语或知。",
            "无事且寻黄面老，关心休问碧云姿。",
            "此身未必终如此，长日犹吟十首诗。"
        ],
        "notes": "",
        "id": "edadae0a554368e56c94e1ba986012ab"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见寄  其二",
        "preface": "",
        "paragraphs": [
            "东坡流落坐多言，我欲无言亦未全。",
            "好辨悬知非获己，力行到底信为贤。",
            "抱琴有味无彭泽，沽酒何妨问玉川。",
            "只拟饮呼出门去，强麋置网岂当然。"
        ],
        "notes": "",
        "id": "bb48fd737f44dc16b645bf69e8b77294"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后旋营居舍寄赠存之",
        "preface": "",
        "paragraphs": [
            "常恨官居如传舍，爱君池馆葺初成。",
            "偶同罪垢归无计，聊喜私巢得𫏐营。",
            "辟户开窗留晚日，栽花引水趁心情。",
            "此身何处不可老，况有吾人似弟兄。"
        ],
        "notes": "",
        "id": "4c5c1f67bcb1754392d340b56bb3ea52"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见问",
        "preface": "",
        "paragraphs": [
            "东西南北为谁忙，蔡泽噤吟旧笑唐。",
            "路断不妨频打睡，心清何必更烧香。",
            "寻思有似黄州味，潦倒休嗟白发郎。",
            "近免竹筒拘月费，主人时亦破悭囊。"
        ],
        "notes": "",
        "id": "aff4ea7b3a7d4a68b0fd9c0a3ab0dfef"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "五月旦日",
        "preface": "",
        "paragraphs": [
            "睡余落莫肘难支，节物依然我自衰。",
            "已悟龙蛇终不爽，何须龟䇲强稽疑。",
            "孤怀佛语虽能遣，归路佳人已叹迟。",
            "共吊沉湘无数日，却嗟轻负习家池。"
        ],
        "notes": "",
        "id": "c0dc7f2550a98e66850a922827e77af6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晚雨寄泾州刘晦叔",
        "preface": "",
        "paragraphs": [
            "晚来又有数点雨，声入乡人拭泪中。",
            "渐喜浓云初蔽日，只愁深夜却回风。",
            "闵怜焦槁非无意，祈祷精虔信有功。",
            "闻不茹荤几两月，使君忧乐与民同。"
        ],
        "notes": "",
        "id": "58e33dede99691c2933454dcbb7ed70f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "端午  其一",
        "preface": "",
        "paragraphs": [
            "彩丝百缕纫为佩，艾叶千窠结作人。",
            "散诞何妨儿女戏，漂流不觉岁时新。",
            "清歌尚记书裙带，旧恨安能吊放臣。",
            "角黍粉团矜节物，一樽聊与寄逡巡。"
        ],
        "notes": "",
        "id": "3d28b7dab4087dd4dda7bbf43bf33756"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "端午  其二",
        "preface": "",
        "paragraphs": [
            "曾约佳人端午归，又期僚友面南池。",
            "谁知犹阻重门锁，未拟轻为故国悲。",
            "九节菖蒲应好在，十围樗木正相宜。",
            "微行细约宁忘我，却话今朝会有期。"
        ],
        "notes": "",
        "id": "31c16afca70194589de5d26dd67d59d2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "傅子昌归兴州",
        "preface": "",
        "paragraphs": [
            "嘉陵江水接天流，州据江流最上游。",
            "忆昔练衣随跋马，而今白发任虚舟。",
            "庆门誉望闻来久，塞路殷勤得暂酬。",
            "见说明朝却西去，长亭挥手恨无由。"
        ],
        "notes": "",
        "id": "5031f76733a6e31cce7efba1956a41ac"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "余入院二十日相知往往寄声相劳独何德固寂然无闻",
        "preface": "",
        "paragraphs": [
            "何郎本是风尘外，平日仍同般若因。",
            "有底新来便如此，定缘无事不相亲。",
            "薰莸何得同薝卜，简洁安能别孟津。",
            "会借天河三级浪，终须流出旧精神。"
        ],
        "notes": "",
        "id": "d9a0124ec82b83742a7d8dda0c53237e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "留别子渊",
        "preface": "",
        "paragraphs": [
            "等闲相见即相亲，冉冉风流一段春。",
            "未论典刑思旧德，便知材业是当仁。",
            "他年鸡黍情无限，此日词章笔有神。",
            "落尽节旄毡未压，疾风劲草定何人。"
        ],
        "notes": "",
        "id": "dca07c0eb012c7590e6bc27c94597347"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送冯子庄赴秦州将官述其督诗之语以广篇首",
        "preface": "",
        "paragraphs": [
            "我诗易得君休叹，君节难攀我自知。",
            "问会但嗟归有日，奏功方看独先时。",
            "箫笳部曲催骄马，绵绣山川入彩旗。",
            "莫讶黄金偏满手，平生□□是男儿。"
        ],
        "notes": "",
        "id": "018841d143eb7307e17b1badab527288"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "重治寝榻更衣蔬食",
        "preface": "",
        "paragraphs": [
            "五月相将又下旬，依前深院度黄昏。",
            "频看岭路占家信，旋兀帘旌作燕门。",
            "抖擞衾裯防垢秽，湔除蚤虱断儿孙。",
            "不因肉食脾难磨，且欲从今习菜根。"
        ],
        "notes": "",
        "id": "1922f6c55348c4396a5de78ee32c79fc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "周臣约过景裕第会饮先寄此诗卒章因以投诚也",
        "preface": "",
        "paragraphs": [
            "悬知昨过邻家馆，更挽明珰间玉钗。",
            "虽喜黄姑论隔岁，偶陪摩诘事长斋。",
            "啸歌未阕云间接，鶑燕难逃席上猜。",
            "预怅醒醒独回马，何如为赋酒如淮。"
        ],
        "notes": "",
        "id": "b44e1f747055df0ae436679f2a59fe02"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵题隠居岩",
        "preface": "",
        "paragraphs": [
            "隠居何必在山岩，境界全归指顾间。",
            "能把轩裳为外物，便应风月胜酡颜。",
            "地连紫禁千重邃，石绕清泉五色斑。",
            "从此梦魂犹可到，定知衰废不容攀。"
        ],
        "notes": "",
        "id": "3e4f18b95359d70b43115715bff81dff"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见怀",
        "preface": "",
        "paragraphs": [
            "林泉废疾固难除，杳杳觚棱寄梦余。",
            "已到东山知不免，须由北海本来疏。",
            "功名漫笑乘轩鹤，事业终归种树书。",
            "闻道江楼巢已稳，未应长铗叹无鱼。"
        ],
        "notes": "",
        "id": "20a13eda2efef7d08ad4768c5786f3a6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵病起",
        "preface": "",
        "paragraphs": [
            "天时人事不相寻，遽食蒸豚废古吟。",
            "谁感亲颜前约短，常知圣日后缘深。",
            "风云亹亹天边路，霜露愔愔壁上琴。",
            "我亦临风频拭目，看悬金印到山林。"
        ],
        "notes": "",
        "id": "e79270043dafa5af85a2fffba2cf99d3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿见寄",
        "preface": "",
        "paragraphs": [
            "一逢佳节一消魂，青彻江山绿满园。",
            "又把锄犁聊自遣，却嗟身世独难论。",
            "三钟切幸资三径，九奏时犹梦九门。",
            "胜处何能偏见忆，便应佳思袭香荪。"
        ],
        "notes": "",
        "id": "f46a3ecbfde3001eb548647c01c31579"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿同关圣源吴思道赠董无求有怀米元章",
        "preface": "",
        "paragraphs": [
            "海岳仙人不我期，碧云幽恨独心知。",
            "坐间优孟已难别，笔下羊欣更出奇。",
            "自是人才空立异，当知臣叔本非痴。",
            "重轻到了存公议，挥扇何劳强执葵。"
        ],
        "notes": "",
        "id": "d7cec54f58830c9f08344f3901cbfedc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵思道子椿题仲强樗亭",
        "preface": "",
        "paragraphs": [
            "王门平昔早相求，几向樗亭得趣幽。",
            "从别风光应似旧，每怀胜丽只搔头。",
            "麈毛抗论倾终日，玉指挼花泛晚秋。",
            "老尽邹阳还忆否，密移空自感藏舟。"
        ],
        "notes": "",
        "id": "e3c748f50111086d60e10349d1ca6372"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿九日登高见怀兼呈君俞相约寻春",
        "preface": "",
        "paragraphs": [
            "重阳曾记客京埃，江国相逢又七回。",
            "感旧只如春梦断，登高未许壮心摧。",
            "方嗟陈迹何时见，底事新诗到眼来。",
            "便好扶携披节物，犹胜落木对空罍。"
        ],
        "notes": "",
        "id": "a3783baeafd825a9d07778e6a292793a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵关圣源送董无求",
        "preface": "",
        "paragraphs": [
            "何劳楚些为招魂，是处春风似僻园。",
            "可复京尘难共乐，却应江月要深论。",
            "灯花昨夜占行馆，鹊语今朝报里门。",
            "想见慈颜问行李，一樽浮蚁侑芳荪。"
        ],
        "notes": "",
        "id": "3652f22ad86a04aa1e1f01cc76321313"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵圣源无求兼怀元章",
        "preface": "",
        "paragraphs": [
            "羡门不见见安期，流水高山独我知。",
            "门径踏穿行复尔，灵丹救活信能奇。",
            "换虽得辨才三纸，借恐终还是两痴。",
            "不用艰难成发冢，红楼亲共赋烹葵。"
        ],
        "notes": "",
        "id": "75b4e175f4ec726531c573f39e462807"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵思道送董无求兼寄思道",
        "preface": "",
        "paragraphs": [
            "肮脏从来不易俦，低徊身世亦悠悠。",
            "离群断雁虽难偶，得两明珠岂待求。",
            "强挹余尘时琢句，问寻陈迹自经丘。",
            "清时醉尉知何在，似是人多识故侯。"
        ],
        "notes": "",
        "id": "604dbb397cb07f1d43d47c42e1de8470"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和人腊日",
        "preface": "",
        "paragraphs": [
            "又听村村腊鼓鸣，年丰物阜庆清平。",
            "星霜陡觉岁华晚，时序祇伤今古情。",
            "装景雪花飞点点，催诗云叶乱英英。",
            "自惭伏腊尤多误，和语烦公子细评。"
        ],
        "notes": "",
        "id": "eaa2362d53f04044a6a73d061dcafd44"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题寿椿轩",
        "preface": "",
        "paragraphs": [
            "江左风流不乏人，能将佳思洗埃尘。",
            "坐中炜烨当时士，庭下扶疏上古椿。",
            "日永清阴怒鹏翼，月明翠影闹龙鳞。",
            "云泥路绝无由到，犹欲乘槎一问津。"
        ],
        "notes": "",
        "id": "0285396d31d352259ff965a5061a2373"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵米元章",
        "preface": "",
        "paragraphs": [
            "蹭蹬生涯可否间，强扶衰绪欲观澜。",
            "蓬生虽托麻方直，器就宁嗟木是蟠。",
            "晚寄乡闾端有谓，时容鸡黍共论欢。",
            "连城未荐难为璞，莫与坚珉一眼看。"
        ],
        "notes": "",
        "id": "09aa7bdf8c03256654fd63b8d4b081d5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "仲春季泽远来相访感往念今怅然有怀",
        "preface": "",
        "paragraphs": [
            "异乡流落十三年，老日从谁寄往还。",
            "久叹断蓬飘世外，忽惊连璧下云间。",
            "生涯已约同他日，词笔端能慰𫏐颜。",
            "准拟新秋便相见，为君终日倚柴关。"
        ],
        "notes": "",
        "id": "1c96d13c1e9515f80c97dc30f10adf09"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书王子重闲轩壁",
        "preface": "",
        "paragraphs": [
            "经年问疾漫持想，今日登轩念自空。",
            "不能碌碌遽如许，定应剪剪将无同。",
            "人喧渡口似瓜步，木落沙头疑渚宫。",
            "莫辞眼力徧沙界，回首腊尽还春风。"
        ],
        "notes": "",
        "id": "c49a91352efb2a057665b7986cdb4906"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同子重望长芦寺",
        "preface": "",
        "paragraphs": [
            "窣堵波寒对水东，坐来初报夕阳钟。",
            "回环桑柘疑无际，咫尺云烟隔几重。",
            "听讲有心陪寂寞，杖藜何日许从容。",
            "主人境界诸缘尽，应笑规规着画龙。"
        ],
        "notes": "",
        "id": "fcbf0538604fd4f5cc34ec56488532a8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "陪子重游长芦寺",
        "preface": "",
        "paragraphs": [
            "行来思住觉城东，粥饭随缘早晚钟。",
            "安得心田荒万有，便惊眼界失千重。",
            "笑谈喜接真摩诘，衰病休嗟老曼容。",
            "馊饮残羹应不惜，聊分水墨为成龙。"
        ],
        "notes": "",
        "id": "3827cd0fef1fac7cd18c3756ae62ce85"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "德山方老退院索诗送行即席口占",
        "preface": "",
        "paragraphs": [
            "应供都城今几春，屡陪香火是前因。",
            "偶来清瀵堤边住，重见东林社里人。",
            "青眼略容谈近事，白头同喜得闲身。",
            "自言此去寻思大，便好乘时继后尘。"
        ],
        "notes": "",
        "id": "1e73b2ce64fabf238388b95f33828b02"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "朱伯宣才英昆仲见过曲相慰藉因留饮得花字",
        "preface": "",
        "paragraphs": [
            "新春穷巷几伤嗟，联璧俄来照蔀家。",
            "意厚旋倾新酿酒，眼明初见未开花。",
            "百寻自是松难老，什袭终慙玉有瑕。",
            "便觉赋成无用处，漫劳憔悴叹长沙。"
        ],
        "notes": "",
        "id": "7057064322f24791254de0b0a8b8d852"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题僧道符天游斋",
        "preface": "",
        "paragraphs": [
            "六凿相攘不𫏐休，超然谁复与天游。",
            "醯鸡瓮里自歌舞，野马窗间空赘疣。",
            "妙境果从拈处得，生涯须向个中求。",
            "逢场作戏由来事，可笑区区问髑髅。"
        ],
        "notes": "",
        "id": "f8968d8f88d97f044c2e0cf24fbe5a48"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "除夜寄王性之",
        "preface": "",
        "paragraphs": [
            "老恋穷年怯五更，可堪爆竹响新声。",
            "但惊灯火如残梦，岂有心情敌后生。",
            "饧竞胶牙空对白，酒期分岁独怜清。",
            "赐袍应有天香在，想见明朝奉九成。"
        ],
        "notes": "",
        "id": "075350f968e80b6b005a2b18964d4e58"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又寄性之二首  其一",
        "preface": "",
        "paragraphs": [
            "霜髯雪鬓十分侵，举盏常思蘸甲深。",
            "虽约依刘同汉上，犹虚访戴似山阴。",
            "文章歆向传家日，事业韦平奕世心。",
            "冰玉相辉方自表，何妨佳思屡追寻。"
        ],
        "notes": "",
        "id": "09eb934e4fb6fb1f314239706a23d0dd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又寄性之二首  其二",
        "preface": "",
        "paragraphs": [
            "平日鹓鸾接武中，汪汪每叹不能穷。",
            "𫏐烦朱毂图遗爱，方信清时是至公。",
            "千载难期人物盛，一时休叹马群空。",
            "何妨坐啸追陈迹，应有新诗袭素风。"
        ],
        "notes": "",
        "id": "7a5401a062e03d3349e8289a0df0af0d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "听惠师琴",
        "preface": "",
        "paragraphs": [
            "牛鬭淹时两耳昏，偶陪沈祝共僧轩。",
            "数声抑按披香雾，双屦分明在晓原。",
            "物节不堪催我老，赏心聊复为谁论。",
            "初年记得山阴旧，又见夷中几世孙。"
        ],
        "notes": "",
        "id": "94b849a9b03103c5cf3706523a8ec693"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "芊芊芳草望中迷，传火楼台丽日西。",
            "飞絮轻翻遮柳陌，落花乱点暗桃溪。",
            "琉璃波净沈鱼藻，玳瑁帘疏阻燕泥。",
            "百五良辰最葱蒨，绿阴行马过鶑啼。"
        ],
        "notes": "",
        "id": "7f0baa20309cfa94cdd3f1b96d96cd3b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "觉老求诗",
        "preface": "",
        "paragraphs": [
            "江南江北久相望，常负灵山一炷香。",
            "会上拈花虽未笑，坐中持钵顿生光。",
            "投针技俩空诸有，弹指庄严自一方。",
            "何必汤池能离垢，入门心地已清凉。"
        ],
        "notes": "",
        "id": "ca47deeb69dfa0920d8bae23d33bd5b6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "觉老见和复次韵报之时雨行未得",
        "preface": "",
        "paragraphs": [
            "去陇回冈翼两傍，旧缘来继鹤林香。",
            "随时解致留客雨，涉世圆能出定光。",
            "运用投机疑有象，纵横垂手固无方。",
            "倦游累接通宵语，时觉杨枝洒面凉。"
        ],
        "notes": "",
        "id": "f3554df39109f49f0a453d2d6442c0d7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "真师约过寄老庵雨不止两日不得往小霁辄涉淖以契前约次其所示韵庵壁有孙莘老秦少游刘贡父诸君诗",
        "preface": "",
        "paragraphs": [
            "一接深言一点头，离骚致处未为幽。",
            "不嫌坏路容连步，且欲他年作旧游。",
            "翰墨抑扬虽已晚，林泉栖止会终收。",
            "孤云祗恐元无定，候我归来共此丘。"
        ],
        "notes": "",
        "id": "d66f61c92354e0a884f29fd32d0a02bb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵陈致君题朱砂汤",
        "preface": "",
        "paragraphs": [
            "造化工夫岂偶然，一池如沸自澄鲜。",
            "论功但可资沐浴，有理不须深究研。",
            "流落未妨供净社，升沉何用较温泉。",
            "更宜场稼犹能就，凡占余波尽美田。"
        ],
        "notes": "",
        "id": "517dee27aadf2127a1f4fc45ba15aa5e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同祖灯过陈氏书斋主人留饭遂求诗",
        "preface": "",
        "paragraphs": [
            "一牛吼地得林坰，邂逅经行眼暂明。",
            "挟策读书虽未暇，杀鸡炊黍喜相迎。",
            "依依高柳来栖鹊，炯炯黄花弄晚晴。",
            "自是主人能好事，非关秋日解多情。"
        ],
        "notes": "",
        "id": "4587325f0e90b6fa72f275adf1b9453c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "石碛朱希仲馆谷甚勤因题壁间",
        "preface": "",
        "paragraphs": [
            "主人好客久闻名，曾约江鱼对酒烹。",
            "邂逅相逢同一笑，逡巡不觉到三更。",
            "屠龙手段元非策，画虎工夫浪有声。",
            "便欲与君论卒岁，却忧舟子报潮平。"
        ],
        "notes": "",
        "id": "af7a49a2ab1f2adaf1077c3abc6b4018"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "清凉寺觉海召饭出数帖相示览之怆然求诗为记",
        "preface": "",
        "paragraphs": [
            "潮去潮来知几年，依然城郭带山川。",
            "连虚玉骨元如虎，布地金沙旧种莲。",
            "垂手鼎开香积供，传家仍是乳峰禅。",
            "珠庭月角人何在，頼有遗踪契宿缘。"
        ],
        "notes": "",
        "id": "063b429d1d5a1d58011130b4176268e8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "崇宁求诗时正初老住为初祖",
        "preface": "",
        "paragraphs": [
            "乌衣人物已成空，窣堵才能记宝公。",
            "请祝骤开新福地，全提还振旧家风。",
            "千岩日上春初到，万里云收月正中。",
            "欲识投机无意尽，江流入海几时穷。"
        ],
        "notes": "",
        "id": "726382fddb80277d4f0220ee89e50979"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "范倅置酒雨花台",
        "preface": "",
        "paragraphs": [
            "流传胜致有无间，投老方能一倚栏。",
            "千里江山来极目，万家烟雨锁初寒。",
            "奸雄几许埋蓁莽，笑语何妨拥蕙兰。",
            "便觉寸阴真可惜，须将酒户为君宽。"
        ],
        "notes": "",
        "id": "beef0c4bbd2834efb97c7b3b90adef84"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "寄赵仰之",
        "preface": "",
        "paragraphs": [
            "倾盖逢君亦偶然，埙篪今日似当年。",
            "仙风宛是金华旧，诗句分明历水传。",
            "故国江山聊徙倚，深灯歌笑屡迁延。",
            "相思果许重相见，豫约严装报此缘。"
        ],
        "notes": "",
        "id": "d6d4e76fe52072d76f36481898406731"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵邦老见贶",
        "preface": "",
        "paragraphs": [
            "高风畴昔在烟霞，末路芝兰属当家。",
            "一句转身元的确，千条差路任纷华。",
            "才疏意广虽难契，语款情真特见嘉。",
            "只恐平明便分手，相看更待月西斜。"
        ],
        "notes": "",
        "id": "b9c15dc334c7a9095297f0cfb78c53da"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿无锡寿圣院赠明祖禅老",
        "preface": "",
        "paragraphs": [
            "灵山相别已多年，重把圆光信有缘。",
            "愧我天涯真断梗，喜君居处似诸天。",
            "元无浮世多般事，只说我家一味禅。",
            "软语绸缪霜夜永，停灯温火共留连。"
        ],
        "notes": "",
        "id": "28419cc18e408012fc035bd3f3a7a6a6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "元白拏舟相访出纸求书因书此以归其纸",
        "preface": "",
        "paragraphs": [
            "小篷不卸远相寻，顿喜忘年得断金。",
            "便觉雨华随脱麈，更能操笔问来禽。",
            "投怀方寄朱弦直，掺袂还惊白发深。",
            "独幸南游慰真赏，他年会见好丛林。"
        ],
        "notes": "",
        "id": "5468942d0c1bdc7e65733dd96296a3fe"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同熙绩姪登有美堂",
        "preface": "",
        "paragraphs": [
            "雪晴时节腊穷天，湖海光浮万井烟。",
            "胜槩尚能惊老眼，旷怀无复似当年。",
            "难堪塞雁终联翼，頼有龙驹特象贤。",
            "已约一廛须卜筑，不妨当此共迁延。"
        ],
        "notes": "",
        "id": "c09dac9a302a1430d4415adf0b1dd5f2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "钱塘教授宅饭眠斋次其韵",
        "preface": "",
        "paragraphs": [
            "饥时囓饭困时眠，任运腾腾信自然。",
            "岂谓故人投此况，先来佳处作闲仙。",
            "寓怀何必开三径，得句胜如食万钱。",
            "只恐里门惊内史，不容同占好山川。"
        ],
        "notes": "",
        "id": "e7af5118c50da0da4ca035099339e7ab"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵钱塘节士见寄",
        "preface": "",
        "paragraphs": [
            "平日刳心欲致君，异时携手但论文。",
            "兴来只有归田赋，老去何如背水军。",
            "占胜已惊无不尽，卜邻应许镇相温。",
            "形容岂敢轻酬酢，谢傅风流自出群。"
        ],
        "notes": "",
        "id": "c669393674f5942d7a8f656489be7723"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "阿滥堆  其一",
        "preface": "",
        "paragraphs": [
            "铁作骄幢不易摧，望林谁免渴趋梅。",
            "院门报钥人初断，天气才阴日又开。",
            "倦路已先衰鬓雪，思家难遣寸心灰。",
            "冲风正起还飞下，何物元非阿滥堆。"
        ],
        "notes": "",
        "id": "5390300a676331496b21af67f0283a92"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "阿滥堆  其二",
        "preface": "",
        "paragraphs": [
            "年来未觉壮心摧，昨夜偏伤三弄梅。",
            "不惯离家遽如许，自然昏眼亦慵开。",
            "萧条寂寞思樗荫，细绎华严谢劫灰。",
            "少味童山莫分别，直须真峭比离堆。"
        ],
        "notes": "",
        "id": "feb8d98a3b9f531e1c79d6af8fec2239"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "食牛炙",
        "preface": "",
        "paragraphs": [
            "西来谁为炙牛心，惜事拘文不敢寻。",
            "岂谓邻邦无百里，骤令馋口得千金。",
            "登台未论前人比，扪腹翻惊用思深。",
            "从此耒阳休吊古，便思白酒与同斟。"
        ],
        "notes": "",
        "id": "597b687243a86598502b728935b8f5d4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "元祐末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其一",
        "preface": "",
        "paragraphs": [
            "阶除又见日将斜，若此奔驰尚可夸。",
            "敢觊阴功踵定国，未应和药困王嘉。",
            "门前祷雨频催鼓，眼底无人但见花。",
            "不比贡闱当日锁，病来有许便还家。"
        ],
        "notes": "",
        "id": "48802bfff70e849338639bf6bf127733"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "元祐末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其二",
        "preface": "",
        "paragraphs": [
            "兼材莫作尹翁归，自鬻崎岖不畏非。",
            "妄役土龙宁得雨，可堪刍狗强蒙衣。",
            "移文不报如沉井，行路皆疑镇掩扉。",
            "早悟垂头供立仗，好随四牡去𬴂𬴂。"
        ],
        "notes": "",
        "id": "0ccd70343eecbf571303d99d69c0dcc0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "元祐末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其三",
        "preface": "",
        "paragraphs": [
            "沉沉深锁出无涯，白尽于思岂复华。",
            "准拟归期叩端午，那知此地见葵花。",
            "幽忧未论如阴府，倏忽翻惊走电车。",
            "久病元来最欺眼，蝇头只觉似栖鸦。"
        ],
        "notes": "",
        "id": "e714851036d9ed164aefdf1005b7c197"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "元祐末宿秋试院曾和王敏父四诗是时以疾先出院方欲出而未得况味有类今日追用前韵再赋四首  其四",
        "preface": "",
        "paragraphs": [
            "十年三拜东门敕，长是寻灯濯污裾。",
            "赢得平安题报历，不妨朋友校残书。",
            "歌传鹊鼠非行路，咏入乌狐愧大车。",
            "物物背驰将老矣，定知身世欲何如。"
        ],
        "notes": "",
        "id": "01de8cad0e6271387e76ac98ce0935f3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "若禔告行再寄二诗  其一",
        "preface": "",
        "paragraphs": [
            "前日报君明日行，强凭诗句写离情。",
            "悬知北海经旬别，须滞韶山半日程。",
            "环席已甘搀上首，余罍应不负同倾。",
            "预期一笑东门外，剩记樽前醉里声。"
        ],
        "notes": "",
        "id": "8440d8c558188ea87bf0b0d60146e5c4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "若禔告行再寄二诗  其二",
        "preface": "",
        "paragraphs": [
            "醉里新声解记无，祗应琴意似相如。",
            "近来公道偏难得，从此佳期敢妄图。",
            "玉室金堂有阻隔，兔葵燕麦恨扶疏。",
            "冥鸿不比寻常雁，试觅萧娘一纸书。"
        ],
        "notes": "",
        "id": "44a1a74b1747c042a25901f608f81616"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "阳翟道中有怀存之二首  其一",
        "preface": "",
        "paragraphs": [
            "顽阴将腊袭衣褠，倦辔临风愧白头。",
            "一事无成还岁晚，百年过半尚人谋。",
            "天边漫铸黄金印，月下何时紫绮裘。",
            "拟借东邻分一径，未应人物谢羊求。"
        ],
        "notes": "",
        "id": "0e67f781773fa1d1ab479a12298e5fc0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "阳翟道中有怀存之二首  其二",
        "preface": "",
        "paragraphs": [
            "夕阳风里得君心，常约清香带月寻。",
            "红萼似披经几嗅，绿条如弄已难禁。",
            "野狂不惯娉婷醉，蓬鬓偏宜蓓蕾侵。",
            "准拟归时更浮动，琼樽宁谢十分斟。"
        ],
        "notes": "",
        "id": "bd46bc7f89510a014f7065bcfa91a0ae"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵梅花  其一",
        "preface": "",
        "paragraphs": [
            "送腊迎春亦是常，独高梅蘂报年芳。",
            "风来仿佛逢荀令，月下分明见寿阳。",
            "开徧漫夸千种韵，天然别是一般香。",
            "从今漏泄东君意，直到霜前菊蘂黄。"
        ],
        "notes": "",
        "id": "a20e44ad66828179febe9e620ceed080"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵梅花  其二",
        "preface": "",
        "paragraphs": [
            "岭上才分一寸光，群花次第促来粧。",
            "绝胜群玉山头见，须信昭仪体自香。",
            "妙赏不逢徒老去，佳期难得为谁芳。",
            "定应痒处无人会，空怨相邀客姓王。"
        ],
        "notes": "",
        "id": "892993415b15d4f74ca41db4e4f87745"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "智臣相过成小诗",
        "preface": "",
        "paragraphs": [
            "绀发朱颜气吐虹，峥嵘头角振家风。",
            "千金自晦邹王后，一笑时游管郭中。",
            "老子已应终汩没，诸儿聊为指穷通。",
            "他年朱紫相辉地，莫惜高轩访此翁。"
        ],
        "notes": "",
        "id": "3348198841bce948e3612e4c987e2929"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "瑛侍者欲再游方作此勉之",
        "preface": "",
        "paragraphs": [
            "精神秀发真狮子，耸壑昂霄似出林。",
            "击竹有声先了悟，拈花微笑已知音。",
            "新诗富健疑披锦，妙字清奇不换金。",
            "往往秋高又飞锡，白云来去本无心。"
        ],
        "notes": "",
        "id": "3f878b4b7a15040d3b9d93adc0a9ce93"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "有送梅花者而彦行适在君俞来",
        "preface": "",
        "paragraphs": [
            "来时点滴才仿佛，今日烂漫将飞扬。",
            "春事不知尚多少，客怀空自成悲伤。",
            "新名侯喜足诗思，旧病维摩难药方。",
            "共饮节食冷相对，少须陈子同飞觞。"
        ],
        "notes": "",
        "id": "239247f15ae8089fec0c38178ea66f64"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其一",
        "preface": "",
        "paragraphs": [
            "结束轻装趁晓风，崎岖行李偶难同。",
            "他年谁谓双成老，今日翻为无是公。",
            "秪恐穰侯迟见事，固应原宪本非穷。",
            "洛阳烟霭因缘在，鸡黍相期定不空。"
        ],
        "notes": "",
        "id": "0d1c28f3c683a3d60b2565af19df3892"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其二",
        "preface": "",
        "paragraphs": [
            "上番新梢与旧齐，啄残红腐半成泥。",
            "画船似觉去已晚，丽句犹堪手自题。",
            "气候相催虽迅速，笑歌赢得暂招携。",
            "红舒绿卷分前后，全胜当年白集西。"
        ],
        "notes": "",
        "id": "0c0e7ceaee7326f154d81ef699506b10"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其三",
        "preface": "",
        "paragraphs": [
            "君方陵愈我慙郊，大瓠为舟浪自要。",
            "老矣独期云𫘝便，归与长负桂丛招。",
            "峥嵘红橘迎风密，点滴安榴掠望烧。",
            "多谢□萌滋味永，便思飞步到杨寥。"
        ],
        "notes": "",
        "id": "4327f864843b8adfc0878b19e52bc2df"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其四",
        "preface": "",
        "paragraphs": [
            "佳禽百啭不惊风，午日蒙蒙睡眼中。",
            "几片犹飞残腊白，数枝初见出墙红。",
            "低回节物怜迁客，漂泊生涯难老翁。",
            "多谢春光相击拂，一樽倾倒许谁同。"
        ],
        "notes": "",
        "id": "838615af7a1fc6e1afafd2b46369c7df"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其五",
        "preface": "",
        "paragraphs": [
            "窥豹曾容见一斑，孤高凛凛固难攀。",
            "早应拔宅朝元去，犹有遗踪在世间。",
            "舒啸款谈虽可想，赏风吟月未终闲。",
            "诸郎莫为功名老，须信移文下北山。"
        ],
        "notes": "",
        "id": "7b0a031993cdb3311d1826157b1ddc78"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其六",
        "preface": "",
        "paragraphs": [
            "映月临灯万萼披，喜随宾客宴芳菲。",
            "诸姨队合骊山晓，猎骑夜从云梦归。",
            "须把玉觞酬胜丽，徒劳彩笔强依稀。",
            "回头便见飘红雨，莫惜频歌金缕衣。"
        ],
        "notes": "",
        "id": "7ff19679ee20199a248552a8b01b9729"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其七",
        "preface": "",
        "paragraphs": [
            "映月西湖漾鸭头，堕红飘碧正飞浮。",
            "逢师来自日边路，如我遂归江上州。",
            "嵩岭异花开未遍，洛川新燕语方柔。",
            "经行须作半年计，归去当知难再求。"
        ],
        "notes": "",
        "id": "29e1f9ebac1086cacb39ee7681504117"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其八",
        "preface": "",
        "paragraphs": [
            "薄云疏雨洒雕笼，槎拂银潢月上弓。",
            "红泪半残歌后烛，翠涛低涌梦回风。",
            "淬余剑锷虽为利，解尽犀棱未见通。",
            "杳杳芝田定何许，断魂无计脱惊鸿。"
        ],
        "notes": "",
        "id": "ac2783b92462976d2f6ea0bfa1e8268c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题九首  其九",
        "preface": "",
        "paragraphs": [
            "华榱曾记孔鸾栖，断梦还来拂旧题。",
            "妙悟从谁识无射，赏心空自感雌霓。",
            "干云宝气层霄外，埋玉孤坟落照西。",
            "千载相逢定何许，嘐嘐风雨独鸣鸡。"
        ],
        "notes": "",
        "id": "04baea0dd4afeabe888f1feab96688d5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "闻葬者",
        "preface": "",
        "paragraphs": [
            "铙钹高低与哭声，同寻此路不相惊。",
            "年来自是多伤感，帘外何须问晦明。",
            "未返耕桑真拙计，长萦缰锁奈虚名。",
            "无名可恋何贪着，缾罄须休莫强倾。"
        ],
        "notes": "",
        "id": "660e084e881735eb80ef6ec4d9ae35ff"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "过蒲地寺谒田承居",
        "preface": "",
        "paragraphs": [
            "萧寺经行旧，骚人趣尚幽。",
            "从来不妄许，相见若为愁。",
            "税驾终何地，乘桴可共舟。",
            "感君诗有味，老去复谁求。"
        ],
        "notes": "",
        "id": "5ed7f8bf1c5f830c0d24192b25a19f5b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "子重见过夜话",
        "preface": "",
        "paragraphs": [
            "坐久日将落，窗前云欲平。",
            "倦游淹岁月，旅闷等坻京。",
            "已谢长杨赋，犹怀古剑行。",
            "拥炉虽有味，琢句苦难成。",
            "一笑逢吾友，诸方旧著名。",
            "景山慙绝膑，击节愧深耕。",
            "奥妙穷三际，坚刚敌万兵。",
            "谁知俯冬杪，顿觉得春荣。",
            "缱绻桑榆恨，间关儿女情。",
            "金篦何足道，暗室斗光明。"
        ],
        "notes": "",
        "id": "23d696bb865e16d6bab4d3338add5079"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "三家店早饮主人似喜余至而庭下残花犹在也酒客辄见避余固止之因得揽其醉态  其一",
        "preface": "",
        "paragraphs": [
            "再过三家店，还投旧酒垆。",
            "重攀红踯躅，争认白髭须。",
            "所惜自拘束，无因同拍扶。",
            "他年遂卜筑，终为伴歌呼。"
        ],
        "notes": "",
        "id": "4455df3183092c5221264fbe24dda52a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "三家店早饮主人似喜余至而庭下残花犹在也酒客辄见避余固止之因得揽其醉态  其二",
        "preface": "",
        "paragraphs": [
            "醉人休见避，我恨未如君。",
            "到了输他乐，何须强自分。",
            "稻粱姑取足，鸡鹜漫离群。",
            "上马冲寒去，回头愧垄云。"
        ],
        "notes": "",
        "id": "d3e102696dce687457f09e79e0a9e2a9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵真师移植新竹",
        "preface": "",
        "paragraphs": [
            "锦绷方有托，粉面转相疑。",
            "渐露凌云节，微分弄月枝。",
            "高僧开槛赏，野客带砧移。",
            "只恐成龙去，空来款此时。"
        ],
        "notes": "",
        "id": "1bc7f7638a4233e64c3f0806b4cdd046"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿汤泉示真师二首  其一",
        "preface": "",
        "paragraphs": [
            "睡美不觉晓，蜕然犹恋床。",
            "未能忘夜旦，已自懒衣裳。",
            "供佛添新水，持经续旧香。",
            "不知门外路，何事有归艎。"
        ],
        "notes": "",
        "id": "5c213e9ce226139cdb82a556e5b56683"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿汤泉示真师二首  其二",
        "preface": "",
        "paragraphs": [
            "粥后复就枕，梦中还在家。",
            "老身知自妄，病厌事如麻。",
            "渐觉同刍狗，终当悟宝车。",
            "何妨蓦直去，细啜赵州茶。"
        ],
        "notes": "",
        "id": "00a842e3de87e0b7bdf8ad25346e3580"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "朱希仲设榻温密与真师榻相对明日雨止送过金陵",
        "preface": "",
        "paragraphs": [
            "居士留我宿，虚堂照一灯。",
            "如逢永平梦，仍对竹兰僧。",
            "仿佛三无愠，间关百不能。",
            "平明失簷溜，欢喜话金陵。"
        ],
        "notes": "",
        "id": "141f6711dab04057cfc8d5c03702a559"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "真师自汤泉相送至石碛遂归索诗为别",
        "preface": "",
        "paragraphs": [
            "流落不我弃，如君能几人。",
            "宁辞迂驿路，且喜慰情亲。",
            "蹭蹬还逢雨，因循懒问津。",
            "尤慙远相送，谁谓白头新。"
        ],
        "notes": "",
        "id": "c805820102519b166b3fbeecc25eb417"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "石碛阻雨夜分睡觉枕上",
        "preface": "",
        "paragraphs": [
            "一夜雨不止，渡江还不能。",
            "谁知未归客，独自对孤灯。",
            "禄食强作主，生涯端是僧。",
            "都来如一梦，随处且腾腾。"
        ],
        "notes": "",
        "id": "9fc46aa083573cea0c6e4152891ec121"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "游石碛寺寺僧以牌求诗",
        "preface": "",
        "paragraphs": [
            "花石锁风烟，轩楹半是山。",
            "门连虎溪路，桥接赵州关。",
            "屈曲深疑步，高低屡解颜。",
            "却应多是梦，不伴此身闲。"
        ],
        "notes": "",
        "id": "2ad28d97d6f420ac3838881ed31737dc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "茅山道中抵莫投一客邸甚素雅主人喜客乃一善士为待至厚既别留此致谢",
        "preface": "",
        "paragraphs": [
            "客绪如缲茧，山行似踏车。",
            "方疑武陵宿，宛是德公家。",
            "倾盖君何厚，论心我可嗟。",
            "祗应从此别，去路隔云霞。"
        ],
        "notes": "",
        "id": "aca77746aa0b2b804c20466cae4514fe"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "除夜小舟中雨不止而作雪寄德麟",
        "preface": "",
        "paragraphs": [
            "醉侣今何在，寒灯倍黯然。",
            "却应听雨梦，犹是散花天。",
            "老境不自得，客程谁我怜。",
            "晓钟催去路，明日又新年。"
        ],
        "notes": "",
        "id": "087d4cbcd9d8d07e06f7060f22df5cc4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "腰痛医者馈药以酒为使命酒对灯欲饮不能",
        "preface": "",
        "paragraphs": [
            "我固不善酒，醉中常独颠。",
            "不词讥濩落，秪恐负妖妍。",
            "迹类怀沙悴，心驰浊世翩。",
            "空樽聊口诳，继晷漫膏然。",
            "未分穷投魏，长思夜刷燕。",
            "蛇惊元有影，蚁慕本无膻。",
            "兀坐疑痴鹤，忘形已蜕蝉。",
            "沧溟虽可径，何意逐鲸鳣。"
        ],
        "notes": "",
        "id": "4fcfa51056544b9b5535a86352191c0c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "灯下试婺源杨生笔和韵",
        "preface": "",
        "paragraphs": [
            "跼蹐数椽内，回旋蹞步中。",
            "艰生乃至此，吾道得非穷。",
            "询鞠元无术，行移底是功。",
            "可堪追兔鼠，强学注鱼虫。",
            "未厌朝虀绿，生憎夜烛红。",
            "呻吟慙杜老，感慨谢终童。",
            "奏剡何时发，微连几日通。",
            "亲知遥怅望，应是转衰翁。"
        ],
        "notes": "",
        "id": "cef083c3169ba471509436192f97a8d5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "江上独坐",
        "preface": "",
        "paragraphs": [
            "春至犹飘雪，江寒未有鱼。",
            "无人慰青眼，尽日对红炉。",
            "瑟瑟窗频响，愔愔鸟强呼。",
            "潸然不自觉，岂待到穷途。"
        ],
        "notes": "",
        "id": "7a70ed2031ccf60c557107825c9beb83"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书崇宁观黄道士火柜壁",
        "preface": "",
        "paragraphs": [
            "地肺闻名久，崇宁请祝初。",
            "仙家岂兴废，物理自乘除。",
            "羽客论欢旧，红炉劝坐俱。",
            "斯须竟何有，聊复慰穷途。"
        ],
        "notes": "",
        "id": "fd26cdf40664f154611f789b49e5c9b7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "同赵德麟宿长河堰僧房德麟适相送至此且约明春再相会有诗见及次其韵",
        "preface": "",
        "paragraphs": [
            "涔涔一夜雨，皎皎百年心。",
            "岁路无多日，僧床有剩衾。",
            "长卿空涤器，季子漫多金。",
            "頼有绨袍旧，春风定可寻。"
        ],
        "notes": "",
        "id": "e2bd0b448110acb2c92ecc805f977950"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年二月二日自采石过藏云取路回远少憩已入夜遂留宿明日聪师相邀登览偶见西偏地真一方之胜也余方营葬庶几得之以托妙缘既去因留此诗",
        "preface": "",
        "paragraphs": [
            "挑菜逢今日，藏云访近山。",
            "路纡知昼永，心远觉身闲。",
            "未信尘埃隔，犹疑梦寐间。",
            "佳城更何卜，便好辍孱颜。"
        ],
        "notes": "",
        "id": "c38f48e71e071d41c57525c3ff5f0d90"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书长干僧房二首  其一",
        "preface": "",
        "paragraphs": [
            "赤手能搏虎，青毡不与偷。",
            "真知外物重，未放此缘休。",
            "平地见山岳，排空回斗牛。",
            "何须待尘劫，才许证前秋。"
        ],
        "notes": "",
        "id": "973d5f074e96c60f769deb4e01b1c764"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书长干僧房二首  其二",
        "preface": "",
        "paragraphs": [
            "问讯无尺寸，顺风留岁时。",
            "传闻万金积，未叹一生疲。",
            "突兀端可想，高明还此期。",
            "他年问初祖，却是宁馨儿。"
        ],
        "notes": "",
        "id": "5bd4bb3981d461f0888135082f74ec3d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "和东坡赠岭上老人",
        "preface": "",
        "paragraphs": [
            "过眼崎岖等劫灰，到头荣悴本谁裁。",
            "须知此老心如铁，看尽行人几往回。"
        ],
        "notes": "",
        "id": "825dfe52273f02f7ddbea9faa1709637"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年春夏之交闲居无事触绪成咏得绝句五首  其一",
        "preface": "",
        "paragraphs": [
            "簷间百啭已鶑声，枕上千山尚未明。",
            "老去只知难得睡，儿童何用报阴晴。"
        ],
        "notes": "",
        "id": "fd923b702d2968e0af872722d4a43c7b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年春夏之交闲居无事触绪成咏得绝句五首  其二",
        "preface": "",
        "paragraphs": [
            "身世低回不自期，个中消息更谁知。",
            "江边折尽青青柳，才见云头月画眉。"
        ],
        "notes": "",
        "id": "a1c46b212b7998bab3f432267f9a2c50"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年春夏之交闲居无事触绪成咏得绝句五首  其三",
        "preface": "",
        "paragraphs": [
            "楸花落尽楝花繁，门巷人稀半是村。",
            "好事凭谁消湿热，一帘疏雨下黄昏。"
        ],
        "notes": "",
        "id": "094a00b613b0c62c3c21399e9022ca7c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年春夏之交闲居无事触绪成咏得绝句五首  其四",
        "preface": "",
        "paragraphs": [
            "庭前日转树交阴，坐上风来境自深。",
            "度曲已嗟千里客，听蝉已寄两头心。"
        ],
        "notes": "",
        "id": "28ffda2ca96ae7e4d1b8bd89298d6522"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "大观四年春夏之交闲居无事触绪成咏得绝句五首  其五",
        "preface": "",
        "paragraphs": [
            "江南塞北遍曾游，一饭何方不可留。",
            "快筯旧尝便蛮耳，垂涎安得饫𫗴头。"
        ],
        "notes": "",
        "id": "9ec41a5d6d18b95c75e0a8fcb4d70f92"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题柳氏园",
        "preface": "",
        "paragraphs": [
            "昔年车马遶芳丛，倒尽金缸卧醉红。",
            "可惜秾华俱扫地，兔葵燕麦自春风。"
        ],
        "notes": "",
        "id": "6f112b2acaa03a481db5aab66ab45973"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书真公轩",
        "preface": "",
        "paragraphs": [
            "松阴苔径曲盘盘，古佛残灯古殿间。",
            "却羡老僧无个事，一生长伴白云闲。"
        ],
        "notes": "",
        "id": "f177d0d10d6277335efb276612550334"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "新荷点水麦花齐，一抹残阳露浅晖。",
            "回首西山归未得，片心还逐暮云飞。"
        ],
        "notes": "",
        "id": "da0b7b51429e562780115f800f74fa72"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "娇红扫尽绿阴成，便觉庭虚暑气生。",
            "旋拂藤床方竹枕，不妨鼻息作雷鸣。"
        ],
        "notes": "",
        "id": "11d5c8acad639f6dc32403888280880d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晦迹",
        "preface": "",
        "paragraphs": [
            "晦迹丘园敢自图，幸逢泉石作幽居。",
            "明窗隠几有余乐，一炷清香卧勘书。"
        ],
        "notes": "",
        "id": "94fb75fa50574578236fae6e977eba01"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "饷茶不容少待二绝  其一",
        "preface": "",
        "paragraphs": [
            "玉骨冰肌体自轻，非关茗饮觉神清。",
            "无端堕落红尘里，碾就云腴不许烹。"
        ],
        "notes": "",
        "id": "adac188656a98a6351b131956bf5e422"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "饷茶不容少待二绝  其二",
        "preface": "",
        "paragraphs": [
            "厌厌酒病结春阴，邻笛传来恨更深。",
            "拟借春风联袂去，遏云佳处托知音。"
        ],
        "notes": "",
        "id": "ffd9fdc82f7334d151d1a570e6c613b6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其一",
        "preface": "",
        "paragraphs": [
            "过从顿谢懒尤添，倦卧终朝不卷帘。",
            "晚饭都无官米气，始知身已是苍黔。"
        ],
        "notes": "",
        "id": "d6600a4847f8bf92bc088a903039baa0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其二",
        "preface": "",
        "paragraphs": [
            "独展离骚吊逐臣，尚存残角报重𬮱。",
            "时节自新人易老，未应闲处似他人。"
        ],
        "notes": "",
        "id": "85d402e52916891d089bcaa74d2cfc7a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其三",
        "preface": "",
        "paragraphs": [
            "忆逢新火客秦川，绣岭归来浴暖泉。",
            "从古盛衰如反掌，累累何地不新阡。"
        ],
        "notes": "",
        "id": "a3119a87f38e0d0134180879cedd94fe"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其四",
        "preface": "",
        "paragraphs": [
            "旋营香火拂尘埃，市井声传隠隠雷。",
            "顿觉林泉归已晚，姑从闲处看花开。"
        ],
        "notes": "",
        "id": "f73375a02ebeafa5ee75d5ea36a56258"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其五",
        "preface": "",
        "paragraphs": [
            "贪着崎岖信可羞，误将鬼录作天游。",
            "东山自是力不足，细论前途有底忧。"
        ],
        "notes": "",
        "id": "2bb54ad5cb5ee2bc16066637e67563bf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其六",
        "preface": "",
        "paragraphs": [
            "春风浩荡思无涯，老病萦仍苦恋家。",
            "推枕不知真早晚，小窗披雨一庭花。"
        ],
        "notes": "",
        "id": "128a55d7cb74c8bdd966b753add472a8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其七",
        "preface": "",
        "paragraphs": [
            "极目湖光彻骨清，无风犹觉尚坚冰。",
            "心安处处皆堪乐，未必西南是得朋。"
        ],
        "notes": "",
        "id": "880adcfb59af9b12d4149d4d315abbc3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其八",
        "preface": "",
        "paragraphs": [
            "十仞惊湍拂面寒，恐人如在百胜竿。",
            "飞云舞鹤形容处，英爽端疑共此看。"
        ],
        "notes": "",
        "id": "15663792c01c58ec3e58d8a5f510c551"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其九",
        "preface": "",
        "paragraphs": [
            "求田问舍本无期，废弃衰年适此时。",
            "未拟沃州那旧隠，且从新托试维持。"
        ],
        "notes": "",
        "id": "d0c19197dadc1280ac1e458e27fdffb2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "罢官后稍谢宾客十绝  其一○",
        "preface": "",
        "paragraphs": [
            "何须叹世鹿皮翁，得句真能发笑容。",
            "谁谓祖风无与寄，寸莛终愧触洪钟。"
        ],
        "notes": "",
        "id": "8e130d287f876b3679af7f1c807ee9c5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵李方叔宋镇立秋五绝  其一",
        "preface": "",
        "paragraphs": [
            "渡口人归月上钩，萧萧风叶荻花秋。",
            "因君指出诗人语，便向庭前欲买舟。"
        ],
        "notes": "",
        "id": "ebb8a250eb72713af1b11ed583ee266a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵李方叔宋镇立秋五绝  其二",
        "preface": "",
        "paragraphs": [
            "雨暗烟昏蔚不开，时时白鸟去还来。",
            "相逢都是江湖上，莫为人声却自猜。"
        ],
        "notes": "",
        "id": "e1e0cd6848a563b9fed6fb52e45c481e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵李方叔宋镇立秋五绝  其三",
        "preface": "",
        "paragraphs": [
            "秋热春寒花不老，云浓日薄雨频收。",
            "共言今岁鱼偏熟，旧网须教展一筹。"
        ],
        "notes": "",
        "id": "2f51db1cf50305b008e199aaf0357c1d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵李方叔宋镇立秋五绝  其四",
        "preface": "",
        "paragraphs": [
            "捞虾摸蚬几回来，斗笠蓑衣安在哉。",
            "将谓此生缘已断，登临不觉眼重开。"
        ],
        "notes": "",
        "id": "4d8e8ac3176f5860b2e62bcc7ca9b075"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵李方叔宋镇立秋五绝  其五",
        "preface": "",
        "paragraphs": [
            "南北区区浪自催，不妨随遇且徘徊。",
            "鲈鱼白酒何须得，一醉端从好句来。"
        ],
        "notes": "",
        "id": "65dac519f4d3539b4d66e0f4a2753ba2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "与晋卿相别忽复春深得书见邀",
        "preface": "",
        "paragraphs": [
            "留陶渊明把酒椀，送陆修静过虎溪。",
            "胸次九流清似镜，人间万事醉如泥。"
        ],
        "notes": "",
        "id": "e045e90e730ba1b174a42310f36186f7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "水僊花二绝  其一",
        "preface": "",
        "paragraphs": [
            "得水能僊天与奇，寒香寂寞动冰肌。",
            "仙风道骨今谁有，淡扫蛾眉簪一枝。"
        ],
        "notes": "",
        "id": "2bdff63cd449491901f52a3720d4a26f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "水僊花二绝  其二",
        "preface": "",
        "paragraphs": [
            "借水开花亦自奇，冰沈为骨玉为肌。",
            "寒香自压酴醾倒，只比江梅无好枝。"
        ],
        "notes": "",
        "id": "e0396a4a5573f3ac712f85c3e7d2835a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "初得马骑",
        "preface": "",
        "paragraphs": [
            "有两龙驹慰陆沈，四年河海每关心。",
            "今朝款段聊乘兴，矍铄犹堪寄好音。"
        ],
        "notes": "",
        "id": "4e3a5536ef090cc62bef0bdbbe55080e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题朱砂汤",
        "preface": "",
        "paragraphs": [
            "忆同德曜涉歊蒸，欲濯汤池竟辍行。",
            "憔悴独来琴瑟变，满怀谁识泪纵横。"
        ],
        "notes": "",
        "id": "822421b31f29495ca3393bad67f09e05"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "石蟹",
        "preface": "",
        "paragraphs": [
            "泉泓石蟹如乌头，一种为类太微生。",
            "此地逢君宜见假，才方入手便横行。"
        ],
        "notes": "",
        "id": "f462dcef4937aa6e0b1ca0dfe064d98c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再次韵致君",
        "preface": "",
        "paragraphs": [
            "华清赐浴记当年，偶托荒山结胜缘。",
            "未必兴衰异今昔，曾经天女卸金钿。"
        ],
        "notes": "",
        "id": "f1f742ae51c95d61a8b87a4f6dbea78c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "得延之书书尾戏答",
        "preface": "",
        "paragraphs": [
            "齿豁童头老可憎，艰难相值历何曾。",
            "吹箫问渡愧未达，终有心头一点蝇。"
        ],
        "notes": "",
        "id": "dfc7f042c367d5346cd23dd2f3ad30ce"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "卞忠烈公墓",
        "preface": "",
        "paragraphs": [
            "丛篁灌木丽霜晴，忠孝岩岩父子名。",
            "举扇西风虽自洁，受遗不至亦何情。"
        ],
        "notes": "",
        "id": "539b0dfec9bb75aacdd1f10e4da5fc62"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "冶城",
        "preface": "",
        "paragraphs": [
            "冶城昔是王公宅，鹊噪乌啼异昔时。",
            "不见犊车催麈尾，莫年惆怅蔡家儿。"
        ],
        "notes": "",
        "id": "23a7b44258ede466dbc7ae94f78ce8f7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "宿天禧因书壁间",
        "preface": "",
        "paragraphs": [
            "月堕风林夜已深，寒衾展转不能禁。",
            "一番过眼知何处，惟有孤灯识此心。"
        ],
        "notes": "",
        "id": "5a47549ef5b15d56c58b937d82f455ba"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "正上人求书",
        "preface": "",
        "paragraphs": [
            "火灭窗晴冷似冰，随时活计自修行。",
            "客来若问真消息，只有观音自证明。"
        ],
        "notes": "",
        "id": "f4e734968e0013361a8a0315723396a3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书吴江垂虹亭壁",
        "preface": "",
        "paragraphs": [
            "三十年惊一世人，衣巾空有泪痕深。",
            "他年不为鲈鱼脍，聊欲江干卜近邻。"
        ],
        "notes": "",
        "id": "b5f59aab0674a72fc362482d2edda939"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "书张君书斋窗上次其韵",
        "preface": "",
        "paragraphs": [
            "眼力无穷面面窗，知君心不在西凉。",
            "聊将浮世两茧足，共借明朝一线长。"
        ],
        "notes": "",
        "id": "a12406210e6b80e1deb0a31bbdc288fa"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵牡丹四绝  其一",
        "preface": "",
        "paragraphs": [
            "朝阳烁烁欲争流，已过群红盍自修。",
            "发尽妖妍犹未歇，天机终待几时休。"
        ],
        "notes": "",
        "id": "7a92363a068dae768872f4d1dff1f50a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵牡丹四绝  其二",
        "preface": "",
        "paragraphs": [
            "云低雨细静无风，似著精神染异红。",
            "驻辇慈恩赏佳句，若论今日定谁工。"
        ],
        "notes": "",
        "id": "826be1ac6b035b02b5fcdc08d7369a09"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵牡丹四绝  其三",
        "preface": "",
        "paragraphs": [
            "蓬莱宫阙有神僊，解释春风欲鬭妍。",
            "不是殊狂曾迕物，肯将飞燕谓当前。"
        ],
        "notes": "",
        "id": "29a68ce86bf1f1ddfbde59b297bae5d5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵牡丹四绝  其四",
        "preface": "",
        "paragraphs": [
            "我老迂疏合灌园，强来乘障负初暄。",
            "多情似识伊川旧，宛是韩公第一根。"
        ],
        "notes": "",
        "id": "172345d12afe3a52a16381258c0a6ed5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其一",
        "preface": "",
        "paragraphs": [
            "阳关才断一声歌，已觉离愁万斛多。",
            "谁信邮亭槛车际，便惊风露隔关河。"
        ],
        "notes": "",
        "id": "f7bfeb1e616d5fd224efa9b8fe367d74"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其二",
        "preface": "",
        "paragraphs": [
            "疏帘弄影不惊尘，百忆恒沙认此身。",
            "转盼回头已陈迹，那知犹作未归人。"
        ],
        "notes": "",
        "id": "f836da27a4e95af4f0dba0de843022a1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其三",
        "preface": "",
        "paragraphs": [
            "门无关锁何由出，案有诗书敢自期。",
            "寻到古人留意处，绝胜把酒听歌时。"
        ],
        "notes": "",
        "id": "f6493849292061313e027a1162120363"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其四",
        "preface": "",
        "paragraphs": [
            "大患于吾为有身，纵横颠倒竟谁神。",
            "祗应静处天真在，且作斯须自在人。"
        ],
        "notes": "",
        "id": "376177065acd2e91e0f003dd10274da1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其五",
        "preface": "",
        "paragraphs": [
            "雉堞回环半倚山，泉声风顺响潺潺。",
            "从来省事惟便静，他日端能忆此间。"
        ],
        "notes": "",
        "id": "09f53eb35687811919c98f04be2e3bcc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其六",
        "preface": "",
        "paragraphs": [
            "春来多病圣频中，歌曲双青笑拂红。",
            "今日闭门常静坐，始知身世已衰翁。"
        ],
        "notes": "",
        "id": "a3c3c33f23d76e4e48f89502648b635c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其七",
        "preface": "",
        "paragraphs": [
            "万口弥陀未饭前，西方境界每依然。",
            "何须更学王文度，那处元非极乐天。"
        ],
        "notes": "",
        "id": "11d0fff59a59175ea8bb8decb67577cc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其八",
        "preface": "",
        "paragraphs": [
            "今年四月未闻雷，赤地从何问宿灰。",
            "剑戟埋身均是死，生憎逋欠踏门催。"
        ],
        "notes": "",
        "id": "9820719a0883802b572f3707256325c6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其九",
        "preface": "",
        "paragraphs": [
            "十年不去有如何，得少何须较失多。",
            "大是驹奴必千里，功名他日莫渠魔。"
        ],
        "notes": "",
        "id": "fe200f815d0bae168dde6a9f849b3a8d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试陈瞻墨十绝  其一○",
        "preface": "",
        "paragraphs": [
            "卧听风声坐见山，此生长寄有无间。",
            "等闲撇起能知病，莫厌萧萧雪满颜。"
        ],
        "notes": "",
        "id": "d50efbc095f282c8bb923fb944bb75b1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "风吹苏小门前柳，雨暗罗敷陌上桑。",
            "遥想九江春色晚，被花恼得少陵狂。"
        ],
        "notes": "",
        "id": "a86e84c433fb0c3c1fc1374d643f18c5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "过玩鞭亭再见吉先之",
        "preface": "",
        "paragraphs": [
            "姑熟溪头近请违，玩鞭亭上再相期。",
            "留连话旧忘尘虑，把盏枰棋得自怡。"
        ],
        "notes": "",
        "id": "04d498230c646e1728185e0e43fd9780"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杏花白鹇",
        "preface": "",
        "paragraphs": [
            "朝来雨过发妖妍，向日枝头雪作团。",
            "缟练长拖轻洒墨，不须将作两般看。"
        ],
        "notes": "",
        "id": "91aadb52b43ddba3d83f370ac198fabc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "竹鹤",
        "preface": "",
        "paragraphs": [
            "瘦玉萧疏触处宜，仙风一霎散霜威。",
            "未应舞罢排云去，更看丹砂理雪衣。"
        ],
        "notes": "",
        "id": "d788fae77c128f973cbc4c6e00421094"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "黄精鹿",
        "preface": "",
        "paragraphs": [
            "绿遍前峰到后峰，灵苗压地几千重。",
            "勾班养就无人见，多少狂心欲采茸。"
        ],
        "notes": "",
        "id": "b109f3c030f1a3a16936258492549b55"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "荷叶龟",
        "preface": "",
        "paragraphs": [
            "翠盖相扶两不欹，多情独许见阳窥。",
            "千年自有逃形处，聊与清香暂约时。"
        ],
        "notes": "",
        "id": "dcc39b47273fc54e25fb1b459e0a3a81"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "惠崇扇面小景二绝  其一",
        "preface": "",
        "paragraphs": [
            "耳冷无人唱竹枝，归心惟有梦魂知。",
            "杨花扑地烟波阔，犹记征帆欲卸时。"
        ],
        "notes": "",
        "id": "b55869d4c5b1c9d25f0dfa4496b0d316"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "惠崇扇面小景二绝  其二",
        "preface": "",
        "paragraphs": [
            "风高雨暗不成群，欲下还飞似畏人。",
            "已是却寻归去路，江南休笑水如春。"
        ],
        "notes": "",
        "id": "015f734308a99077c1fd3e080c9fb513"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读华严经三绝  其一",
        "preface": "",
        "paragraphs": [
            "纷纷作客不归来，树本无根何处栽。",
            "弹指未应超十地，重重楼阁一时开。"
        ],
        "notes": "",
        "id": "d169a2abbc65194e3e86600856e1beab"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读华严经三绝  其二",
        "preface": "",
        "paragraphs": [
            "老境侵寻上砌苔，自然生意不应栽。",
            "便应烈日鳞潜去，能得愁怀几度开。"
        ],
        "notes": "",
        "id": "425f084fe6829e537a3d52fb90cfe2ad"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "读华严经三绝  其三",
        "preface": "",
        "paragraphs": [
            "法令端如万仞陂，后来无法只趋时。",
            "早知兴废无非命，可笑穰侯见事迟。"
        ],
        "notes": "",
        "id": "405ef0bc00f756b5423783b39fd05dd3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其一",
        "preface": "",
        "paragraphs": [
            "雨后阶庭物物新，睡余欹枕悄无闻。",
            "只疑日脚随人意，百刻香才过一分。"
        ],
        "notes": "",
        "id": "c1f6f017b8c2867ef32923c9addb6d4f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其二",
        "preface": "",
        "paragraphs": [
            "帘波不动地无尘，久与相亲燕雀驯。",
            "似怪衰翁长静坐，时时回眼辄疑人。"
        ],
        "notes": "",
        "id": "08981ffbf28a62cbab53bc9c03bc9de8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其三",
        "preface": "",
        "paragraphs": [
            "未逢四祖且堆堆，才见龙潭眼便开。",
            "龙去潭空人自老，衔花百鸟漫飞来。"
        ],
        "notes": "",
        "id": "9efcb04f36abbcaa0c92fcdc60b945df"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其四",
        "preface": "",
        "paragraphs": [
            "闭门不语信深沉，岂可讥时作酒箴。",
            "料得门前无好事，解嘲聊复寄初心。"
        ],
        "notes": "",
        "id": "2a0bd2b63be02714225cfeeeac617e2c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其五",
        "preface": "",
        "paragraphs": [
            "不堪细字眼犹花，熟睡分明暂到家。",
            "何独能收小儿泪，客中时可当乘槎。"
        ],
        "notes": "",
        "id": "5594957d4cce22fc29e63604a5929816"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其六",
        "preface": "",
        "paragraphs": [
            "玉壶试叫鸳鸯语，为问仙家似此无。",
            "养就丹砂早归去，不妨闲处作工夫。"
        ],
        "notes": "",
        "id": "3a3a189628991397a4bf1358c48e0749"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其七",
        "preface": "",
        "paragraphs": [
            "大人相好一百种，几劫修来得到今。",
            "不独普贤能演说，淘沙个个得精金。"
        ],
        "notes": "",
        "id": "1d6563cc3ed68b48f6e860c92b3082a1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其八",
        "preface": "",
        "paragraphs": [
            "万里无云天一色，单衣不试似初春。",
            "鸽鸰习习游丝坠，未必他时得此身。"
        ],
        "notes": "",
        "id": "4fd89ae4c21555f959c47b5530a15283"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其九",
        "preface": "",
        "paragraphs": [
            "歌词漫与收狂念，诗句聊将代欠伸。",
            "钩棘徒劳刳胃肾，笔头才住已成尘。"
        ],
        "notes": "",
        "id": "a79f78c51c1688c272d48c2686c0ee12"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "学书十绝  其一○",
        "preface": "",
        "paragraphs": [
            "心非可见舌能陈，随语成章自有神。",
            "用作功名终底事，区区雕琢定痴人。"
        ],
        "notes": "",
        "id": "b6527f8d1fd52f10666261023d67bcf4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "故人李世南画秋山林木平远三首和韵  其一",
        "preface": "",
        "paragraphs": [
            "晚烟拂拂聚无痕，瘦骨棱棱见彻根。",
            "细路萦纡饥马疾，举头新月是前村。"
        ],
        "notes": "",
        "id": "2fe0f286653ba22abaa168ce845fe53a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "故人李世南画秋山林木平远三首和韵  其二",
        "preface": "",
        "paragraphs": [
            "曾经岁月几华夷，雨貌风颜茂晚姿。",
            "自是雪霜心共老，笔头聊复戏孙枝。"
        ],
        "notes": "",
        "id": "fe03a812f12a7d99ba4794942e899bb3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "故人李世南画秋山林木平远三首和韵  其三",
        "preface": "",
        "paragraphs": [
            "霜清木落见沙洲，洲上人家半在舟。",
            "射雁归来鱼满笱，瓮中先见问扶头。"
        ],
        "notes": "",
        "id": "73043fa6b4e213a082cea0414ef99c3e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "出院有期",
        "preface": "",
        "paragraphs": [
            "亲旧相逢似隔时，从今无复念归期。",
            "莫同更写留连恨，只拟添成百首诗。"
        ],
        "notes": "",
        "id": "16d7c1594fd38fab87911bc8b858edc4"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再和观画三首  其一",
        "preface": "",
        "paragraphs": [
            "扫除不尽自无痕，底事狂缘尚有根。",
            "几日宁宁图画里，祇缘归思在江村。"
        ],
        "notes": "",
        "id": "c82d1f9af63f4da3b9b469b901b60cb8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再和观画三首  其二",
        "preface": "",
        "paragraphs": [
            "何时船上载鸱夷，海道聊寻一问姿。",
            "不为丹青生着相，从来卷曲是吾枝。"
        ],
        "notes": "",
        "id": "d3b621cf5d18727d55a66ba5eb691bb5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再和观画三首  其三",
        "preface": "",
        "paragraphs": [
            "欲问船师觅宝洲，须将大瓠作腰舟。",
            "掀天白浪蛟龙吼，才得随流一点头。"
        ],
        "notes": "",
        "id": "395ef1f79126d0acad6664f8c5fcc6ee"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一",
        "preface": "",
        "paragraphs": [
            "霅上归来过了春，枝头杏子可尝新。",
            "旋追老酒医佳况，更谢提壶解劝人。"
        ],
        "notes": "",
        "id": "b53af19b13d45802227e68131d8818ba"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二",
        "preface": "",
        "paragraphs": [
            "一春霖雨不曾休，雪雹惊人四月头。",
            "初制单衣方待着，却添炉火换重裘。"
        ],
        "notes": "",
        "id": "4da9a2837057826c8b5f7fbc13eee2bd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其三",
        "preface": "",
        "paragraphs": [
            "梦回簷滴不闻声，残月披窗分外明。",
            "投老逢春能几许，不堪催去与谁争。"
        ],
        "notes": "",
        "id": "6ab0d52e6f485475961099e5d58b8999"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其四",
        "preface": "",
        "paragraphs": [
            "扶老相邀到陇头，麦苗如洗未全抽。",
            "愿天不雨只一月，聊慰艰辛望半收。"
        ],
        "notes": "",
        "id": "6808b2b6ac535d8d4e9e9b8a52e52d57"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其五",
        "preface": "",
        "paragraphs": [
            "栽桑插柳展沟塍，共趁清明力倍增。",
            "分得这般穷伎俩，却应苦行过于僧。"
        ],
        "notes": "",
        "id": "9f4ca6c4b204d8790da45e765bef3b07"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其六",
        "preface": "",
        "paragraphs": [
            "修车浸种一番忙，肚热邻家见早秧。",
            "饱饭未惊心已饱，方知生计要商量。"
        ],
        "notes": "",
        "id": "f033408851207a30489a3a7408323b8b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其七",
        "preface": "",
        "paragraphs": [
            "一生着得几䩫屐，一饱消得几多粮。",
            "怕雨望晴心不歇，白头搔尽眼望羊。"
        ],
        "notes": "",
        "id": "0b51dd0e3594e14662bf892b92366f87"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其八",
        "preface": "",
        "paragraphs": [
            "须知官职为他人，老去何妨可问津。",
            "宾客欢娱童仆饱，到头活计定谁亲。"
        ],
        "notes": "",
        "id": "f6fbcabd9e0c93e6d24f8faf9dfb0628"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其九",
        "preface": "",
        "paragraphs": [
            "从来人说水晶宫，投老方能到眼中。",
            "未必吾生便休去，溪山隠去再相同。"
        ],
        "notes": "",
        "id": "1aa369c58c5cc48c96ef985c894b7e91"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一○",
        "preface": "",
        "paragraphs": [
            "鹅儿成队草成茵，来往驯鸦喜趁人。",
            "却恐城中无此况，莫辞辛苦且逡巡。"
        ],
        "notes": "",
        "id": "471f35dc2c983bf0d281fb018a330e31"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一一",
        "preface": "",
        "paragraphs": [
            "亹亹柔条动懿筐，森森初穗弄微黄。",
            "引雏飞去蒙朝雨，带犊归来卧夕阳。"
        ],
        "notes": "",
        "id": "93a597a99b73a2ec0224505fb09a51a6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一二",
        "preface": "",
        "paragraphs": [
            "东囤扫场方𫏐歇，插秧车水又相催。",
            "衰年乐得身强健，常愿南山到眼来。"
        ],
        "notes": "",
        "id": "126e33b0da11bbf21548dd9f68417d3d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一三",
        "preface": "",
        "paragraphs": [
            "芦已藏人水鸟喧，草堪留坐午风寒。",
            "从来偏得田家趣，折莫催归兴已阑。"
        ],
        "notes": "",
        "id": "0bdf2df9d43564a001385f92843a074a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一四",
        "preface": "",
        "paragraphs": [
            "雨后西风日日颠，重裘犹自觉轻单。",
            "春寒秋热江南候，四月如何尚有寒。"
        ],
        "notes": "",
        "id": "71e2829b994b04f15d9b803ea0b3261e"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一五",
        "preface": "",
        "paragraphs": [
            "转午风休陡觉来，绵衣脱尽旋开轩。",
            "乍寒乍热难调御，厚薄随时体自安。"
        ],
        "notes": "",
        "id": "af9b89cbf68a4b5f491a918f26d3ce42"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一六",
        "preface": "",
        "paragraphs": [
            "见事迟来五十年，何须投老念艰难。",
            "暖衣饱食无过此，谁是鲇鱼上竹竿。"
        ],
        "notes": "",
        "id": "b876da535e85c5a0b1e5cdd6842228a2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一七",
        "preface": "",
        "paragraphs": [
            "饭舂罗担雁行来，任是囷廛亦易推。",
            "一岁艰难方有味，较量犹胜上燕台。"
        ],
        "notes": "",
        "id": "c7f934d12b3797bc92f2e5433fa3c34f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一八",
        "preface": "",
        "paragraphs": [
            "朝衣行市头颅落，六印垂腰手足分。",
            "旋煮河豚加𫚖脍，争如闲处醉醺醺。"
        ],
        "notes": "",
        "id": "6c724aa7075c12479acf2bef1cd01cd8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其一九",
        "preface": "",
        "paragraphs": [
            "荷钱贴水蚕如蚁，稻似针芒葚未丹。",
            "牛角叩残歌转急，请看平地有波澜。"
        ],
        "notes": "",
        "id": "a6c9758b2378cb301924ff1388172d56"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二○",
        "preface": "",
        "paragraphs": [
            "百事无能一老夫，十年江上把犁锄。",
            "西庄南亩时来往，常得青山在坐隅。"
        ],
        "notes": "",
        "id": "74fbc4c43f67142ee0fcf3379f684859"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二一",
        "preface": "",
        "paragraphs": [
            "青山于我岂无因，到处抬头便见亲。",
            "时更一班逢好句，玄晖端恐是前身。"
        ],
        "notes": "",
        "id": "3461501900e2ad7ac85696c9794c5397"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二二",
        "preface": "",
        "paragraphs": [
            "坐啸宣城迹已赊，青山今日属寒家。",
            "多情宾客门如市，不独风流解染花。"
        ],
        "notes": "",
        "id": "0c1dba9d22822d9db9260bf345df08b1"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二三",
        "preface": "",
        "paragraphs": [
            "数亩田荒积渐耕，常忧坝损害垂成。",
            "传闻赵魏推盟主，便觉如云照眼明。"
        ],
        "notes": "",
        "id": "ddd416d0a2b0cc5ee72b75518c762b69"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "路西田舍示虞孙小诗二十四首  其二四",
        "preface": "",
        "paragraphs": [
            "水已平隄柳已线，洞房犹记锁婵娟。",
            "彩云易散春常在，啼鸟留人尚可怜。"
        ],
        "notes": "",
        "id": "992bfc12ef1eaf9c8bdc4724a54e4c82"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "蒙宠惠朋樽深佩眷意聊奉一噱",
        "preface": "",
        "paragraphs": [
            "万国衣冠拱醉容，钧天梦断失云龙。",
            "多情尚寄当时约，宛似阇黎饭后钟。"
        ],
        "notes": "",
        "id": "e5670dee23f432fd43f4f159c5ffb993"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "伯成已归尚阻雨会聚聊申短唱容易一笑",
        "preface": "",
        "paragraphs": [
            "髯友新从塞上回，中元樽俎未能开。",
            "更堪庭竹添幽思，只欠清风玉雨来。"
        ],
        "notes": "",
        "id": "904648e2966d3465c3718efaf6142438"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试笔柬赵德麟二绝  其一",
        "preface": "",
        "paragraphs": [
            "河朔初辞爨析骸，都城还许谢烦埃。",
            "日长穷巷春归后，万绿阴阴锁吹台。"
        ],
        "notes": "",
        "id": "26ecf145a01f7866246fa5ff222bd5d6"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "试笔柬赵德麟二绝  其二",
        "preface": "",
        "paragraphs": [
            "窗间多病委枯骸，陌上初收雨后埃。",
            "公子风流过京兆，正堪眉妩傍粧台。"
        ],
        "notes": "",
        "id": "25b414429967a2b0269dc20d874dfad2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见寄两绝  其一",
        "preface": "",
        "paragraphs": [
            "江湖流落久相依，每叹朱颜戏彩衣。",
            "何事泪痕书上见，他年千陇约同归。"
        ],
        "notes": "",
        "id": "6f2e3b8328348c8452bd7582a3f1f763"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵见寄两绝  其二",
        "preface": "",
        "paragraphs": [
            "七分年纪十分愁，物理乘除不自由。",
            "死葬生游今得地，却嗟无计共迟留。"
        ],
        "notes": "",
        "id": "a481f1927dcd7bbada3a2fbcfb563e30"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赠人",
        "preface": "",
        "paragraphs": [
            "双双小叶衬花房，只鬭花房不鬭双。",
            "拾得不教同伴见，袖中拈出一齐降。"
        ],
        "notes": "",
        "id": "11152bc0cfa862dfd05b19e228b77ca8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再和仇粹夫  其一",
        "preface": "",
        "paragraphs": [
            "曾寄冰绡十幅开，竹间红蕊燕衔来。",
            "黄筌已去风流尽，忽见诗翁笔下催。"
        ],
        "notes": "",
        "id": "b2012812f56b4e461ec066f381b70550"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "再和仇粹夫  其二",
        "preface": "",
        "paragraphs": [
            "面面轩楹压水开，暑天端恐雪飞来。",
            "冰肌玉骨元无汗，更倩殷勤执板催。"
        ],
        "notes": "",
        "id": "e8829ddc1499f049c38e7cef78e6e5e5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "祈泽寺龙池",
        "preface": "",
        "paragraphs": [
            "池方一寻深寸许，泉脉涓涓萦砌台。",
            "闻道旱天能作雨，定应变化自何来。"
        ],
        "notes": "",
        "id": "7e1524661cf27bf2a70192c96c965e1d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "题虞氏外孙扇",
        "preface": "",
        "paragraphs": [
            "处己莫辞三径陋，读书须及五车多。",
            "成吾宅相非吾志，直欲丘门备四科。"
        ],
        "notes": "",
        "id": "27c093da34c50f9862803c3e9ca62c3f"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题二绝  其一",
        "preface": "",
        "paragraphs": [
            "投老还家髀肉消，霜天何处换金貂。",
            "一樽帝所欢犹在，翻恐醒来尚寂寥。"
        ],
        "notes": "",
        "id": "d03f9cf6eb220003501a9a2c67f47bb9"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "失题二绝  其二",
        "preface": "",
        "paragraphs": [
            "楚国曾闻照乘珠，间因齐盗取为娱。",
            "人亡人得何须计，端有龟肠恨晚厨。"
        ],
        "notes": "",
        "id": "3c37ec0d7ff50629682a96cd6cb84de7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿五首  其一",
        "preface": "",
        "paragraphs": [
            "会次定多古语，笔端无复时流。",
            "肮脏若非投分，崎岖肯共经丘。"
        ],
        "notes": "",
        "id": "223933e5241d553d29b5ac22c2c4c9b3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿五首  其二",
        "preface": "",
        "paragraphs": [
            "昨夜中秋好月，今朝类试终场。",
            "遥想客窗对酒，未知野饭同堂。"
        ],
        "notes": "",
        "id": "7e7d7dbc9d7b172e55b91b2eb411f744"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿五首  其三",
        "preface": "",
        "paragraphs": [
            "踏碎琼瑶聊步，行陪笑语多时。",
            "一段难逢佳事，五篇消得新诗。"
        ],
        "notes": "",
        "id": "6c7e2d705a8a1b60997fce8c72b5e41d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿五首  其四",
        "preface": "",
        "paragraphs": [
            "龙欲兴云致雨，虎能堕地成斑。",
            "端是便骑赐马，不须深恋家山。"
        ],
        "notes": "",
        "id": "9e6578c5ed94e13d6973b4d54eb7abde"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "次韵子椿五首  其五",
        "preface": "",
        "paragraphs": [
            "附见谁为邹湛，奖成无复山涛。",
            "岂敢遽名此地，不如且醉归舠。"
        ],
        "notes": "",
        "id": "c3e65bfce5dedc4d0edc5f1b8c9e35d7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次韵三绝  其一",
        "preface": "",
        "paragraphs": [
            "款步昔陪下泽，剧谈今愧高流。",
            "又喜秋来相见，暂同南陌东丘。"
        ],
        "notes": "",
        "id": "c99f26d211ce6688c56d849ecbf1a3bc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次韵三绝  其二",
        "preface": "",
        "paragraphs": [
            "华屋暂离星斗，沧江归弄波涛。",
            "可得遽通来信，便知却整还舠。"
        ],
        "notes": "",
        "id": "64d06478ec95370df854e623bccb2b86"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "又次韵三绝  其三",
        "preface": "",
        "paragraphs": [
            "旱日能诗传信，新来投笔从班。",
            "身世且依魏阙，烟云休恋钟山。"
        ],
        "notes": "",
        "id": "b632e30df6ce33e26291ab666822997b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "旌德王承议挽词",
        "preface": "",
        "paragraphs": [
            "彭蠡湖边一笑初，绿衣相见论葭莩。",
            "四千里外空搔首，三十年来屡揽须。",
            "方卜他时共兰若，岂知今日奠生刍。",
            "穷途只有思君泪，无复吟君屋上乌。"
        ],
        "notes": "",
        "id": "f6c360441f8d3068a25bf317757558d7"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "钱君倚夫人仙源郡君挽词",
        "preface": "",
        "paragraphs": [
            "春生复秋落，物物犹帝力。",
            "哀哉劬劳恩，甘藟至诚实。",
            "棘心咏诗人，常恐一旦失。",
            "何乃不我报，皎皎如白日。",
            "痛哉胡为生，每念气填臆。",
            "仰君犹长庚，华发萃众德。",
            "岁时捧金樽，门户几万石。",
            "常云我有子，未易先尺璧。",
            "伯仁非碌碌，到此辄自惑。",
            "庶几德有相，睥睨莫我逼。",
            "颇闻君有言，既跌不见谪。",
            "李杜苟齐名，死且不足惜。",
            "孰不斯言愧，谓君寿无极。",
            "岂知属纩书，何为在吾侧。",
            "堂堂古益友，千载同此室。",
            "撼铎倘能参，我泪不虚滴。"
        ],
        "notes": "",
        "id": "ccb3373a6993b994c1e5ffbe76550da2"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "俞清老挽词二首  其一",
        "preface": "",
        "paragraphs": [
            "生涯真断梗，身世委虚舟。",
            "直欲超千劫，都将付一沤。",
            "纵横无滞碍，游戏任沈浮。",
            "报尽随缘去，聊从一笑休。"
        ],
        "notes": "",
        "id": "e4b74667885c6dc6689fdc8011b8d0c0"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "俞清老挽词二首  其二",
        "preface": "",
        "paragraphs": [
            "寒食相披拂，方时欲适然。",
            "君应寻故约，我亦赴新阡。",
            "但怪沈来雁，那知已逝川。",
            "风流有千里，未愧昔人贤。"
        ],
        "notes": "",
        "id": "11d29c1e96a96cb9b8d34dc09251c8c3"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "陈氏母夫人挽词二首  其一",
        "preface": "",
        "paragraphs": [
            "白首严冰雪，清风逼里闾。",
            "空残贝叶偈，不见锦囊书。",
            "表表名终在，诜诜庆有余。",
            "会如华夏约，他日看高车。"
        ],
        "notes": "",
        "id": "b30f7acdbfcb16632c5a1ea676368dee"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "陈氏母夫人挽词二首  其二",
        "preface": "",
        "paragraphs": [
            "子令人空毁，孙贤我故钦。",
            "成家信如玉，传世果非金。",
            "不作寻常去，方知积累深。",
            "天花长满裓，应悟本来心。"
        ],
        "notes": "",
        "id": "4c8d97226bee003fc54e87d73022020a"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂挽诗四首  其一",
        "preface": "",
        "paragraphs": [
            "报地三千箓，年光八十春。",
            "却寻来处路，重接社中人。",
            "杖履空平日，幢幡想去尘。",
            "莲开布金底，又见一番新。"
        ],
        "notes": "",
        "id": "09b30be3e2047c0146ff18794be29955"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂挽诗四首  其二",
        "preface": "",
        "paragraphs": [
            "方报先同穴，俄闻改葬期。",
            "祇应偕老约，不拟异他时。",
            "已矣如何憾，贤哉有剩悲。",
            "会看松柏路，赐篆耸丰碑。"
        ],
        "notes": "",
        "id": "7cd551773a8b60d05a5e0580dfaebf49"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂挽诗四首  其三",
        "preface": "",
        "paragraphs": [
            "汉室传经后，唐朝旧族家。",
            "柔明惟典则，专静辍纷华。",
            "得配同高寿，流光固未涯。",
            "定应知去路，门外列三车。"
        ],
        "notes": "",
        "id": "d4d063716d0e6d0cade9a2e6ac9aea73"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "杂挽诗四首  其四",
        "preface": "",
        "paragraphs": [
            "子令钦平昔，多慙接俊游。",
            "升堂称有志，执奠叹无由。",
            "逝水空归壑，春风忽变秋。",
            "箫声到原尽，千载想风流。"
        ],
        "notes": "",
        "id": "32539f2a5e05d67f5c6b23b60b2c03bb"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "观世音赞",
        "preface": "",
        "paragraphs": [
            "大慈大悲大威德，补陀落山住孤绝。",
            "三界轮回若热恼，一闻我名便清凉。",
            "名虽可闻见不得，随所建立即如见。",
            "施者受者不退心，常如心在光明里。"
        ],
        "notes": "",
        "id": "b7d23919e2362f3cda6940330e74d6d8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "维摩居士赞",
        "preface": "",
        "paragraphs": [
            "毗耶离城，此去几许。",
            "一睹慈光，如到其所。",
            "八万四千，翻风驾雨。",
            "枯者即荣，堕者斯举。",
            "周徧恒沙，了无一语。"
        ],
        "notes": "",
        "id": "4b20af29b233979c416812bf3520ca50"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "慧严永长老赞",
        "preface": "",
        "paragraphs": [
            "我昔同登法云地，道场不异耆暗山。",
            "指出后身自在通，当日曾闻新受记。",
            "秀眉明目坏色衣，谁其写成比丘相。",
            "只这便是紫金容，在在处处咸恭敬。"
        ],
        "notes": "",
        "id": "1156f56502be631853a1490f24784121"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "西庵琳老真赞",
        "preface": "",
        "paragraphs": [
            "西庵老人，谁不赞叹。",
            "东辙西蹊，路头坐断。",
            "维三昧力，化身千百。",
            "北雨南云，青天霹雳。",
            "岂待形容，何处不见。",
            "须知闹市里，便是百草头荐。"
        ],
        "notes": "",
        "id": "6d2fb8df83ccd9f5ee559fda715269fe"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "常州荐福琄老真赞",
        "preface": "",
        "paragraphs": [
            "无形而袭人之鼻者香，不谋而同人之舌者名。",
            "名因香而及远，香因名而有声。",
            "然则红梅老子固如是乎。",
            "投暗即暗，投明即明。",
            "随波逐浪，应物观形。",
            "夫是之谓馿手佛脚，而真得无学于保宁者也。"
        ],
        "notes": "",
        "id": "f5243a4feeae70b11f3b0b529f70aefc"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "云门大师真赞",
        "preface": "",
        "paragraphs": [
            "织得蒲鞋无脚著，大雪漫山却伸脚。",
            "嬲人枉了三则语，传家只用一字错。",
            "至今儿孙满天下，伸头缩颈如鹳鹤。",
            "捩转嘴面有商量，学得马骑被馿扑。"
        ],
        "notes": "",
        "id": "4022768cae4fb1c53ee18ce15dd088d8"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "雪峰真赞",
        "preface": "",
        "paragraphs": [
            "衮毬输了一只脚，答语失了一只眼。",
            "却将两只杀人手，不妨捞虾只摸蚬。",
            "踏翻船子月是谁，撞破烟楼如掣电。",
            "树倒藤枯笑呵呵，春光更觉家家遍。"
        ],
        "notes": "",
        "id": "923fe52f3aac5ab06ca0a67f11ede542"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "晦堂宝觉真赞",
        "preface": "",
        "paragraphs": [
            "不勉而中，不思而得。",
            "从容中道，是为极则。",
            "胡来胡现，汉来汉现。",
            "随所运用，莫非方便。",
            "在迩求远，知深昧浅。",
            "头上安头，以口为眼。",
            "以相而现，略无异同。",
            "一有所扣，则犹撞钟。",
            "缘不我契，漫尔形容。",
            "稽首导师，如日方中。"
        ],
        "notes": "",
        "id": "7955d80b568ef31b389ae945ad1a1dd5"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李太白赞",
        "preface": "",
        "paragraphs": [
            "龙不可收，虎不可缚。",
            "矫矫世路，彼自清浊。",
            "醉遣脱靴，孰贵孰贱。",
            "弄月沧波，万顷一线。",
            "图画如好，虽曰糟粕。",
            "对之超然，鲸尾欲捉。"
        ],
        "notes": "",
        "id": "198d4ecd70a5b5fa3cf0eba7d9444691"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "姑溪自赞  其一",
        "preface": "",
        "paragraphs": [
            "蒿目以游千世，铁心以践其志。",
            "有时端委以即事，忽尔卖针而买醉，岂所谓逆行顺行莫测者欤。",
            "盖得之自是不得，是以听天命而已。"
        ],
        "notes": "",
        "id": "6f21d701028328fe4d2895228e68039b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "姑溪自赞  其二",
        "preface": "",
        "paragraphs": [
            "偶乘扁舟，一日千里。",
            "若遇胜境，终年不移。",
            "故能屈御手调羹而亲饷，命力士脱靴而不疑。",
            "予私淑诸人也，故欲与之同归。",
            "鸦然于腮而不售，羊然遶领而犹痴。",
            "人固欲其售，尔谓之痴也，予方游戏以随时。"
        ],
        "notes": "",
        "id": "dce232c1f54a27c361adcd9fa4a8c916"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李伯时画姑溪濯足图赞",
        "preface": "",
        "paragraphs": [
            "濯余足兮寒泉，振余衣兮古丘。",
            "洞胸中之滞碍，眇云散而水流。",
            "识此行之非祸，乃造物之予休。"
        ],
        "notes": "",
        "id": "8f8d0f970573d9e2d553f78b25ba334b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "董曼老画姑溪赞",
        "preface": "",
        "paragraphs": [
            "野老形容，公子刷砑。",
            "谓俗则数珠挂于臂上，谓僧则髭须满于颔下。",
            "以我为牛则为之牛，以我为马则为之马。",
            "不妨随俗流通，何必分真辨假。"
        ],
        "notes": "",
        "id": "858600dd76f6e41d38439d04e6849b11"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "李伯时画马赞",
        "preface": "",
        "paragraphs": [
            "饮不以鼻，投不以趾。",
            "虽梦亦然，理自应尔。",
            "吾师东坡，尝有是语。",
            "天机所同，惟伯时父。",
            "东坡形容，伯时位置。",
            "曹韩少陵，俱落第二。",
            "吾私淑诸，限隔九泉。",
            "笔头落处，几至潸然。"
        ],
        "notes": "",
        "id": "5c57ddad93ef0f7df1d1b2352af835dd"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "送戴道人",
        "preface": "",
        "paragraphs": [
            "懒将身世问穷通，邂逅僧轩一席同。",
            "已叹故家如坠叶，可堪白发共飘蓬。",
            "冥搜固出能言外，妙用都归指掌中。",
            "咫尺京师莫辞远，有云何患不乘风。"
        ],
        "notes": "",
        "id": "1e45d4f9a96185434c50745906a04175"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "赏花亭致语口号",
        "preface": "",
        "paragraphs": [
            "绿阴初合燕归来，煮酒新尝换拨醅。",
            "不独江山想王谢，须知宾客尽邹枚。",
            "十分欢意休教剩，万斛愁心亦自开。",
            "倒载任他路人笑，更将何处作春台。"
        ],
        "notes": "",
        "id": "69b1e3c383bbc4e8caf113bca425319b"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "还俗道士",
        "preface": "",
        "paragraphs": [
            "闻道华阳客，儒衣谒紫微。",
            "旧山连药卖，孤鹤带云归。",
            "柳市名犹在，桃源梦已稀。",
            "还家见鸥鸟，应愧背船飞。"
        ],
        "notes": "",
        "id": "5241ef64b9cb2d87241c60aba7d1692c"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "美人在时花满堂，美人去后留空床。",
            "床上绣衾闲不寝，至今三载犹余香。",
            "香亦竟不灭，人亦竟不来。",
            "相思复相忆，白露湿苍苔。"
        ],
        "notes": "",
        "id": "416749bca36847f5d15e4d90d6d89cdf"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：立秋日书唐行成扇首句：自古逢秋悲寂寥。"
        ],
        "notes": "",
        "id": "b0a61ac790f308b87e03470bc72f768d"
    },
    {
        "author": "李之仪",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：偶题（其二）首句：洛阳城里见秋风。"
        ],
        "notes": "",
        "id": "187bde186fe1b70df3d54e2c8bc702e1"
    }
]