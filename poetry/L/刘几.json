[
    {
        "author": "刘几",
        "dynasty": "宋",
        "type": "诗",
        "rhythmic": "",
        "title": "耆英会诗二首  其一",
        "preface": "",
        "paragraphs": [
            "司徒硕德今无比，太尉殊勋固绝伦。",
            "偶以暮年陪盛宴，喜将白发照青春。",
            "八公有秽山空著，四皓当衰心且伸。",
            "元老相望疎迹在，不应此会媿前人。"
        ],
        "notes": "",
        "id": "6b60f091d26f8425fc5b266ac7fbb0cd"
    },
    {
        "author": "刘几",
        "dynasty": "宋",
        "type": "诗",
        "rhythmic": "",
        "title": "耆英会诗二首  其二",
        "preface": "",
        "paragraphs": [
            "制举省元推二相，龙头昔日属宣猷。",
            "人间盛事并遐算，一席几盈九百筹。"
        ],
        "notes": "",
        "id": "19ca0ba5317b3d9db19ae4bd68811fc3"
    }
]