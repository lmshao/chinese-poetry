[
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题仁乐亭",
        "preface": "",
        "paragraphs": [
            "真山蓄幽奇，伪山逞瑰怪。",
            "峰峦纷变现，座席疑广大。",
            "未穿披云屐，对此亦清快。"
        ],
        "notes": "",
        "id": "4576abe1a4aa3f23ba22b1f9a981fcff"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "虎泉",
        "preface": "",
        "paragraphs": [
            "昔闻孤女子，遇虎斯泉侧。",
            "高僧为追诃，弭耳不敢食。",
            "岁月几何时，称谈如宿夕。",
            "故知事可传，岂限涔泓窄。"
        ],
        "notes": "",
        "id": "87db7215012dffc5fb485ce13ea35fbb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "虚假行",
        "preface": "",
        "paragraphs": [
            "虚假复虚假，名陶不知瓦。",
            "养子役于人，不如生犬马。",
            "公私严忌讳，势利关取舍。",
            "奉生既疏违，丧死更苟且。",
            "苴麻不敢服，桐竹何由把。",
            "未得久哀呼，方当勤唯喏。",
            "百年闻罔极，一瞬经庐下。",
            "岂不近冠裳，驱牵到乖寡。",
            "沾沾荷锄子，言动只山野。",
            "终制负凶缞，兴辞泪如泻。",
            "诸儒论鄙俗，不若都人雅。",
            "请问雨间民，谁为称情者。"
        ],
        "notes": "",
        "id": "c358773a29baa03a3d15a970cd9b3bd4"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "游子篇",
        "preface": "",
        "paragraphs": [
            "游子朱门儿，行乐畏不足。",
            "遐方寒苦士，自赞乞随逐。",
            "朝驰锦鞯末，夕䜩凤屏曲。",
            "雄豪弃残賸，声色化耳目。",
            "来时布素衣，羞耻见罗縠。",
            "几许膏粱味，嗜好讳水菽。",
            "劳劳车马尘，苒苒岁月速。",
            "家书懒拆封，旧业废编牍。",
            "间尝梦故国，惊觉如被辱。",
            "安知惬快余，穷愁入皮肉。",
            "趋承偶逾节，况味稍𨃪跼。",
            "长年倚恩辉，积渐致轻凟。",
            "因逢故人语，始叹误程躅。",
            "都城名利场，岂不多所欲。",
            "从前入关客，无虑共贫毒。",
            "商鄽聚珍赀，科举仰廪禄。",
            "神乎夺我魄，而独迷所属。",
            "何人不谋身，计虑自不淑。",
            "寄声风尘子，哀恨吾已酷。",
            "当知帝里游，有祸亦有福。"
        ],
        "notes": "",
        "id": "251bac3bb3b69e6fd0f657426014eb77"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "莓莓原上田",
        "preface": "",
        "paragraphs": [
            "莓莓原上田，春至早已种。",
            "墢墢樊间圃，蔬好亦培壅。",
            "农家乐地利，倚此拟微俸。",
            "依随节序停，领略儿孙众。",
            "徒耕有讙语，各息无愁梦。",
            "冷看里诸生，焦心望乡贡。"
        ],
        "notes": "",
        "id": "2c7af52f8b375bac8c96c728719d60b8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和道先从义同过张掾梅花下饮",
        "preface": "",
        "paragraphs": [
            "山人如寒松，无可媚鶑蝶。",
            "谅非清峻契，谁肯略顾接。",
            "春城偶来至，豪士懒举睫。",
            "幽幽法曹厅，一往乃敢辄。",
            "主人虽壮齿，酷爱文字业。",
            "相看论古书，术不计勇怯。",
            "陈家俊公子，德义敦庆叶。",
            "闻我适过从，逢衣遽披摄。",
            "老成北扉掾，喜客若渔猎。",
            "招呼倒清樽，促迫信重叠。",
            "梅花香树下，共醉死牛胁。",
            "勿忧侵暮冷，坐我有毡㲲。",
            "飞飞落梅英，绕座不待折。",
            "煌煌画蜡蠋，未夜已戒设。",
            "征诗为罚令，献白作饮节。",
            "谭高衡或争，笑猛倒还绝。",
            "李侯解县印，心注象魏阙。",
            "座中惜分袂，劝酒更酷烈。",
            "春先显父笋，冬外尹吉鼈。",
            "肴佳俎未竟，酒美壶频竭。",
            "更筹屡闻转，归乘不许谒。",
            "谁能避酩酊，但恨落角月。"
        ],
        "notes": "",
        "id": "7a633783abd6ed64eef7587cbb246e30"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "渠中水",
        "preface": "",
        "paragraphs": [
            "咨尔渠中水，源流本何许。",
            "特无停滀分，得此奔逝苦。",
            "过村秽濯溉，合涧浑沙土。",
            "还当归海日，亦助云涛巨。"
        ],
        "notes": "",
        "id": "7735f42ac64d6c8e014a53f9ce67af2f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "野翠堂",
        "preface": "",
        "paragraphs": [
            "重城似郊坰，接眼尽苍翠。",
            "无复见枯疏，共疑春每至。",
            "丘樊岂少此，野叟不自贵。"
        ],
        "notes": "",
        "id": "97f2b20e1c4469b95b1f7b476a02969a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "鸦声",
        "preface": "",
        "paragraphs": [
            "鸦声噪人凶，听者知惨然。",
            "忠言论祸福，受之如不闻。",
            "禽口不可缄，人言因义发。",
            "畏禽而忽人，使我心如割。"
        ],
        "notes": "",
        "id": "be3c8a28a8f3ce53da572615d6bc9308"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "小虫",
        "preface": "",
        "paragraphs": [
            "大螾身尺余，辉彩盈首尾。",
            "小虫未知名，长不过半指。",
            "相遭篱畔草，错愕杂忧喜。",
            "孤征有令凶，忿鬭莫我止。",
            "交攻久腾突，反复召倾毁。",
            "螾跳欲忘生，虫怒乃抵死。",
            "奔冲彻心腹，劫捷沸唇觜。",
            "方磨雨痕沙，又堕足迹水。",
            "肥无敏才智，短有毒牙齿。",
            "吾豪且深侵，彼困漫决起。",
            "壮躯俄奄奄，恨血稍泚泚。",
            "虫休遂驰归，少顷复临𦧇。",
            "安详衔螾鼻，拖攃绕篱阯。",
            "却纳幽穴中，其将食之矣。",
            "人间有胜负，不在校形体。",
            "楼兰虽雄王，命尽傅介子。",
            "新家巨无霸，一战亦为鬼。",
            "苟惟性资悍，端可制魁伟。",
            "君看小虫威，何独畏封豕。"
        ],
        "notes": "",
        "id": "f6cb4ed803dcb2b1c2c7b35cc88196da"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "有虫",
        "preface": "",
        "paragraphs": [
            "堂阴阚曲沼，其浸可滥觞。",
            "有虫宅其间，游息能自将。",
            "名号乱龟鼈，形躯亚蜣蜋。",
            "何知一生微，颇以气调张。",
            "秋风七八月，泓浸稍减常。",
            "低回尚飘然，未若谋穴藏。",
            "十月水泉竭，泥沙暴枯霜。",
            "迷迷旧坻堮，影迹类已藏。",
            "延绵盈昃多，天雨断霈霶。",
            "皆言此虫绝，躯壳应碎僵。",
            "咨嗟亦含气，所托异慨慷。",
            "迩来节令改，泰卦直春阳。",
            "甘霖一夕飞，灌注成濊汪。",
            "凌晨沼面涨，虫辈早奋扬。",
            "上下逞风操，同形喜相望。",
            "如知出处时，故以偪仄忘。",
            "余尝舍其侧，终始得瞻相。",
            "因思物理深，未易草草量。",
            "江海非不大，其鱼每屠伤。",
            "此沼固褊浅，其虫乃灵长。",
            "浮生短与修，有命不可襄。",
            "运数苟未尽，忧悲岂其戕。",
            "安危与时俱，穷达须预防。",
            "所以真至人，如往皆暇遑。"
        ],
        "notes": "",
        "id": "9e22be8a337bf7c86ae3ba561a7d4f74"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "胜因院",
        "preface": "",
        "paragraphs": [
            "庄严起何代，幽佚惟天与。",
            "有众倚耕桑，无人叹寒暑。",
            "岚氛蠹金碧，谷响酬钟鼓。",
            "白昼方丈西，犹眠听经虎。"
        ],
        "notes": "",
        "id": "c4d82a6c166c8800a2b695d0c175b34a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "招豫亭饮",
        "preface": "",
        "paragraphs": [
            "爱酒不日醉，多为病相妨。",
            "饥虚或伤脾，饮过亦腐肠。",
            "略困尚举白，既颓方卧床。",
            "沈迷剧淹旬，得疾岂可禳。",
            "呕泄憎膳食，乖慵岂冠裳。",
            "愁醒甫旦朝，衰苶还慨慷。",
            "已复念倾倒，咨呼问瓶缸。",
            "妻儿恶吾贫，诫我以死亡。",
            "载读伯伦传，懦𮕪更强梁。",
            "与其忧百年，孰若夭醉乡。",
            "家酿苦屡竭，市沽乏钱囊。",
            "进歌五柳陶，聊美天禄扬。",
            "幸近豫亭叟，其人固同方。",
            "有田百顷肥，秫稌岁益仓。",
            "怜我数寂寞，招邀共深觞。",
            "醒往酩酊归，不悟日月长。",
            "有或致酬酢，肴蔬杂矜张。",
            "叟来坐酣酣，肯问味恶良。",
            "我蹇嗜坟史，叟豪乐笙簧。",
            "相殊不相关，对酌即两忘。",
            "如此粗适矣，谁犹辨低昂。",
            "宁须卖菜佣，岂俟白面郎。",
            "今日又得酒，忍为独沽尝。",
            "泔鱼取芳鲜，煮狗到烂香。",
            "及我未病困，𣂏斟足相当。",
            "亟来勿踟蹰，午影上北廊。"
        ],
        "notes": "",
        "id": "dc890bc8a8cb36973ceb23a5fd42c206"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "济道过饮偶成长句",
        "preface": "",
        "paragraphs": [
            "酤酒榷吏杓，买鱼市儿篮。",
            "虽非烂肠宴，亦知足一酣。",
            "冬景忽卓午，晴云丧昙昙。",
            "室庐绝丝竹，文字入笑谈。",
            "以此称出俗，相看庶无惭。",
            "解衫挂前楹，岂问布与蓝。",
            "追讲石陂会，秋霜正黄柑。",
            "傅翁最后至，啸咏能交参。",
            "题诗庑东阁，醉卧堂西庵。",
            "论子赴官职，可余老耕蚕。",
            "俱为乐榆枋，非傚谿壑贪。",
            "掺袂歌慷慨，暌离各情含。",
            "寄书建水涯，年历满四三。",
            "不虑复见日，乃于郡楼南。",
            "子为赤髯叟，我有学语男。",
            "问讯养生具，仅能无一簪。",
            "固知寒儒分，未易过石甔。",
            "弃置且勿道，行觞趣空坛。",
            "将来难预期，既往已备谙。",
            "聊尽酩酊兴，安能每忧惔。"
        ],
        "notes": "",
        "id": "4d3db346893907abdb5ef0a9ed019714"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "畴昔",
        "preface": "",
        "paragraphs": [
            "畴昔林野居，布絮不粗完。",
            "及为羁旅人，被服乃绮纨。",
            "何以出胜处，为君究其端。",
            "篱苏不馥郁，传自故老言。",
            "鲁邦无君子，子贱岂所伦。",
            "东方足文史，得饱在长安。",
            "苏秦主父偃，亦各有后叹。",
            "况乎今异古，而本无一廛。",
            "自非稍激昂，何以脱饥寒。",
            "辞乡挈囊书，岂敢言王官。",
            "苟免沟壑祸，微生已成全。",
            "文章盖有力，温燠此其源。",
            "遂离厮养科，首尾只十年。",
            "箧衣亦何者，聊足覆衰残。",
            "有破得纫补，有新得缝刓。",
            "因嗟为短诗，所以记初难。"
        ],
        "notes": "",
        "id": "dc84f5bd51862ce020549f8ee4701f83"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "粟熟二首  其一",
        "preface": "",
        "paragraphs": [
            "昨者小麦熟，野人稍相宽。",
            "新粟今又黄，喜闻不青干。",
            "补助复几许，久饥情所难。",
            "譬如辙间鱼，勺水亦暂安。",
            "泽国农事苦，无功及丘樊。",
            "方与三日晴，湖岸车已喧。",
            "所以终岁勤，不能离薄田。",
            "里豪多旷土，徒用养茅菅。",
            "虽有愿耕手，赋收重夷蛮。",
            "秪今二种利，稀若管中斑。",
            "偶秽可劝后，必荒谁继前。",
            "幸哉雨露仁，副此倚望欢。"
        ],
        "notes": "",
        "id": "0de03b8663a75d81e358404f5ab7d901"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "粟熟二首  其二",
        "preface": "",
        "paragraphs": [
            "种田亦耕山，投隙若避殴。",
            "辛勤望成熟，得慰饥歉口。",
            "彼豪岂知苦，踞坐科秉䉤。",
            "憯刻以诛收，奇赢复何有。",
            "尚喜不荒空，呼邻买杯酒。"
        ],
        "notes": "",
        "id": "9f5bed82539d6a5aabae92b5774c8b00"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "宿凌云山中留寄元礼",
        "preface": "",
        "paragraphs": [
            "凌云山下村，逆旅路旁宅。",
            "南征为吾归，寄卧偶一夕。",
            "无人伴幽语，孤咏到平昔。",
            "瞻怀此山人，曾是同砚席。",
            "萧萧古破屋，文字堆四壁。",
            "青灯照题评，皎月论肝膈。",
            "为诗有盈卷，饮酒无剩滴。",
            "携筇绕平坡，班草尚遥碧。",
            "栽松此山上，共看徧冈脊。",
            "要约过人长，俱来荫芳色。",
            "羁踪忽分袂，不啻十载隔。",
            "世故日纷纭，旧游空想忆。",
            "今来此山下，松老似百尺。",
            "欲访松主人，其车已他适。",
            "徘徊重咨叹，辗转对窗隙。",
            "晨鸡一何慵，倾听久不得。",
            "春风吹残月，半夜屋角白。",
            "难眠却求衣，起望河汉仄。",
            "寄声岩扃去，华发勿强摘。",
            "善醉真良图，高谈尽痴策。",
            "云泉与朝市，处处堪偃息。",
            "桑榆景可量，名利不足识。",
            "无因接清话，趁晓拊征轭。",
            "已度滕家桥，回头更凄恻。"
        ],
        "notes": "",
        "id": "295b1b725e70d10432ca3ff572cbbe6c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "哭刘郎中  其一",
        "preface": "",
        "paragraphs": [
            "谷风拂层冰，万冻倏忽流。",
            "阳晖照积雪，寸片不得留。",
            "郎中冰雪人，清洁映北州。",
            "谁令司命家，速以风日收。",
            "得非峻节士，地下亦急求。",
            "哀哉吴隠之，已矣公仪休。",
            "众皆殖货利，我独嫉贪牟。",
            "众皆似芳春，我独如霜秋。",
            "多藏岂不裕，害义固所羞。",
            "谋身岂不急，有命其何忧。",
            "辛勤洛宋倅，明白盱郡侯。",
            "未知居此官，数有斯人不。",
            "孤耿一德性，纷纶万揶揄。",
            "呜呼五十年，平步落九幽。",
            "象阙方肃肃，铭旌遽悠悠。",
            "吁嗟高论儒，何以示素修。"
        ],
        "notes": "",
        "id": "f5e2748c086dd6daac09e742b36f53a1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "哭刘郎中  其二",
        "preface": "",
        "paragraphs": [
            "仕则慕贵显，贫仍忧子孙。",
            "阳穷诈恬淡，此道久满门。",
            "嗟乎郎中心，违众辄十分。",
            "登科未弱冠，白首两朱轓。",
            "笑谈倾一坐，绝口势利言。",
            "遥闻朱顿流，索水洗耳根。",
            "服不至布絮，食不辞羔豚。",
            "自然清白行，皎皎不可昏。",
            "杳杳浚郊县，萧萧栢林原。",
            "节士今已矣，谁表三尺坟。"
        ],
        "notes": "",
        "id": "69c623a57255609a9837f9faff334260"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "初酿",
        "preface": "",
        "paragraphs": [
            "岁稔谷价卑，家家有新酿。",
            "诸邻皆屡醉，吾舍只空盎。",
            "封书乞余米，故旧不我相。",
            "淹旬乃分酬，如惫始赐杖。",
            "搔然且湛炽，督迫薪火旺。",
            "衰迟念杯觞，伺立久肮脏。",
            "夜闻觱沸韵，侧枕屡欣畅。",
            "朝来见浮蛆，喜气愈豪壮。",
            "槽端乍流沥，指面已淫漾。",
            "肴蔬故稀荒，被服稍质当。",
            "无宾与酬酢，引满自东向。",
            "须臾就醺酣，岂藉红粉唱。",
            "人生但能醉，此外何足望。",
            "忧勤欲奚为，一誉抵千谤。",
            "瓶罂幸未竭，吾盏且频康。",
            "回思冷醒时，愁寂可惩创。",
            "隔墙闻酨气，涎活复嗟怅。",
            "非无毕公心，坚壁讵窥傍。",
            "如今粗沾给，后得戒初丧。",
            "太息富贵间，平生易遗忘。"
        ],
        "notes": "",
        "id": "d9f1cbb0942a71e294b51c6bf3982108"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "时情岂不脆，转若轮行车。",
            "昨日仆役儿，今朝宾友徒。",
            "问之何因尔，势利已相如。",
            "福禄固足骇，流品胡能拘。",
            "浅草有孱兔，污渊无瘦鱼。",
            "宜矣洁介士，望望成远疏。"
        ],
        "notes": "",
        "id": "4c020bb429297ab73f4c6766cc858e87"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题迎宾亭",
        "preface": "",
        "paragraphs": [
            "僧闲有余日，怜客寻幽隈。",
            "开亭翠冈腹，延𥩟心徘徊。",
            "年年车马多，谁是思山来。"
        ],
        "notes": "",
        "id": "ed4cdc1636f8dda51bfdd1e2f6dec513"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "绿净桥",
        "preface": "",
        "paragraphs": [
            "涵虚正深明，扶槛跨空阔。",
            "共喜云退避，更憎鱼拨剌。",
            "相从有文酒，讙快到夜月。"
        ],
        "notes": "",
        "id": "e3d61d376f1669cf848cad35a9c457ee"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "为子举杯酒",
        "preface": "",
        "paragraphs": [
            "为子举杯酒，轩然放吟声。",
            "岂无哀噫调，不尽幽鬰情。",
            "念此高简器，早为贫绪萦。",
            "迷阳乞衣食，拍拍岁月更。",
            "人生负意气，曷不怀光晶。",
            "譬如坚贞松，岂为霜霰生。",
            "永惭苟活迹，胸府针芒并。"
        ],
        "notes": "",
        "id": "81aa87b878894459a462c66d70b96eb0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "独夜",
        "preface": "",
        "paragraphs": [
            "悠悠此世路，窘窘诸生业。",
            "究竟非所宜，俱为谬参涉。",
            "三年就羁旅，万事转拘劫。",
            "故山归无月，独夜梦黄叶。"
        ],
        "notes": "",
        "id": "b591e266ceef8d7686be8912e2fdc677"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "尘埃",
        "preface": "",
        "paragraphs": [
            "尘埃倚风日，放荡乘空飞。",
            "既瞇驰者目，亦缁游子衣。",
            "雨汁忽散漫，低徊化污泥。",
            "憧憧要歧路，致困在轮蹄。",
            "六合局万有，成存各从宜。",
            "升沉俱害物，咄此其天姿。"
        ],
        "notes": "",
        "id": "d8b9e52bd42c5349888b7f3e5d155e4d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "邓夫子",
        "preface": "",
        "paragraphs": [
            "吾交邓夫子，富有免俗气。",
            "包含吉人道，混协时辈事。",
            "读书三十年，恬寞无所嗜。",
            "物古少明眼，声希难侧耳。",
            "自同昆冈石，坚厚保英粹。",
            "不畏埃𡏖染，非求霖露渍。",
            "幽姿审如此，镌错安得致。",
            "余生尠谐合，幸此蒙羼厕。",
            "上岳眺高远，趋涛玩滂濞。",
            "由来魏王瓠，不在惠施弃。"
        ],
        "notes": "",
        "id": "3bd13b9c56aef4f9c115aab15963d00d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "戏作数目诗",
        "preface": "",
        "paragraphs": [
            "一廛徒自受，想象圣人甿。",
            "二耜惭沮溺，疲羸不善耕。",
            "三时徒饱食，何力助戎兵。",
            "四部虽该涉，心非太学生。",
            "五噫聊慷慨，那复慕光荣。",
            "六逸如堪继，相邀且倒倾。",
            "七弦休抚弄，里耳悦铿轰。",
            "八杀宾宜惧，过门岂敢迎。",
            "九年储莫望，吟醉但忘情。",
            "十室论忠信，吾穷或有名。"
        ],
        "notes": "",
        "id": "a0adee15caccabe3dcddeaa6081a1d77"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "南干水",
        "preface": "",
        "paragraphs": [
            "清泚南干水，北至白石角。",
            "中间所经过，左右恣冲搏。",
            "来当高岸破，去复新田作。",
            "洲碛几渊潭，湾涡或垠堮。",
            "余思二十载，更易见已数。",
            "唯此磐陀矶，愈潄愈坚确。",
            "不然矶阴地，何足化溪壑。",
            "固知制变材，可健不可弱。"
        ],
        "notes": "",
        "id": "7a581798a81d31ba5b2d249a985a7803"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "上山",
        "preface": "",
        "paragraphs": [
            "行临鸟迳前，下马理屐齿。",
            "林风清不彻，石路晴如洗。",
            "何处是招提，东峰薄云起。"
        ],
        "notes": "",
        "id": "d03965500b83d49f88c6349a6c2ae1ee"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "夜听车舍哀歌有感而作  其一",
        "preface": "",
        "paragraphs": [
            "昼歌蝉焦焦，夜歌蚊洒洒。",
            "随牛绕轮转，浊污常满把。",
            "虽歌未尝乐，至苦不敢舍。",
            "岂知清凉屋，中有悲酸者。"
        ],
        "notes": "",
        "id": "127b94356919916fcaf7936935132651"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "夜听车舍哀歌有感而作  其二",
        "preface": "",
        "paragraphs": [
            "甘雨不肯降，吾车几时休。",
            "温风忽喷然，调苦声更愁。",
            "仰视河汉转，天星愈繁稠。",
            "寄言击壤人，与尔非同流。"
        ],
        "notes": "",
        "id": "2430f3df810a26b71e7dea023835bf36"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "蝇骥",
        "preface": "",
        "paragraphs": [
            "超超飞骥尾，猎猎苍蝇翼。",
            "托止如雅素，主之无避色。",
            "相从辄腾蹋，稳望千里益。",
            "朝刍雁田粟，夕饮龙渊液。",
            "天山峻杳缭，过若影撩隙。",
            "神官下旁闯，展折形叹惜。",
            "为言螴蜳类，命自臭秽得。",
            "胡然谬携载，浼尔云天骼。",
            "是时决骤次，何莫怀辟易。",
            "骎骎骅骝前，拟越穷发北。",
            "仙风响琳琅，忽遇九方伯。",
            "殷勤致羁绊，审按题肉力。",
            "咨嗟绝尘足，恨乏轶群德。",
            "悲此中道骥，愤死秀冈侧。",
            "苍蝇试回首，海雾光圛圛。",
            "进途当此穷，退路安可识。",
            "寄声人间世，远致毋近测。",
            "栖翔度材分，勿妄希彩色。",
            "永鉴蝇骥穷，无妨每相择。"
        ],
        "notes": "",
        "id": "0c4ea030abd93c267d3042ac400c72e6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "鱼虾",
        "preface": "",
        "paragraphs": [
            "神龙在重渊，群鱼喜回环。",
            "自矜龙族类，安佚无后艰。",
            "晓戏腥浪余，暮游浮沫间。",
            "轻则远拂渚，深之下穷湾。",
            "或掉其尾萃，或昂其首颁。",
            "或扬鬣锋锐，或耀鳞文斑。",
            "众虾亦恣睢，不虑器质孱。",
            "跳骹弄牙须，翕习事狠顽。",
            "渔师畏龙威，不敢数往还。",
            "操舟变色过，战汗常盈颜。",
            "虽有网与矢，岂容垂且弯。",
            "鱼虾尚忿愠，出没如嫉奸。",
            "一朝风雷动，波荡若银山。",
            "神龙舍渊去，恍惚达九关。",
            "鱼虾不自喻，固欲严追攀。",
            "奔冲竞上击，细大不肯闲。",
            "须臾云雾息，堕落如见删。",
            "或委顿砂砾，或摧伤草菅。",
            "里儿争择拾，穷血弥望殷。",
            "渔师啸其徒，气貌特愉憪。",
            "漉渊尽取之，不复计锊锾。",
            "鱼虾虽有悔，已死谁悲潸。"
        ],
        "notes": "",
        "id": "5ab7dfea218a25c6d97ffe5ab089dd32"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "忆亨甫",
        "preface": "",
        "paragraphs": [
            "诗老海上去，三年断音尘。",
            "初非乘桴行，正以廪食勤。",
            "梦想不悟远，声容藐难亲。",
            "忍无一纸书，不寄故国人。",
            "昨日见其子，来归自东滨。",
            "能言别后意，憔悴不可闻。",
            "一被吏责绕，心肠载愁轮。",
            "忘餐蹑偷党，阅月驰空村。",
            "劳事欲歌咏，匆匆未成文。",
            "遂于笔砚间，章句绝所陈。",
            "亦复病肺渴，寻常废清樽。",
            "唯余满颔须，增进玉雪痕。",
            "伊昔坐学舍，萧条恨长贫。",
            "题诗日数首，大醉必继旬。",
            "仰望官禄户，谓如隔天云。",
            "岂思曳尾龟，胜却居槛猿。",
            "不肯空谷卧，愿为监绶奔。",
            "毫厘一失差，千里岂得论。",
            "嗟我实蹇拙，平生畏侯门。",
            "乃无诗老愁，何耻鸟兽群。"
        ],
        "notes": "",
        "id": "9c2ef65828579b3b54946dd543a0f3cb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄朱九",
        "preface": "",
        "paragraphs": [
            "北风吹寒声，切烈催岁暮。",
            "中岁楚人怨，愁绝不忍赋。",
            "念子太学居，辛勤即谁愬。",
            "阴炉拥文火，败袄感陈絮。",
            "无钱买酒醪，醒坐若酣酗。",
            "三年诂训艺，一月江淮路。",
            "归梦识亲庭，都城非屺岵。",
            "干时无好命，费力效章句。",
            "堆箱纂织辞，何以贸泉布。",
            "男儿营养意，汲汲水东注。",
            "三釜若后时，万锺犹不顾。",
            "勉思豹变义，勿守株下兔。"
        ],
        "notes": "",
        "id": "ac24358bb75ad63c94165bb03ec96ec0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道傍见乞士捕虱",
        "preface": "",
        "paragraphs": [
            "夕阳拂西冈，黄淡映古道。",
            "晚风吹高林，病叶落如扫。",
            "饥人瘦于繖，俛默坐沙草。",
            "扶危犹强兴，力备辄反倒。",
            "还持蓝缕缝，委曲捕虱蚤。",
            "视荒数抽空，杀缓或失脑。",
            "悠然不能罢，似欲锐钩考。",
            "宁思百骸间，群蚁即入保。",
            "傍行笑相顾，慧悟信难早。",
            "噆伤乃知嫌，馁死岂谓好。",
            "方为大销灭，而畏小苦恼。",
            "何有就薪蒸，先愁稍枯槁。",
            "衣青嗔骂贱，发白讳呼老。",
            "与尔不同年，谁能共怀抱。"
        ],
        "notes": "",
        "id": "3912c3e686c677b4d95356b799d5cf29"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 初入东麓岭路",
        "preface": "",
        "paragraphs": [
            "调笑背南关，虚徐梦榛梗。",
            "稍穷田上路，一蓦云间岭。",
            "身高气渐逸，步疾神方骋。",
            "倾盖叹红尘，满身松桧影。"
        ],
        "notes": "",
        "id": "9a20f8a3cdd4fe03e71562c53cb6d92a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 息羽驾亭下",
        "preface": "",
        "paragraphs": [
            "仙官不日见，羽驾今谁识。",
            "漫向岭松阴，掀掀对名额。",
            "蓬莱旌节到，夜半麟羞擗。",
            "箫韵沸寒空，山人初鼾息。"
        ],
        "notes": "",
        "id": "85e3e8bf5cbb7c43e95f02bfed162be3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 至瀑布崖前",
        "preface": "",
        "paragraphs": [
            "忽过乱峰曲，隔林闻水声。",
            "止车问樵夫，知是飞瀑鸣。",
            "下步入幽径，萧然觅澎渹。",
            "仰看百尺崖，倒泻霜雪明。",
            "乍近骨肉健，久留毛发惊。",
            "疑身是雷仙，满耳鼓不停。",
            "六月地赤渴，平川露干汀。",
            "此源一何长，奔注常淫盈。",
            "利泽固不浅，邦人昧嗟矜。",
            "徒闻晏豫时，相与怜凄清。"
        ],
        "notes": "",
        "id": "9fe692df192374dd087180638603eb29"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 至憩车亭",
        "preface": "",
        "paragraphs": [
            "东冈十里险，游客未尝畏。",
            "竞爱仙都名，岂知林下意。",
            "道人亦良苦，冠简日延迟。",
            "渐近金龙潭，轩车且停憩。"
        ],
        "notes": "",
        "id": "27c3308993e54c6ac4a584d1195e10f0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 观金龙潭",
        "preface": "",
        "paragraphs": [
            "鸣泉潄石出，湍压东崖落。",
            "崄石困冲撞，穿中若深镬。",
            "轰如怒雷鬭，清响振林薄。",
            "行人每惊窥，心骨共矍索。",
            "传言天宝帝，龙以黄金作。",
            "并投白玉简，敕使临渊壑。",
            "应云启灵祉，可不忧旱虐。",
            "岂思嵯峨间，雨雾长所托。",
            "宁须藏象物，乃以致滂博。",
            "茫茫八纮内，至理参冥漠。",
            "祈禳有旧文，千载引穿凿。",
            "扬雄去不返，董相诬难削。",
            "勿怪洞中云，阴森护纤蠖。"
        ],
        "notes": "",
        "id": "cc4a6954a06c0883cc7ff5150f3c9ad5"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 过忘归桥",
        "preface": "",
        "paragraphs": [
            "朱栏跨略彴，孤绝东山口。",
            "不见客忘归，华标字如斗。",
            "轩轩六龙辔，不醉云间酒。",
            "何以赠游人，松声杂鸣溜。"
        ],
        "notes": "",
        "id": "3228b349ba54bab0d2eb84d7133046fb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 至碧莲池",
        "preface": "",
        "paragraphs": [
            "青红变芙蓉，各是天然色。",
            "时情苦贱眼，每叹今非昔。",
            "人心与物态，自古有更易。",
            "只使碧莲开，游人果何得。"
        ],
        "notes": "",
        "id": "4ee425fe3b3ae092127404d956f3f4f2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 上葛仙坛",
        "preface": "",
        "paragraphs": [
            "南峰枕崇坂，迳路荆榛稠。",
            "遗坛在其巅，名为仙翁留。",
            "石角已剥泐，林芳自春秋。",
            "谁无骨中尘，来继冲霄游。"
        ],
        "notes": "",
        "id": "d35b3bf77ba8b6901a3ece2521ec26b2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 寻炼丹井",
        "preface": "",
        "paragraphs": [
            "何年炼金丹，旧井穴田腹。",
            "飞升谁羽翼，腐尽贪人肉。",
            "幽草蘸寒泉，田禽时下浴。"
        ],
        "notes": "",
        "id": "bbe373610c27f9ff229ce7918becf6b1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 游流杯池",
        "preface": "",
        "paragraphs": [
            "灵仙心无累，会合祗偶然。",
            "当时玉酒杯，放旷随清涟。",
            "不知枯池上，遂有无穷传。"
        ],
        "notes": "",
        "id": "0e8e6a3c7d4dc2e5c8b74c5030ab65ca"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 宿仙都观",
        "preface": "",
        "paragraphs": [
            "仙山古秀拔，百里见遭匝。",
            "楼殿出其中，鼓钟日镗鞳。",
            "𠴳𠴳云间鹤，下取芝菌噆。",
            "道人锄药归，月色满畚锸。",
            "夜眠依松槛，清思逼睡榻。",
            "起咏步虚声，倾觞煮蔬甲。",
            "事有属外念，寄之以评商。",
            "何由使我心，浩浩上羲皇。"
        ],
        "notes": "",
        "id": "e9560c9d637a8cc07de5d59226f29059"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 读李邕天师碣文",
        "preface": "",
        "paragraphs": [
            "腾腾六尺碣，标置羽客坟。",
            "龟螭尚坚完，字画稍破分。",
            "道士惜故物，编扶使长存。",
            "前已三百年，后当几何春。",
            "昔诵八哀咏，颇推李邕文。",
            "披襟喜此逢，再读目愈昏。",
            "道固难洞达，辞犹不雄浑。",
            "岂殊沸鸣蛙，见谓鼓吹繁。",
            "惜哉开元盛，乃乏史笔人。",
            "复疑少陵翁，赏识或失真。",
            "凡例竟何有，占招仅成言。",
            "当时干谒儿，误听一走门。",
            "富贵世所擅，文章我知论。",
            "忼慨韩柳思，不返撰述魂。"
        ],
        "notes": "",
        "id": "1eb7befd9f238888004ca329a71c2deb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 谒真君殿",
        "preface": "",
        "paragraphs": [
            "稽首香案下，索火续新烟。",
            "徘徊想功行，缅尽千载前。",
            "念昔魏晋间，士流罕身全。",
            "高人乐遗世，学者习虚玄。",
            "往往迷至道，琅琅漫清言。",
            "真君当此时，岂以口吻贤。",
            "独持济众术，敢论名后先。",
            "阴隲竟感格，飞升遂联翩。",
            "严严白玉京，侍从皆群仙。",
            "旧宅入祀典，列祠更他巅。",
            "平生岂有意，德在名自传。",
            "浩浩一气游，萧萧诸象专。",
            "孰能知真君，庸俗但告虔。"
        ],
        "notes": "",
        "id": "a61757bae44cd0f67e9cedf9891b94e4"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 三清殿西庑见穆质题名石刻",
        "preface": "",
        "paragraphs": [
            "香像坏已久，虚名在金石。",
            "深知无穷传，须以托文墨。",
            "穆卿刚直者，公论触权戚。",
            "至于祸福间，亦有随俗迹。",
            "端知守财虏，倚此销罪慝。",
            "秪今蚩蚩流，持论能引掖。",
            "凭谁致我语，解彼蚩蚩惑。",
            "欲慕穆卿贤，当充穆卿德。",
            "区区建香像，是乃卿瑕讁。",
            "用此而希卿，何殊以耳食。"
        ],
        "notes": "",
        "id": "f66488e96067ebecc855ff0d2adaa3ca"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 殿后七星杉",
        "preface": "",
        "paragraphs": [
            "岩岩寥阳殿，东有蔽牛杉。",
            "下无萝薜拘，上有云雾参。",
            "灵根不纳老，秀色长如天。",
            "已据烟霞都，更带星斗衔。",
            "成名在图籍，匠手安得芟。",
            "由来非自谋，时值本不凡。",
            "鸾鹤岂无侣，栖翔倚䰐𩭹。",
            "讵知高古林，大用有所堪。"
        ],
        "notes": "",
        "id": "ed934251248ee2840d746f40d32d8f2b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 上齐云峰",
        "preface": "",
        "paragraphs": [
            "人言此峰峻，谓与浮云齐。",
            "浮云虽满空，势自有高低。",
            "惊名不察实，世论所以迷。",
            "为君上峰头，旷望穷东西。",
            "杳缭城下涧，遥遥线环堤。",
            "人烟众邑屋，蒙密乱町畦。",
            "想彼平地眠，仰如遇昏鸡。",
            "应论峰头人，已尽天路梯。",
            "古士说高广，中州扺仓稊。",
            "岂尝骇嵚岑，隘若坐一闺。",
            "安得千尺翼，翻身逐飞霓。",
            "扶摇过丹山，饱听鸣凤嘶。"
        ],
        "notes": "",
        "id": "b9547f8f33d64cb70a2ed05491cf8964"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 道法堂检点三帝御书",
        "preface": "",
        "paragraphs": [
            "日脚退前楹，崇堂豁明净。",
            "缣缃出百函，翰墨睹三圣。",
            "舒张溢墙壁，灿烂累签㡠。",
            "鸾龙交飞翻，金石避坚硬。",
            "毫无半分弱，大至袤丈劲。",
            "真行体兼精，篆籀法毕正。",
            "篇章入题写，作者一何幸。",
            "伟哉天纵能，岂谓学成性。",
            "名山徧藏蓄，终古得辉映。",
            "墨客徒醉心，黄冠荷覃庆。",
            "尝思八世主，覆焘足仁政。",
            "诗书所敷扬，乃独蔑此命。",
            "将非史官略，纪叙非尽并。",
            "不然天日资，肯特记名姓。",
            "或应淳古治，不以余艺竞。",
            "肤浅难考评，随群但称盛。"
        ],
        "notes": "",
        "id": "b67ba2f6d7bff13b14d9370b0268100e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 无为阁见杨杰记仙都花",
        "preface": "",
        "paragraphs": [
            "山风吹春来，仙花靓如面。",
            "芳馨岂不美，俗耳未肯贱。",
            "吾闻西州地，薪以牡丹爨。",
            "何嫌此中花，开落无人看。"
        ],
        "notes": "",
        "id": "a9ed48c2cc11fc051abe8a3068586523"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 望秦人峰",
        "preface": "",
        "paragraphs": [
            "此地去秦中，赢粮每三月。",
            "秦人不厌远，期以一死脱。",
            "何言幸可数，久竟各存活。",
            "得非潜逃心，世爱多洗割。",
            "迥然深林岭，云气长不灭。",
            "避俗可成仙，斯言盖疏阔。",
            "余来翠峰地，把酒望深樾。",
            "不见云霞身，山禽但惊聒。"
        ],
        "notes": "",
        "id": "a357b8df6272b96437a03eb01b0d7085"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 三门桥望五星峰",
        "preface": "",
        "paragraphs": [
            "弄水石桥西，退荫百尺松。",
            "看山同羽人，初问五星峰。",
            "为我袖手指，当前秀蒙笼。",
            "平排五青尖，似拱寥阳宫。",
            "自外虽峛崺，其高莫能同。",
            "固知天下名，有以形类通。",
            "不然天精纬，讵或聚此中。",
            "他山冈阜名，顿拔亦俊雄。",
            "民耕牛羊践，称谓谁与宗。",
            "维此古洞府，群仙屡从容。",
            "烟霞庇草木，题号更峻崇。",
            "融结俱土石，灵凡异遭蒙。",
            "想当有初物，岂自知所从。",
            "嗟嗟蓬荜士，何用羡帝公。"
        ],
        "notes": "",
        "id": "1ccb9fa9ae6dddab2c8081a540131fac"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 问玳瑁石所出",
        "preface": "",
        "paragraphs": [
            "陂陀土中石，含彩若龟贝。",
            "伊谁攻取之，传玩诧奇怪。",
            "山家厌搜凿，养草事蔽盖。",
            "闲名偶流闻，尚自困酬对。",
            "咨嗟人间世，岂直文为害。",
            "大有可用姿，难能免侵败。",
            "他山石不美，粗杂等顽块。",
            "奈何亦争求，烂漫入磨扢。",
            "情知既有物，顺以除恶爱。",
            "不然悠悠生，孰在形器外。"
        ],
        "notes": "",
        "id": "0b8fc1a02f9ec590d9188df595615d8a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 观虎跑泉",
        "preface": "",
        "paragraphs": [
            "名山一境镇，水土本深厚。",
            "谁令虎来跑，应爪泉飞透。",
            "吾知变化物，持气异群畜。",
            "惭愧刚猛身，堂堂负文绣。",
            "仙乡既游历，不忍无所就。",
            "怒掌发灵踪，山祇助喷溜。",
            "乾坤任陈故，称号长芬富。",
            "叹息泯泯人，平生不如兽。"
        ],
        "notes": "",
        "id": "07ae7a5cb64f83775a2b530181f8bb45"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 入丹霞洞",
        "preface": "",
        "paragraphs": [
            "霞光满西山，古洞在其下。",
            "石老只嵌空，泉寒亦飞泻。",
            "有居容冠褐，无路纵车马。",
            "游人务周徧，强往不敢舍。",
            "森森南荣树，飘叶扑香灺。",
            "过尽去来人，谁为爱闲者。"
        ],
        "notes": "",
        "id": "45356124787f84ca6a967b8bcb05912c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑山诗 出山有感",
        "preface": "",
        "paragraphs": [
            "偶随爱山客，亦赋看山诗。",
            "方为昔日登，又作今日归。",
            "劳生竟何有，清赏不可期。",
            "故惭康乐侯，万里穷攀跻。"
        ],
        "notes": "",
        "id": "cc8063440823a75cf5c5a8130449941b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答道先难交困新知二首  其一",
        "preface": "",
        "paragraphs": [
            "难交困新知，触事得晚悔。",
            "人方趋势富，我独居老大。",
            "悠悠强衰颜，耿耿堕末界。",
            "岂无相于迹，襟腑殊恶爱。",
            "羞同复多嫌，乐与翻自坏。",
            "谭高递互笑，饮勇周旋怪。",
            "嘉荣徒染濡，程孔肯倾盖。",
            "闭门当止矣，非敢事闲退。"
        ],
        "notes": "",
        "id": "9fbab1cba85ecf0cde8c1c919a06baf9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答道先难交困新知二首  其二",
        "preface": "",
        "paragraphs": [
            "孤坐念平昔，凄然垂涕洟。",
            "他乡二十游，故里四十归。",
            "父老略已尽，后来异襟期。",
            "卑躬揖我进，反顾问我谁。",
            "譬彼古器物，形模漫瑰奇。",
            "尧冠落战国，不贵理亦宜。",
            "嘿塞习蹇吃，迟徊避横飞。",
            "秋风吹我须，萧飒近素丝。",
            "多感属暮齿，难交困新知。"
        ],
        "notes": "",
        "id": "5e14e2b0f28bc2b548cec13112d7181b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道先贤良以南公出山愆期示诗见促谨依来韵奉答",
        "preface": "",
        "paragraphs": [
            "为农岂非天，归计恨不早。",
            "业已入犁锄，谋惟在粱稻。",
            "春霜久不解，干渴满耕隩。",
            "布谷彼何心，声声似相报。",
            "不知兰台聚，安用樊间老。",
            "定许叩铃斋，柴居就长道。"
        ],
        "notes": "",
        "id": "6b1b7807673507b49102cef1f550b7e5"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "以双井茶寄道先从以长句",
        "preface": "",
        "paragraphs": [
            "园公嗜欲浅，所好杯中物。",
            "有田在荒村，半以种糯秫。",
            "居然成酝酿，不复畏法律。",
            "客至启柴扉，甆瓯等闲出。",
            "春蔬间菘韭，秋果杂梨栗。",
            "取次得宽怀，何曾计余日。",
            "山栖经五载，此兴殊不失。",
            "独有醒觉时，追伤往年屈。",
            "羁游住破屋，愁寂靠𨱊𫓰。",
            "仰望步兵厨，优如上公秩。",
            "无钱输榷吏，穷素又畏咄。",
            "太息苏源明，仁襟信奇倔。",
            "低徊怜郑老，长使醉兀兀。",
            "发我感古人，何缘希仿佛。",
            "粤从归村后，夙恨亿万毕。",
            "耕稼虽自劳，醺酣不他乞。",
            "亲朋或知我，问讯俱委悉。",
            "亦有赠助恩，无非佳纸笔。",
            "邻家世耝耰，窃笑事儒术。",
            "故故送樽壶，端为鹞欺鹘。",
            "披襟忍辞拒，对案倾倒讫。",
            "特是今叚乖，遭承极纡鬰。",
            "遥遥海南尉，悯我卧蓬荜。",
            "寄以累幅书，封题附邮驿。",
            "慇懃屡存赐，颇以照萧瑟。",
            "乃惠双井茶，云腴品居一。",
            "人间有餽遗，宜用彼所必。",
            "牙栉奉戎王，鸮鸱取侮忽。",
            "藜羹予饿士，荷德到身没。",
            "惊嗟石上英，于我系搪突。",
            "回思西山阁，其主异俗匹。",
            "喜醉复喜醒，其胸抵溟渤。",
            "今当议移献，不更嫌草率。",
            "再拜写私诚，庶几无废茀。",
            "银锅焚蟹眼，金匕搅云骨。",
            "陆叟片无三，卢翁碗论七。",
            "能希击节赏，且勉按剑叱。",
            "纵被睡魔嗔，吾豪不应恤。"
        ],
        "notes": "",
        "id": "8777f1909ab82f9499a33e205004f780"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "谢邻翁",
        "preface": "",
        "paragraphs": [
            "穷秋我何事，岁计聊支准。",
            "割稻三万斤，栽松二千本。",
            "辛勤完廪庾，颠倒粪畦畛。",
            "为有空腹忧，能忘此时谨。",
            "菘肥竞垂阴，稻美方联稛。",
            "自喜在丘园，年衰且优稳。",
            "天功偶不助，人力翻为窘。",
            "弥月雨连淫，交冬霜不陨。",
            "蔬长煮有线，谷湿舂多粉。",
            "厚望乃无聊，萧如被宫膑。",
            "今朝二十九，看历惊秋尽。",
            "去腊都几何，阳乌尚高隠。",
            "邻翁巧谭话，念我频嗟愤。",
            "杖插肯经过，单辞稍牵引。",
            "上论穹昊意，窅嘿难裁忖。",
            "下说倚伏端，回环恒切近。",
            "熙宁大丞相，周孔登台衮。",
            "手运道德枢，生灵藉针诊。",
            "劳神十五载，坐许无遗恨。",
            "归卧睫未交，纷纭见矛盾。",
            "推称忽排毁，歌咏俄咍哂。",
            "蔼蔼攀附人，层霄堕污溷。",
            "前愚初是智，昔禹今成鲧。",
            "譬彼羹涴衣，仓黄可潄抆。",
            "问君官际会，何似农藨蔉。",
            "而以望小乖，便同身大疢。",
            "飘风将暴雨，自古称豪敏。",
            "邂逅不崇朝，谁嫌类荣槿。",
            "羲和与青女，会见驱辀轸。",
            "昼煖夜严凝，安知不相趁。",
            "低徊向翁谢，老语真明允。",
            "惭愧失路贤，吾贫固当忍。"
        ],
        "notes": "",
        "id": "40a1679f1158967267a45084dd5d5ff1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄济道",
        "preface": "",
        "paragraphs": [
            "有田山陂间，年历六七过。",
            "买园丘墓侧，畎亩十丈大。",
            "于焉拟柴荆，垂就又垂破。",
            "岂无速成意，煎逼少财货。",
            "淹留寄他门，一跌防百蹉。",
            "诗书相娱老，儿女既翦鬌。",
            "何必随羁游，无屋覆高卧。",
            "昨来钱可贷，似有鬼阴佐。",
            "乡闾喜吾归，惊咤竞告譒。",
            "一茅曾未结，群盗忽譀𧬱。",
            "旌旗蔽枌榆，弓箭拥篱舍。",
            "连甍被焚荡，万室逃斫剉。",
            "吾衰当此时，林下若为坐。",
            "苍茫依井邑，买舍宁敢惰。",
            "迎家郡楼南，庭户困堀堁。",
            "庇风惟古壁，容足乏高座。",
            "平生灌园心，一旦入顿挫。",
            "譬如千钧弩，激发不中埻。",
            "力穷坠泥沙，岂免埃𡏖涴。",
            "浮沉非所善，耿介诵楚些。",
            "邻叟异吾徒，轩咍不垂和。",
            "慇懃怀我友，契阔似弃播。",
            "早以声气同，中为章服裹。",
            "牛刀到芥羽，蜀锦拭奴唾。",
            "虽云不等闲，无虑系𫐘轲。",
            "能无挂冠计，尚却采薇饿。",
            "低回颇贤劳，自比蚁行磨。",
            "闽州富风物，盈轴积文课。",
            "时时寄吾庐，恨不共制作。",
            "相思匪朝夕，饥渴各无奈。",
            "忽闻有归期，忻快亟自贺。",
            "呼童治盆瓮，酝醷忻秋稬。",
            "支持醉梯媒，伤吊俗类䌴。",
            "仁人不吾诳，早晚应沃輠。",
            "延颈望东桥，何当见绅拖。"
        ],
        "notes": "",
        "id": "52b32b5b0a91ab37561901ab3056c8db"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄子发",
        "preface": "",
        "paragraphs": [
            "后事喜乖初，劳生拟何禀。",
            "思山有藏市，愿起或成寝。",
            "交声违本心，叹恨只愈甚。",
            "听君东堂言，去计非苒荏。",
            "外危速官谤，内迫将母稔。",
            "不能傚飞鸿，为悔比拾沈。",
            "寒乡有旧隠，秔稌岁充廪。",
            "及此挂吾冠，逍遥适衾衽。",
            "咨余方问舍，期就指冬凛。",
            "相邀林野娱，高咏略宋沈。",
            "闽蛮忽煽虐，白刃万胸修。",
            "惊奔托城𬮱，默若鱼在椮。",
            "问君归来信，延伫久才审。",
            "亟闻漕台公，推待过流品。",
            "縻留不许退，谗口亦旋噤。",
            "古人制行藏，缓走不为𧾏。",
            "况今群盗炽，岩谷岂安枕。",
            "秋风又开菊，庭砌铺故锦。",
            "江鲈鲙丝肥，蔬果具丰稔。",
            "相思东堂远，努力文字饮。"
        ],
        "notes": "",
        "id": "c08d81452d15aa31911f4b52a2703694"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "中山感怀",
        "preface": "",
        "paragraphs": [
            "西村灌园生，好尚只坟史。",
            "偶为冻馁驱，放浪离桑梓。",
            "初谋旅人食，岁月涒滩纪。",
            "城西谒郎官，辞业入惊喜。",
            "题门辱皇甫，啖炙烦周𫖮。",
            "积渐近攀援，依稀召訾毁。",
            "郴阳不果往，刘馆聊凄倚。",
            "俛仰秋夏交，飘然动行李。",
            "凌云古空谷，中卧幽真士。",
            "寄书使来前，得共考经旨。",
            "依从得所好，不分严霜委。",
            "宵话酒干樽，朝游屐磨齿。",
            "春风忽浩荡，客兴又迁徙。",
            "邑里有名卿，相寻走函纸。",
            "淮南官未赴，盱上船犹舣。",
            "禄廪见賸余，羁栖请依止。",
            "萧条出门去，四月大江水。",
            "荏苒向枞山，愔沉傍书几。",
            "侯鲭岂无味，旅疾或多鬼。",
            "讽诵难呻呼，辛勤一朞矣。",
            "天书问乡贡，侮角士争起。",
            "却治举场文，归参白襕子。",
            "征鞍遂南首，故园冲炎晷。",
            "把卷诣棘闱，骈罗聚千趾。",
            "文章虽草草，论荐亦舋舋。",
            "还与同籍公，西行望旒扆。",
            "于时冰雪恶，进步忧披靡。",
            "迤逦达浚郊，徘徊经腊祀。",
            "春官未相识，退作暴顋鲤。",
            "惆怅问乡程，东随汴波驶。",
            "南京𢗳懆饮，泗郡崩奔泚。",
            "稍赴建康城，筋骸倦如死。",
            "故人能俯接，未许论亨否。",
            "到得爽气严，艅艎始东拟。",
            "悠悠豫章岸，速至日无几。",
            "进叩凌云扉，图谋备驱使。",
            "同心颍川友，曾共长安米。",
            "解榻苦招延，幽轩为余启。",
            "归来坐高馆，两见柳垂蘂。",
            "出有冯讙车，居多穆生醴。",
            "为文万许卷，共学十余第。",
            "放论逼玄虚，摛辞谢狂斐。",
            "邦君颇投分，巨室能更视。",
            "师友足成名，贫穷岂常耻。",
            "虽怀招隠咏，敢废事君礼。",
            "况乏一廛家，宁忘抱关仕。",
            "须眉保方秀，时命固当俟。",
            "蚖肆伏神龙，山梁叹雌雉。",
            "徜徉亦何者，游衍姑从尔。",
            "篮舆走仙都，皂盖绕仙寺。",
            "掀呀赤松笑，穨塌豫亭醉。",
            "极有挽袖情，非无送钩戏。",
            "神锋正轩揭，贤诏已蒙被。",
            "辞学属吾徒，天衢合伊迩。",
            "败军犹鼓勇，韬略助轻恃。",
            "自负七札豪，旌麾必摩垒。",
            "高心不虞祸，群吠忽满耳。",
            "绛灌怒如雷，魋仓众于蚁。",
            "纷纭莫沮遏，回避但嗟唏。",
            "大暑北路尘，匆匆二千里。",
            "仓皇忍饥渴，迫若畏流矢。",
            "又见朱雀桥，重寻保康市。",
            "追随国庠试，玉石混臧否。",
            "皆谓连城珍，无劳病瑰玮。",
            "谁援周宣手，反弃中乡芑。",
            "颠沛翅便垂，思山对蟾胐。",
            "迢遥马鞍峡，滂湃虎林涘。",
            "倍道怯粮空，逢人类囚罢。",
            "朝天两朱阖，寂寞徒还篚。",
            "无数吊唁声，伤怀泪如洗。",
            "时情看成败，自昔有冰毁。",
            "将军匿风棱，县尉乃凌抵。",
            "云泉岂不好，消息视天理。",
            "即速肥遁装，劳君屡牵褫。",
            "宾筵堕盈昃，卦气尽壬癸。",
            "虽往省松楸，仍来仰盆锜。",
            "人皆贱屑越，己独念摩揣。",
            "会得卜终焉，尤难在轻只。",
            "赍咨灌园业，早晚工力庀。",
            "譬彼蒙笼枝，初培就根柢。",
            "求田阔陂侧，问舍长林尾。",
            "此计或有涯，成家倍为美。",
            "侵寻见冬暮，我马议驾彼。",
            "请婚无高堂，授室藉媒氏。",
            "风流愧王谢，族望惭昭芉。",
            "尚恃五噫才，诸余庶忘弭。",
            "人伦喜修正，鳏党成离仳。",
            "驩快见芳时，承前语惉懘。",
            "啼鹃聒窗户，野思兼耘耔。",
            "计较理锄耰，踌躇背床笫。",
            "栖迟抚州路，独复操尺箠。",
            "却整半老容，临泉照清泚。",
            "比邻旧时叟，相见意不菲。",
            "儿孙喜诗书，扬簸借糠粃。",
            "潭潭翠冈下，其屋亦佌佌。",
            "虚徐事毛锥，脱略辍金耜。",
            "盘飧得笋蕨，满腹餍青紫。",
            "或酌山泉醪，醇香溢吟觜。",
            "逍遥度晨夕，次第遗轩陛。",
            "秪欲养疏慵，谁能论钦企。",
            "柴薪渐营度，且阅灌园技。",
            "必可了余生，功名付尘滓。",
            "安排聚鸡栅，编织钓鱼䉂。",
            "刬草种筼筜，扶栏栽枸杞。",
            "多年此谋熟，愿与尺鷃比。",
            "平昔侥幸非，从今定休已。",
            "书边夜来酌，酩酊乱终始。",
            "夜半睡魄醒，追惟到前此。",
            "悲哉二千日，倏忽象转跬。",
            "中间事变繁，何啻亿及秭。",
            "讙愉漫颜面，愁痛彻骨髓。",
            "若不悔先迷，将何异虫豸。",
            "向来与君住，成熟至汝尔。",
            "计成合初终，三回倒吾指。",
            "当时盍簪辈，今者隔彼己。",
            "朱张既分明，陈夏浪同轨。",
            "咨余逼衰晚，谋望只寻咫。",
            "打并矜衒名，都卢让辽豕。",
            "吾生大魂梦，世路万疮痏。",
            "作诗解君颐，恨少月露体。"
        ],
        "notes": "",
        "id": "6245f192a6d0fe0cdd4b9f65dc8c472c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "壬戌岁归治西村居奉答次道见寄长句",
        "preface": "",
        "paragraphs": [
            "肃肃白虎殿，潭潭承明庐。",
            "人皆通籍游，我独老饭蔬。",
            "譬彼兽啖土，岂其恶甘腴。",
            "道穷吾何之，只得归荷锄。",
            "盛夏督耘耔，先春理陂渠。",
            "低徊居未宁，倏忽岁又除。",
            "但怯簿有债，谁羞门少车。",
            "载歌裹饭辞，谒酒聊自娱。",
            "念子早奋拔，声华系名驹。",
            "谁云破青衫，罪谤更勃如。",
            "朝野固异分，知安尽夷途。",
            "牛衣与樵歌，各是对妻孥。"
        ],
        "notes": "",
        "id": "333d8903d368d033392a84dd1563ffb1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "烟雨",
        "preface": "",
        "paragraphs": [
            "朝来烟雨重，天与平田接。",
            "轻风更萧萧，清快绕我睫。",
            "开扉觅高岭，没若隔世劫。",
            "不见苍翠颜，徘徊坐搘颊。",
            "农夫一何乐，群辈聚稠叠。",
            "移秧塞塍圈，狼籍衣不摄。",
            "諠阗交野语，蹲踞就晨馌。",
            "台笠映扉蓬，端能胜经笈。",
            "人生慕温饱，万趣归一惬。",
            "何必少髭颏，区区羡长鬣。",
            "吾村有荒圃，吾屋葺未辍。",
            "早晚画度全，方将事农业。",
            "耕耘党既入，歌笑声可蹑。",
            "虽欲著新书，无妨理锹锸。"
        ],
        "notes": "",
        "id": "fa8e2153ae6a3f48b061a52963e9709d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "傍湖行观",
        "preface": "",
        "paragraphs": [
            "十日不出门，厌闻水车声。",
            "昨来新雨足，耳外忽晏清。",
            "步屧踏初霁，舒徐绕塍行。",
            "向时荼蓼处，荒秽略殄平。",
            "青秧渐弥漫，黑手益纵横。",
            "固知农趋时，岂特劝督明。",
            "下士能致力，高天得无情。",
            "愿言成岁丰，庶免寇盗惊。"
        ],
        "notes": "",
        "id": "e467b11902864e3794352510f00609fc"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "覆船山",
        "preface": "",
        "paragraphs": [
            "峨峨覆船山，特起秀蟠勃。",
            "当前百十里，已见青突兀。",
            "行瞻渐详谛，依约认毫忽。",
            "西峰自排列，俨若魁健卒。",
            "群阜复东回，钦如搢珪笏。",
            "横冈挺戈剑，坚重不可杌。",
            "峻岭扰䯄骊，豪雄欲相揬。",
            "或宽侔放荡，或迫类{甚乍}{甚卒}。",
            "或象喜纡余，或同怒诟咄。",
            "林高盛巾帼，畬破露鬝秃。",
            "有险状饥癯，有坌似壮腯。",
            "伟哉形态众，尽叙难以猝。",
            "忆随游览后，深入禅宅窟。",
            "樵径坦复崎，遥村现还没。",
            "是时五月晦，寒气尚切骨。",
            "汲泉煮茶云，石鼎沸鬻雪。",
            "夜垂纸帐卧，疑近鬼窸窣。",
            "晓引杖屦行，岩峦徧缘踤。",
            "幽坡兽跳𮛬，佳树鸟咽嗢。",
            "飞瀑下层崖，铿清断污淈。",
            "分流浃田壤，千里利耕搰。",
            "爱此爽洒都，拟咏屡蹇讷。",
            "何由结庐舍，静取蔬茹捽。",
            "梦想空洞灵，孤云动飙𩖨。"
        ],
        "notes": "",
        "id": "2f35cda6c20aa94915cc07cfc70adca6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉和内翰太中城南放鱼",
        "preface": "",
        "paragraphs": [
            "沾沾水中鱼，生死岂有知。",
            "成形四气中，积渐长鳞鬐。",
            "但喜藻可依，未谙龙可随。",
            "茫洋天地间，寄命此郡西。",
            "岁有竭泽例，肯纵舍者谁。",
            "秋潦走海去，荒壕已愁饥。",
            "方将赴烹芼，逃避计若为。",
            "万里雷雨解，一时离兑暌。",
            "夫何遇仁贤，顾盼成嗟嘻。",
            "载悯口腹累，鲜能毫发遗。",
            "支川以三千，此独数亩池。",
            "脱尔仓猝急，吾其亡肉糜。",
            "呼舟送中流，狡吏敢挟私。",
            "曾是溃烂势，忽称太平时。",
            "波澜网罟多，要在慎所之。",
            "香饵不足爱，古言未应非。",
            "丙寅元祐年，内相守楚夷。",
            "恺悌见篇咏，鱼乎尔恩斯。"
        ],
        "notes": "",
        "id": "456f2ab8dacfa5bc78da11e5ba00a550"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "偶游僊都道先以长句见寄依韵奉答",
        "preface": "",
        "paragraphs": [
            "吹灯染小帖，借马忤廐人。",
            "岂其事朝参，强欲观云泉。",
            "盥栉具袍带，超遥石桥间。",
            "同征二十蹄，驽骏乱后先。",
            "朝曦遽突兀，送我溢背温。",
            "乐郊民何知，桃李自满园。",
            "逶迤松下路，不践已八年。",
            "道翁喜吾来，煮茗巨石根。",
            "导我复勉我，攀跻绕巑岏。",
            "依依梦中游，忽得惊觉魂。",
            "一听钟鼓响，载惭尘土昏。",
            "顾兹清泚流，照洗憔悴颜。",
            "曀曀金碧光，嘈嘈杉桧喧。",
            "楼台有新增，碑版多旧观。",
            "啸客徧厢闼，周爰讯黄冠。",
            "白头师灵仙，不免归丘坟。",
            "太息五浊士，凭痴待飞翻。",
            "譬持数寸胶，拟救九曲浑。",
            "往者不肯说，来乎付谁怨。",
            "唯当悟至真，可入了世论。",
            "崔嵬黄守庵，本是刘伶裈。",
            "忆我初借卧，嗒焉过西曛。",
            "踏黑叩归户，仓忙遭骂言。",
            "宁知复来时，邂逅乃见尊。",
            "中从鲍兄至，三岁四五番。",
            "题诗不知我，命酌戒醒还。",
            "丹霞所未识，西望久目存。",
            "畏雨我独止，于今负长叹。",
            "鲍去死令长，无人辨龙蚖。",
            "我穷羞白襕，引分逃山樊。",
            "俛仰十五载，恍如毕晨餐。",
            "方为此日游，忽计后戚懽。",
            "何以遣孤愤，随鞍有残樽。",
            "焚鱼濯甆瓯，浩荡临前轩。",
            "适举共悄嘿，屡觞渐纷纭。",
            "步兵俄鼎来，四座惊欲奔。",
            "授我大纸卷，捧承疑未安。",
            "披张纵眼力，审是陈侯篇。",
            "上序天质坏，借余尽情文。",
            "下伤素交稀，庆快末契敦。",
            "忧我困跋履，且令慎盘飧。",
            "平生惯众憎，读罢肠轮囷。",
            "引笔欲作报，停杯类含酸。",
            "人间有义好，蕲向异辙辕。",
            "权势之所在，万夫呈肺肝。",
            "风云苟不至，亲戚争弃捐。",
            "此谬匪朝夕，期谁反狂澜。",
            "余龄既蹉跎，乃得逸驾攀。",
            "感槩舍酒去，冲烟下耕村。",
            "黎明候铃斋，再拜以谢闻。"
        ],
        "notes": "",
        "id": "0666ac1a63914a3050336c6e1c0d2fbd"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "蔡翁",
        "preface": "",
        "paragraphs": [
            "蔡翁高古士，终始素践清。",
            "晓然不欺心，可抵日月明。",
            "二十弄赋笔，周流教诸生。",
            "四十背辞场，归来闭柴荆。",
            "长子力近利，旨甘足谋营。",
            "次男治诗书，庭户弦歌声。",
            "居止在城邑，身如隠林坰。",
            "旧交势富门，十载不一登。",
            "稼穑有凶稔，翁无田可耕。",
            "闾阎多是非，翁耳不为倾。",
            "萧条一亩宅，裕若据八纮。",
            "书囊配酒樽，此外毫发轻。",
            "晚醉有瘿枕，朝饥有藜羹。",
            "未知穷与通，何者当达情。",
            "维彼九章衮，煖外未觉荣。",
            "维彼八味珍，饱来无足矜。",
            "妻子亦垂白，息孙初习行。",
            "讙愉同百年，世患安得撄。",
            "嗟我稍濩落，晚能慕幽贞。",
            "何由似吾翁，坦坦寄余龄。"
        ],
        "notes": "",
        "id": "79555a89fd7d5cf852da15d193c24f9e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "早获",
        "preface": "",
        "paragraphs": [
            "温风扇炎节，高壤见新稻。",
            "苍黄色犹杂，镰担力已到。",
            "时当艰食久，不暇论赢耗。",
            "奔奔竭顷亩，翕翕资釜灶。",
            "蒸炊防碎折，焙煏取干燥。",
            "乡邻自齐同，早暮谁讽告。",
            "老翁操匕筯，一食九嗟懊。",
            "岂凶存后忧，饱饫偶今暴。",
            "骄阳有炕暵，积雨或淹涝。",
            "未是安眠人，儿童但嬉噪。"
        ],
        "notes": "",
        "id": "5aaea01fb6c0196caeb8003af06d237a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "穷鬼",
        "preface": "",
        "paragraphs": [
            "穷鬼断去志，送之岂无文。",
            "譬如衢路埃，屡归已复新。",
            "随我三十载，间关不辞勤。",
            "诱我上债台，为我拥愁根。",
            "羁旅风雨夕，空庐冰雪晨。",
            "赞成蹇拙谋，谨守冷静门。",
            "遇酒或略避，见钱辄生嗔。",
            "亦憎富贵儿，永矢不失身。",
            "昨者试群士，閴亡忽连旬。",
            "谓其舍我行，忍不许我闻。",
            "乃复跳篱棘，诪张幻司阍。",
            "吹沙众官眼，使视玉为珉。",
            "诡计动有效，更谁评正真。",
            "归来只康然，知我耻奏论。",
            "忆昔熙宁初，与子俱食贫。",
            "相语厌此鬼，多方愿崩分。",
            "宗伯正愦惑，委其制风云。",
            "仓黄刖我足，置我寂寞滨。",
            "子脱白布衣，鬼颜愁不欣。",
            "自子有官守，辞乡八青春。",
            "坐想廪俸优，宁复鬼敢亲。",
            "今者枉书札，无财亦云云。",
            "信哉此鬼多，不限吴楚闽。",
            "阴灵虽叵测，要自有婚姻。",
            "族党各生子，子嫔又生孙。",
            "宗支遶天下，焉往不见存。",
            "子行改京官，途辙异凡民。",
            "闺房渐珠翠，盘桉溢膻荤。",
            "万一鬼不喜，乖离在逡巡。",
            "顾我惯与君，应来合朋群。",
            "益五以为十，其徒日滋蕃。",
            "吾文虽极高，鬼去无沿因。"
        ],
        "notes": "",
        "id": "1d91347e3f2ad1906460c3d74ce62e61"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "读东方朔传",
        "preface": "",
        "paragraphs": [
            "武皇肆荒惑，公卿噤忠龈。",
            "先生有直舌，谈笑开吾君。",
            "董偃不敢怨，寿王谁与伸。",
            "堂堂补衮心，不厌犯怒频。",
            "岂不顾仕养，崇卑位泥云。",
            "耻同高论儒，瑟缩忧烹焚。",
            "贤人事昏主，献替视所因。",
            "不尔朝野间，谁非爱其身。",
            "彼哉下世士，所见异吾闻。",
            "丑谬无不为，乃思谤遗尘。",
            "国风歌善戏，孔圣许狂人。",
            "何嫌班孟坚，区区记余芬。"
        ],
        "notes": "",
        "id": "09a51f7c4f21a358f60fd3ce7372b301"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过巫师步",
        "preface": "",
        "paragraphs": [
            "还过巫师步，𥩟立想平昔。",
            "不见旧门闾，苍苍但榛棘。",
            "当时修竹圃，十里认浓碧。",
            "佳树鬰珑璁，高能百余尺。",
            "连甍覆多瓦，厚堑叠坚甓。",
            "生计具安恬，邻人总驩适。",
            "非无四时乐，乃预五等籍。",
            "不知九载间，刬灭自谁力。",
            "或尤近川水，川水岂其蹙。",
            "隄岸尽民庐，何斯最崩析。",
            "有疑沿鬼道，浮诞致淫慝。",
            "僻术固欺人，穷祆盖伤德。",
            "不然当合会，大数名终极。",
            "幽玄竟难量，理意浪参测。",
            "忆初羁角岁，文字未深识。",
            "此地事遨嬉，随群惯经历。",
            "波澜浇暑汗，略彴骋霜屐。",
            "逗晓集围鱼，连宵按传觋。",
            "走听铙鼓动，就视符箓敕。",
            "座轧歌神儿，盘分受厘食。",
            "中家餽牲果，豪屋送金帛。",
            "弟子争聚藏，巫师坐欣怿。",
            "顾余方𦕈弱，比众似岐嶷。",
            "抚省更呼留，慇懃赐遮扼。",
            "持杯劝醇酒，引堮指香腊。",
            "牵袖索吟哦，嗟天赏英特。",
            "其将雪侵鬓，见庆云路翼。",
            "童稚喜矜称，徘徊重低嘿。",
            "岂图专𫐘轲，所望壹差忒。",
            "荏苒至巾冠，奔驰为甔石。",
            "光阴与愁度，肝胆遭事役。",
            "文藻漫雄浑，途程转迤塞。",
            "翦翎看远举，蹀足羡横击。",
            "何以副乡评，徒能冠经席。",
            "虚声渐凌厉，谤口遂压积。",
            "辞山寄他州，封纸问故国。",
            "惊心存没异，刺耳荣谢亟。",
            "偶尔跨归鞍，萧然又行客。",
            "凄凉到今日，憔悴对遗迹。",
            "磵影冷茫茫，塍泥新拍拍。",
            "春风吹骀荡，夜月照岑寂。",
            "曾是祸福场，翻为马牛陌。",
            "谁能逃死丧，乃独久酸恻。",
            "无处沥余觞，空思咏渐麦。",
            "人间屡兴废，世路真阻阨。",
            "惬快一难逢，睽违千易得。",
            "布衣甘我老，耕耒非上逼。",
            "饱煖即逍遥，功名可抛掷。",
            "虽惭巫师语，且免荷筿责。",
            "自作好诗书，宁须位侯伯。"
        ],
        "notes": "",
        "id": "214361c0299eb195127a3715901e1a3c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过辞归岭",
        "preface": "",
        "paragraphs": [
            "老翁爱园庐，未省越邻坞。",
            "婚姻挽他乡，送客犯修阻。",
            "委蛇上高岭，四顾异吾土。",
            "相揖遽辞归，惊如避豺虎。",
            "漂浮千世下，出意能近古。",
            "游子笑安居，相传入名谱。",
            "黄尘压碎石，岁月知何许。",
            "但有鬰苍松，亭亭待斤斧。",
            "秋风吹我马，路向此山取。",
            "因名重徘徊，不独行役苦。"
        ],
        "notes": "",
        "id": "5cd14fed01b51f6f221c0728656d6a64"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过忧劫岭",
        "preface": "",
        "paragraphs": [
            "强步已半日，前冈更悠悠。",
            "下如趋龙宫，上若登云楼。",
            "不见人舍宅，但闻鸟喧啾。",
            "我行只空囊，盗劫谁知忧。"
        ],
        "notes": "",
        "id": "d1d7f9a8f2ea1d939768228afe52d92f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "五月二十五日三陂桥晚眺",
        "preface": "",
        "paragraphs": [
            "涨水久已退，擎泥草扶疏。",
            "平畴极我目，一来施犁锄。",
            "九夏行过六，尚忧复污潴。",
            "哀咨此乡民，耕力岂踌躇。",
            "地势苦卑薄，况无古川渠。",
            "愁潦惧熯干，不可保终初。",
            "昨者多暑雨，洪波日凌虚。",
            "新来满旬晴，渗涸类灌蒩。",
            "垂秋且当莳，到否知何如。",
            "摇摇众农心，凛若畏简书。",
            "远瞻来南山，其壤似郊墟。",
            "依微绿秀间，浮白略散舒。",
            "间喜早稻吐，因高得纡余。",
            "幸无风早催，聊济升斗储。",
            "天下有大福，唯民乐田庐。",
            "乐哉俟丰登，快我羁旅居。"
        ],
        "notes": "",
        "id": "cdb144262d9911c97baf73e3d9d98e1b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "咏榴花",
        "preface": "",
        "paragraphs": [
            "敷敷英乍含，春尽叶已碧。",
            "垂垂实稍残，秋晚花尚拆。",
            "鲜妍谁造化，迟暮我彩色。",
            "方托晨露滋，何知早霜烈。",
            "天时岂顾望，生理自溢逼。",
            "根柢或未衰，芳葩肯无益。",
            "徐娘老情重，武后善涂泽。",
            "所美出虚疏，其殃乃穷极。",
            "参差共冲气，窈窕负灵识。",
            "草木可毋讥，吾伤在人德。"
        ],
        "notes": "",
        "id": "e269dbc6c35ebf5fd56766bee1d3c979"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "俗士",
        "preface": "",
        "paragraphs": [
            "俗士各何在，来登盖徒然。",
            "彼其见湖山，乃特论价钱。",
            "为此可径绝，阴梯阻狙猨。",
            "当有诗酒豪，相将快留连。",
            "一醉抵万宝，高吟对遥天。",
            "下视阛阓儿，污埃尽痴年。",
            "嗟我濩落手，平生负云烟。",
            "题诗不放纵，或似摹印圈。",
            "安得冰雪才，同联座中篇。"
        ],
        "notes": "",
        "id": "6a98c971b149784a8fb1ad6a9f0de66c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "岁除感旧",
        "preface": "",
        "paragraphs": [
            "旧德无路报，衰年又增多。",
            "平生感激心，恐惧成蹉跎。",
            "幽幽黄钟原，总角便经过。",
            "一饭倚从母，徘徊类媕婀。",
            "学书随群童，讙叫抵雁鹅。",
            "相逞知字画，勇于渴寻河。",
            "羞耻道赵壹，矜夸有甘罗。",
            "岂云幼慇懃，乃取晚坎轲。",
            "荏苒三十载，万千穷祟魔。",
            "旧游不得寻，听问徒悲歌。",
            "秋霜压芳兰，岂复异径莎。",
            "愿见故根畹，邈如隔岷峨。",
            "老穷怯脂韦，趣尚近笠蓑。",
            "此恨长不没，安能辨蒿峨。"
        ],
        "notes": "",
        "id": "8fd6dc1bd15ef5b611515714fdc643df"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "偶题北轩",
        "preface": "",
        "paragraphs": [
            "说儒论四方，以北为背明。",
            "盖言幽阴位，有向即非亨。",
            "遂令口耳儿，恶北如近刑。",
            "安知壬癸交，于此兆万灵。",
            "天元气始降，坎水首五行。",
            "理数渐推迁，至兑乃秋成。",
            "余阴与初阳，分此朔易庭。",
            "故为始终地，变化容可轻。",
            "不但天道尔，人为亦该并。",
            "帝王宅九垓，辅相罗贤英。",
            "德虽若伊周，稽首为公卿。",
            "如其恶北面，谁以臣庶称。",
            "吾知讲析师，苟以巧自矜。",
            "何能乱达识，止可欺愚冥。",
            "吾来坐书屋，轩楹有北名。",
            "题诗非赋咏，聊以说儒憎。"
        ],
        "notes": "",
        "id": "1c02f642a29e4655960db054e58d4604"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "初游投子山",
        "preface": "",
        "paragraphs": [
            "东山未尝到，兴言往游观。",
            "寻幽味已淡，全胜交凡官。",
            "扬鞭遂出郭，樵路行萦弯。",
            "遇险辄舍马，听松频侧冠。",
            "霜天正枵寥，野吹何萧酸。",
            "强步且数里，犹在荒林间。",
            "峰回得古寺，一叩云中关。",
            "高僧夺睡出，迎对如嗔烦。",
            "解榻迸伏鼠，煮茶爆新泉。",
            "东亭一何高，岌若崖临渊。",
            "西庵更爽亢，基与堂甍班。",
            "延缘徧登坐，共羡闲人闲。",
            "同游二三子，取酒醺吾颜。",
            "约略修市果，横斜列山盘。",
            "饮语快不彻，望睫张无端。",
            "曦光忽衔西，归思攻余欢。",
            "撩樵洒醉毫，拂壁罗矛干。",
            "调笑下前坂，暮色凄漫漫。",
            "行矣重回首，林凹数声猨。"
        ],
        "notes": "",
        "id": "1851978b8be7ff0f365c570f4a7eb176"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答济道",
        "preface": "",
        "paragraphs": [
            "外物不可必，一官非我心。",
            "荣生在适分，素愿乃山林。",
            "知恩已三年，趣幕不觉深。",
            "因君累幅书，更激浩叹音。",
            "衮衮旦复暮，劳劳古犹今。",
            "其谁有功名，不顾忧患侵。",
            "富贵岂不欲，才力视所任。",
            "长鲸舞天渊，寸鲋安牛涔。",
            "性亦各得耳，何为辨差参。",
            "夫子方得路，未应弃光阴。",
            "咨余厌卑摧，谋望止尺寻。",
            "誓买五亩宅，归休以浮沉。",
            "耕渔入程途，文字亦所钦。",
            "看子展云翼，腾凌和薰琴。",
            "还将草堂书，敌子朱与金。"
        ],
        "notes": "",
        "id": "f7d7748df9384edac2ecee77aa9a4812"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答陈公美",
        "preface": "",
        "paragraphs": [
            "少壮事已远，旧文良可怀。",
            "百年能几何，十载不得偕。",
            "念昔居乡里，游处了无猜。",
            "饮食不相舍，谈笑久所陪。",
            "拜君以为兄，分密谁敢开。",
            "齿发俱未老，未至衰与颓。",
            "我子在襁褓，君犹无婴孩。",
            "君后独舍去，为吏天一涯。",
            "我又厌奔走，远引不复来。",
            "岁月杳难恃，区区老吾侪。",
            "况从与君别，多事岁若排。",
            "心力不能究，衰病侵筋骸。",
            "二子皆已冠，如吾苦无才。",
            "君亦已有嗣，眉目秀且佳。",
            "人事知几变，会合终不谐。",
            "昨者本不出，豪杰苦见咍。",
            "鬰鬰自不乐，谁为予悲哀。",
            "幡然感其说，东走凌巅崖。",
            "不意君在此，得奉笑与诙。",
            "君颜蔚如故，大噱飞尘灰。",
            "我老应可怪，白髭生两顋。",
            "新句辱先赠，古诗许见推。",
            "贤俊非独少，故旧每所乖。",
            "作诗报嘉贶，亦聊以相催。"
        ],
        "notes": "",
        "id": "5908a2b68a3fb525e8f7fff6389d25ca"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "拟古  其一",
        "preface": "",
        "paragraphs": [
            "仲尼鲁司寇，官职亦已优。",
            "从祭肉不及，戴冕奔诸侯。",
            "当时不之知，为肉诚可羞。",
            "君子意有在，众人但愆尤。",
            "置之待后世，皎皎无足忧。"
        ],
        "notes": "",
        "id": "8cbfed05acdf1a85c58f7b70d4bf0f32"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "拟古  其二",
        "preface": "",
        "paragraphs": [
            "仲尼为群婢，一走四十年。",
            "荀卿老不出，五十犹力田。",
            "顾彼二夫子，岂其陷狂颠。",
            "出处固无定，不失称圣贤。",
            "彼亦诚自信，谁能恤多言。"
        ],
        "notes": "",
        "id": "df9fdd8d5c7f5c52acabf803552ec644"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "拟古  其三",
        "preface": "",
        "paragraphs": [
            "公孙昔放逐，牧羊沧海滨。",
            "勉强听乡里，垂老西游秦。",
            "自顾未为壮，徒为久辛勤。",
            "君子岂必隠，孔子皆旅人。"
        ],
        "notes": "",
        "id": "a29db2c6052651545e2ea7d1c1ef41ee"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "竹榻",
        "preface": "",
        "paragraphs": [
            "竹榻破坏久，隅棱类绳桥。",
            "扶身轻坐之，不敢直我腰。",
            "动小响已大，搘严势仍摇。",
            "铺毡蔽其颜，倚以度晨宵。",
            "醉卧稍安贴，如舟乍停桡。",
            "愁醒辗转多，似泛八月潮。",
            "欲下必以缓，将登未尝跳。",
            "奴僮为我忧，疑我或怅怊。",
            "讶我合改置，我心岂其遥。",
            "所嗟成与亏，本以材用招。",
            "念此苍翠干，初非愿枯焦。",
            "唯难逃匠手，遂与岁月凋。",
            "物固不求旧，人贫自无聊。",
            "怜强弃其衰，此志亦已恌。",
            "我有四壁宅，尘书映空瓢。",
            "何嫌此榻存，且以异贵骄。"
        ],
        "notes": "",
        "id": "3b3a16053aed9e8cbd8a8c3a74f9e228"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄陈道先",
        "preface": "",
        "paragraphs": [
            "寄声西山阁，知我新近否。",
            "病嗽辄弥旬，无钱雇医叟。",
            "夫何稍除去，乃自得醇酒。",
            "美味既沾肠，清甘更悦口。",
            "适从耕垄上，杯醆不在手。",
            "坎坎遂连传，諠如击盆缶。",
            "清秋田舍事，秫糯或稀有。",
            "倾渴圣贤心，囊空欲狂走。",
            "思君彩衣次，与我异好丑。",
            "病少官壶多，何因到衰朽。",
            "古人说天道，高下常更受。",
            "此语傥可征，丰荒竟谁久。"
        ],
        "notes": "",
        "id": "ace9db0146f16f2c0d8db8da27a646c9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "慈济塔",
        "preface": "",
        "paragraphs": [
            "僧说奸雄人，亦发归依愿。",
            "秪今慈济塔，乃自张崇建。",
            "云空土石干，碑倒龟龙断。",
            "悠长香火事，岂以非夫贱。"
        ],
        "notes": "",
        "id": "14b19ac83f281fdc8dd15a7619a963df"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "一日复一日",
        "preface": "",
        "paragraphs": [
            "一日复一日，夜眠复朝兴。",
            "不见事物穷，但觉忧患增。",
            "千虑不必免，不思亦如恒。",
            "未知此世间，有用智与能。",
            "少壮怯鬰屈，衰残念轩腾。",
            "方如夏中蝉，忽若秋后蝇。",
            "非誉等毫丝，善恶计合升。",
            "可醉且勿道，云来譬高曾。"
        ],
        "notes": "",
        "id": "9cbc3f6cef4468f47d43e356849a70f6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "理发",
        "preface": "",
        "paragraphs": [
            "我发日以少，我梳未尝频。",
            "过旬一理之，每理愁欠伸。",
            "壮长足痒屑，奔驰更埃尘。",
            "搔爬不觉劳，垢结类组𬘓。",
            "虽复强栉沐，惮如负千钧。",
            "钩牵就平直，流汗益苦辛。",
            "当时结似拳，渐细傚梅榛。",
            "悬知又十载，几许及变银。",
            "万物有盛衰，吾何为喜嗔。",
            "借令但两鬓，岂害有冠巾。",
            "人言发既凋，乃稍异痴民。",
            "题诗且自贺，渐系老成人。"
        ],
        "notes": "",
        "id": "1cc128bcee00d646cd1d517a90e9f604"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "宿熯塘村",
        "preface": "",
        "paragraphs": [
            "尽日绕冈岭，孤征凌险巇。",
            "春风处处豪，游子行安之。",
            "过午或未饭，人烟信遐稀。",
            "暮投熯塘村，正见牛羊归。",
            "黯黯乱山腹，茅庐压笆篱。",
            "阳光向余霞，畏虎先掩扉。",
            "系马就屋尾，解冠挂门眉。",
            "怡声问前程，乞火照寝衣。",
            "夜半雨忽恶，长雷撼坤维。",
            "奴仆亦睡觉，雨泻百箭驰。",
            "草草卷席避，倚墙愿晨鸡。",
            "故园岂无情，一梦不可期。",
            "我有三亩宅，比邻勇鉏犁。",
            "何曾问三旌，自足了四时。",
            "不肯卧寂寂，亦来走栖栖。",
            "幸无王事驱，或是奇鬼欺。",
            "咄咄复咄咄，生平笑狂痴。",
            "明朝遇清溪，莫洗脚上泥。"
        ],
        "notes": "",
        "id": "8734afeb7fc512b9e0e454d6f41af499"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "西村",
        "preface": "",
        "paragraphs": [
            "东村岂不佳，南村自清幽。",
            "北村亦可居，俗悍不易投。",
            "维此兑岭曲，陂陀遶川流。",
            "桑麻有青园，耕稼有绿畴。",
            "云峰十里外，足举旷望头。",
            "本无车马喧，岂有声利愁。",
            "伊我先君子，故家待增修。",
            "还当起楹簷，此志敢不求。",
            "开辟三处径，疏通四前沟。",
            "有轩列琴书，有室贮锄耰。",
            "压曲拟长醉，藏刍待肥牛。",
            "超然了余生，不问万户侯。",
            "我策久已决，我身强悠悠。",
            "安能荷筿翁，不以意相收。"
        ],
        "notes": "",
        "id": "647bb61044336a08429d7c5912c26363"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "镜镊",
        "preface": "",
        "paragraphs": [
            "镜镊亦何功，铿铿漫从事。",
            "助人饰形骸，初若逞意思。",
            "须毛何足简，尘垢何足薙。",
            "端为儿女怀，丰靓以言贵。",
            "余家在农亩，耘耔当传世。",
            "朝犁泥糊糊，暮耨草翳翳。",
            "风搔日暴炙，姿状难娬媚。",
            "百年寄托身，颠倒皆顺利。",
            "颜红黑何害，发黑白亦是。",
            "谁能妄去取，屑屑论姿致。",
            "深村拟三迳，岁月治去计。",
            "带经以随牛，镜镊成相弃。"
        ],
        "notes": "",
        "id": "e5a8198fe745046d09ea1f65a64253aa"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "秋色",
        "preface": "",
        "paragraphs": [
            "秋色今又动，凄然悟衰残。",
            "筠床读书轩，一卧八九叹。",
            "少壮非所惜，尘劳苦间关。",
            "端为智虑倾，得此悄悄颜。",
            "筋骨众疾劫，肺肝百忧攒。",
            "还当节律迁，刺促惊痟酸。",
            "夜眠却明烛，晓脾拒坚餐。",
            "从文未终篇，腰脊益痹顽。",
            "太息造物宰，劳余岂其偏。",
            "宁分无穷悲，直窘有限年。",
            "想彼向荣木，萧森望云端。",
            "虽无瘿蠹亏，久竟归朽干。",
            "万化有尽极，一身何足安。",
            "方当委顺之，不必专愦烦。",
            "起坐仰星斗，环行绕簷栏。",
            "西风穿我怀，肃若临矛干。",
            "世故属无谓，悠悠谅何言。",
            "唯应就枕时，旷荡如山樊。"
        ],
        "notes": "",
        "id": "05f90d8e3d025ee9b6a7cfdd68ee0bc1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "岁寒亭",
        "preface": "",
        "paragraphs": [
            "北风搔长林，万叶各穷屈。",
            "爱此清秀干，高寒色如一。",
            "虽无化石验，自是后凋质。"
        ],
        "notes": "",
        "id": "f0547d1a9a0574e3c20e63b1a5c11970"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送傅亨父",
        "preface": "",
        "paragraphs": [
            "相公坐东府，简拔无留才。",
            "贤良得帅权，志与冯赵偕。",
            "以策屈群力，勃如飞蚊来。",
            "河湟多新田，陇渭少惊埃。",
            "壮矣功利举，趣时各贤哉。",
            "谁言夫子喙，不在此日开。",
            "手把经纶书，想望黄金台。",
            "相期衢道亨，纸墨皆云雷。",
            "腊雪拍马睫，朔风穿仆怀。",
            "虽云行路难，足免壮士哀。",
            "去去合利见，少微近三台。",
            "得志亦遄归，我有贺酒杯。"
        ],
        "notes": "",
        "id": "7020d12e26069d4f34e48c6c1bae256e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和得茶杂韵",
        "preface": "",
        "paragraphs": [
            "衰翁脾病怯饮茶，不但嗜酒成雄夸。",
            "夜长昼短读书苦，伫待鸡鸣愁日斜。",
            "秋蔬搜肠酒正恶，踏炉火慢煎双脚。",
            "偶然接得西安角，险欲冲尘送高阁。",
            "沉吟却忆陈公子，惯在京华看贡篚。",
            "蒙山顾渚建溪春，花乳清泠徧知味。",
            "今来下国深秋景，酒厚花稀心未醒。",
            "盱水中泠亦试烹，岂须奔走扬州井。"
        ],
        "notes": "",
        "id": "dd73a558147c626e80affa67cab906cb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "延陵行",
        "preface": "",
        "paragraphs": [
            "莫爱倾城名，名高祸将作。",
            "莫嫁多才郎，才多情义薄。",
            "君不见季伦不保绿珠命，长卿终负文君托。",
            "岂如延陵庑下赁舂人，无色无才贫且乐。"
        ],
        "notes": "",
        "id": "ec4f5638b4088063c40fc9539c990362"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "乌翩翩行",
        "preface": "",
        "paragraphs": [
            "乌翩翩，鱼漉漉，陂湖漫漫浮穷肉。",
            "贫民疫死尸且坏，冢儿忍看熏墙屋。",
            "桐棺一寸无钱置，亦可躶埋难乞地。",
            "绳挛箦载肩负{扌舁}，暮夜间关来此弃。",
            "哀号数声泪淋沥，归掩柴荆邻寂寂。",
            "官家政令如文王，日月不为盆下光。"
        ],
        "notes": "",
        "id": "3f24315e2c35a4bdbf11d494b0fccf83"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "黄茅行",
        "preface": "",
        "paragraphs": [
            "黄茅飒飒天垂雺，夜宿野亭行旅共。",
            "看看灯火问他乡，听说艰虞各悲痛。",
            "早年转货河东北，亦熟淄青涉梁宋。",
            "民生富裕利源宽，所至如家忘勒鞚。",
            "晚来凶札作饥馑，首尾七春荒播种。",
            "已知人物俱流亡，秖有室庐齐歇空。",
            "回旋却走向淮浙，并值纷纷叹饥冻。",
            "积尸狼籍臭相兼，无异烂鱼藏暑瓮。",
            "去秋关陕谷将稔，践嚼忽惊黄鼠众。",
            "正忧飞挽负洮岷，敢论仓箱稀食用。",
            "昨闻王师又南伐，熊罴十万临诸洞。",
            "荆潭五岭皆宿兵，日费千金谁运送。",
            "闽州旁助早成乏，何况匹夫图窃弄。",
            "三川迢递未得归，悬想讵能余赋贡。",
            "独称江国久丰足，游历如今愁更重。",
            "旱伤水剥疫疠频，何处商廛犹佚纵。",
            "囷京少食但萧屑，寇盗乘虚还扇动。",
            "一宵此地漫安身，万里故园难入梦。",
            "喓喓鸡唱侵枕脚，淡淡晓光穿屋缝。",
            "去矣东西勿复言，文臣方献升平颂。"
        ],
        "notes": "",
        "id": "456a7d35f36302d3bac775a9caeded35"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "迟晚行",
        "preface": "",
        "paragraphs": [
            "少年踊跃希卿宰，迟晚徒思老江海。",
            "吾道淹衰发渐凋，壮图销铄田今买。",
            "文苑锋铓稍收戢，醉乡朋旧多携解。",
            "唯有愤世嫉邪心，自计终天不能改。"
        ],
        "notes": "",
        "id": "cf0c06ba7ffb8e83a5dae06a59094b70"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "呜呼行为闽寇屡动州郡无兵而作",
        "preface": "",
        "paragraphs": [
            "君不见熙宁宰相经纶苦，不肯养兵累神武。",
            "多时州郡罢招军，欲责耕民为战伍。",
            "诏书一日下九天，守令宣布周乡田。",
            "十家嗟吁百家和，父子握手悲残年。",
            "干戈不与锄耰杂，此道几回轮历甲。",
            "未能井牧似三王，何用匆匆谋混合。",
            "舆情有幸闻旒扆，敛鼓收旗防怨谤。",
            "尔来下国稍自安，其奈兵防已颓毁。",
            "大城有兵不千百，小城更少几许力。",
            "一夫窃发数县惊，坐恐饥癯皆盗贼。",
            "承平久矣称繁富，儒生枉被高谈误。",
            "同声敷奏尽哀矜，引手施行皆耗蠹。",
            "居不得宁辑，财安能充裕。",
            "呜呼，争得略如开元姚宋之民人，万里东南开夜户。"
        ],
        "notes": "",
        "id": "19bf5a1b22911c01c999e92b50da14d8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "别离  其一",
        "preface": "",
        "paragraphs": [
            "东家卖儿价何卑，西家弃妇声更悲。",
            "得钱未足三日饱，既别岂有归来时。",
            "山如高城路如线，回首难言泪盈面。",
            "蝼蚁沟渠处处同，短长不复能相见。"
        ],
        "notes": "",
        "id": "156954c73af43e1cfc59a326608c4287"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "别离  其二",
        "preface": "",
        "paragraphs": [
            "死别离，未如生别苦。",
            "绸缪恩意无穷处，忽作乖违成陌路。",
            "非缘官诛与私劫，忍令弃置随童妾。",
            "夷齐不可人人学，争得腹空无悚慑。",
            "生别苦，此苦无尽期，百年泉下亦衔悲。",
            "娶归养儿畏不早，何知此日难相保。"
        ],
        "notes": "",
        "id": "ea70ba612914fc6192bcc411afcbd952"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "贫妇叹",
        "preface": "",
        "paragraphs": [
            "昨日良人死穷独，粮空子幼身自哭。",
            "卖衣葬罢急谋嫁，富翁立待封居屋。",
            "夫妻寒贱恩亦深，缞麻终制非无心。",
            "饥肠雷鸣无可奈，礼法虽存何足頼。"
        ],
        "notes": "",
        "id": "b346bcc8d4a2fb05280e36e9c3259e5b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "教学叹",
        "preface": "",
        "paragraphs": [
            "卑卑穷生无令图，偶开浊眼窥字书。",
            "村田子弟念笔札，邀请禀访同师儒。",
            "远防鬭讼习诡讦，近就财利评侵渔。",
            "行身便事世所幸，先王教道徒迂疏。",
            "君不见官家设庠校，俊士罗冠裾。",
            "亦工细丽苟荣禄，谁复高远稽坟谟。",
            "本期教学敦风俗，今如附子充饥腹。"
        ],
        "notes": "",
        "id": "4462c7bf7e102a851ac51493f65a844e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "勿愿寿",
        "preface": "",
        "paragraphs": [
            "勿愿寿，寿不利贫袛利富。",
            "君不见生平龌龊南邻翁，绮纨合杂歌鼓雄。",
            "子孙奢华百事便，死后祭葬如王公。",
            "西家老人晓稼穑，白发空多缺衣食。",
            "儿孱妻病盆甑干，静卧藜床冷无席。"
        ],
        "notes": "",
        "id": "23644bfbca7435719fdc51f0a6e67c07"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "壮士胆歌",
        "preface": "",
        "paragraphs": [
            "非灾非祥何所出，回天转地成慌惚。",
            "蓬莱金曜急食昴，矫矫霜虹横贯日。",
            "帝尊万乘勿致威，大兵如火无所施。",
            "擒龙扼虎无所尅，手引存亡才顷刻。",
            "事无今古用则灵，用时天下毛发惊。",
            "能将义勇发至诚，壮士之胆君勿轻。"
        ],
        "notes": "",
        "id": "aaedffd0499d7060a7ef8fc964856a17"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "恩雠必报歌",
        "preface": "",
        "paragraphs": [
            "苏相东归施不妄，栾公得位言何壮。",
            "恩雠必报真丈夫，不苟而已焉知余。",
            "浮生百岁飘风速，胡为顾慕甘侵辱。",
            "道之至实先吾身，纷纷毁誉何足闻。"
        ],
        "notes": "",
        "id": "05a74c5a941f3e42993f27288378081a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "西风一夜飕飕动，冷触病身增疾痛。",
            "卧听促织不成眠，起望明星还内讼。",
            "十年客路过秋色，五亩故园停岁种。",
            "学如观海祗自奇，文似屠龙竟谁用。",
            "情知至足在饱煖，何事低心随荐贡。",
            "桀溺从初岂有官，接舆却是能歌凤。",
            "今虽未借邯郸枕，昔曾屡叹南柯梦。",
            "哿矣归哉有近期，会将物我分轻重。"
        ],
        "notes": "",
        "id": "7934c534e6b9d36a10beeaed52b2a74c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "渴虎",
        "preface": "",
        "paragraphs": [
            "九月十月霜漫漫，圹埌南野如群边。",
            "东风已作冻未解，日月晓望皆璚田。",
            "冈陵焦枯涧壑竭，草木性命俱沈绵。",
            "彪家于时若为处，掩拥败叶方闲眠。",
            "阳辉中天穴户暖，起坐嘿毣喉方涎。",
            "虚肠未充多谮士，怒掌久敛悲盗泉。",
            "黄河泰山深且茂，恨不休止蕲安全。",
            "熬然宅此取饥渴，焉用武勇声名传。",
            "侧闻近便长松坞，十顷池塘停滀古。",
            "不胜积润在鳞虫，浩有余波沾畎亩。",
            "尾摇伊昔讳凶槛，腹满愿今同鼹鼠。",
            "世间遇合无必然，平行静视皎日前。",
            "嗟来恳恻尚不就，避逐刺促渠为贤。",
            "主人若不开文籞，归卧幽林待天雨。"
        ],
        "notes": "",
        "id": "9693721070a177167cebfde1162b3d34"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "乞士歌",
        "preface": "",
        "paragraphs": [
            "天下大辱无过乞，忍能饿死不终日。",
            "空瓢曲杖行复嗟，高楹厚壁他人家。",
            "风蓬蓬，雨臿臿，夜投野庙眠枯叶。",
            "世上艰难有此时，强颜岂是相师法。",
            "从来诟骂多言乞，僮客受之犹噎鬰。",
            "今日同行富者孙，末年祸福谁能必。"
        ],
        "notes": "",
        "id": "325f29d67a171221d9dc490a3acc08fe"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "关关春树鶑",
        "preface": "",
        "paragraphs": [
            "关关春树鶑，晨哢不知久。",
            "似欣融和景，乐得飞鸣友。",
            "可怜天性喜朋类，肯念同群杂誉咎。",
            "年年日暖风暄时，园林无处无芳菲。",
            "高翔俛啄足自适，焉用戚促勤追随。",
            "君不见花间柳下纷纭后，擘弹挥丸少年手。",
            "蒙笼枝上惊急来，不及吚嘤已分首。",
            "世间利害难预期，尠少德义多奸欺。",
            "雁奴伤损雉媒饱，侪辈岂不交倾危。",
            "古人恶热曾吹虀，莫近王丹墓畔啼。"
        ],
        "notes": "",
        "id": "725741bca729f19b622bd201413dc002"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "读文冢铭",
        "preface": "",
        "paragraphs": [
            "长沙进士何襟灵，辞源浩瀚如翻倾。",
            "十五年间聚文藁，得三千纸封为茔。",
            "自怜意气颇足惜，题作文冢仍镵铭。",
            "富哉言章有如此，恨不尽见空传名。",
            "吾闻人文乃儒效，用之佐治王化成。",
            "五帝三王实推济，孔孟忧世存书经。",
            "真儒不作世已异，文士所说非所行。",
            "趋时治己两不振，奋笔多是图生荣。",
            "唐文旧录二万卷，于今大半归漂零。",
            "昌黎河东幸存显，自外寸片谁与称。",
            "故知辞藻贵遭遇，身后纸札皆劳形。",
            "当年不用更埋聚，伤嗟此似秦儒坑。"
        ],
        "notes": "",
        "id": "d8283d41d41062a0b5579f9337a32dce"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "石井大雨",
        "preface": "",
        "paragraphs": [
            "云垂四山泼墨浓，风怒发屋茅遮空。",
            "征人不安纸盖下，猛雨迸射邮亭中。",
            "厩兵色动牵马出，惟恐摧压伤仪同。",
            "吾衣敝薄未免湿，今夜何处还张烘。"
        ],
        "notes": "",
        "id": "69e68b55d34e3828ee0d798fbe76d7d8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "古人",
        "preface": "",
        "paragraphs": [
            "古人已往知无奈，犹被后人兴蠹颣。",
            "前亦人焉后亦人，患自口强心不逮。",
            "扬雄比孟必有辨，马卿慕蔺良足怪。",
            "未充志气徒好名，醇醪岂不因糟胾。"
        ],
        "notes": "",
        "id": "69df63a0e51b1792d90b03280518195b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "君益惠竹杖",
        "preface": "",
        "paragraphs": [
            "衰来病众难推荡，日觉筋骸非壮长。",
            "百亩锄耘致苦辛，万端应接皆牵强。",
            "稀曾起处钟漏尽，多是归时星月朗。",
            "满腹经纶一意闲，垦田头绪重新讲。",
            "偶逢过客语文字，突兀破坏如梦想。",
            "太息诸书不救饥，几曾货利微能倣。",
            "故人怜我晚愁瘁，委曲相宽三复两。",
            "卒岁尝分蔽骭衣，方春又赠扶身杖。",
            "修飂一竹信瑰特，知自何山精产养。",
            "数节包絣鹤胫连，碎花黝纠彪皮爽。",
            "提携宛胜冰玉滑，顿卓便同金石响。",
            "野老生看每问名，耕儿熟见仍私奖。",
            "未谙黄钺端许制，久惯青藜饶俗状。",
            "灵寿杖坚负曳劳，朱藤饰伪功程枉。",
            "何如得此清峭干，本与雪霜争气象。",
            "旧谷遗根未陆沉，末年遇主成真赏。",
            "已将蜡屐作游伴，更共文簦为静党。",
            "测渡无忧石涧淹，助跳肯畏泥坑广。",
            "时修疆畎便指画，自牧鸡豚谁放荡。",
            "差可攓蓬讯髑髅，岂徒辟野披榛莽。",
            "倾危屡济功转积，安稳利征吾滥享。",
            "辄莫飞飞向葛陂，要当受侮敲原壤。",
            "古人五十徇乡礼，我为困穷聊早上。",
            "画戟彤弓且勿思，苍颜荷筿西村丈。"
        ],
        "notes": "",
        "id": "97854e6ae89e5a8b7ee3a5fede926073"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "代木工言",
        "preface": "",
        "paragraphs": [
            "愿君勿斲木工手，请斲财户眼与心。",
            "时平力赡侈不彻，有见必欲相摹临。",
            "试言贱工目所击，窃窃富室清溪浔。",
            "偶来公府证讻讼，适见栋宇雄深沉。",
            "归损多赀换堂室，唯恐壮丽微差参。",
            "逡巡子弟到京国，新值器服夸如今。",
            "买真购法不议价，持还逞诧争歌吟。",
            "一家矜尚一乡慕，自此籍籍师奢淫。",
            "当时溪西鄙朴老，颇出厉语聊讥侵。",
            "为言人生倚衣食，繁手未必加淳音。",
            "百年荣落岂易保，身后志业须胜任。",
            "华榱不可孕金谷，盛服几许忘釜鬵。",
            "不见声容赫赫家，晚来衰谢无遗簪。",
            "乃公营求嗣孙毁，弓剑往往同芒针。",
            "人情护近不庇远，厉语一出争诟擒。",
            "况我孱微食技业，得不骩靡依余阴。",
            "区区小材盖如此，天下谁与制尺寻。",
            "安得高梯切阊阖，上叩帝膝敷诚忱。",
            "尽取人间富财户，免使僭偪难𣂏斟。",
            "工手何辜可毋斲，自然风定无惊林。"
        ],
        "notes": "",
        "id": "67b6f071cc0bc6fe890d3b321f7293c3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉和内翰太中腊雪出郊长句",
        "preface": "",
        "paragraphs": [
            "冬风虽饕少霜霰，一雪偶严飘腊旦。",
            "初惊云物稍凄惨，更觉天威能变换。",
            "翰林太守方出郊，去指登高作荣观。",
            "崩腾逼眼忽无尽，皎洁映怀成极绚。",
            "从前温燠自迷舛，到此雱凉谁计算。",
            "下看平路尚稀微，远望诸峰先片段。",
            "虎头岩侧山腰半，羃䍥薄烟占午爨。",
            "传声宾从暂纡余，命酌圣贤同款缓。",
            "飞花满席不须拂，小大入肠宁复乱。",
            "山阴安道今在否，更欲扁舟破弥漫。"
        ],
        "notes": "",
        "id": "2d4151018b70e805cad905c9ec3d43c9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "立春雪冻有怀道先贤良展诵腊除见寄长篇辄反其韵为诗奉寄",
        "preface": "",
        "paragraphs": [
            "先春一雪何易消，南山骤见青岧峣。",
            "余寒忽作雨冰怪，似有阴沴相呼招。",
            "第堂晨兴乍出户，畏冷须鬓不敢撩。",
            "还归书边拥𬬻坐，想像悠远情慅忉。",
            "念君幽怀绕嵩少，如镜对物皎莫逃。",
            "乘高北望三十六，只见衰朽连平皋。",
            "心随归雁身欲去，又写佳句传鸣嗸。",
            "缣图遥遥郡阁迥，高咏尽日行周遭。",
            "无人属和卷自满，蚊蚋讵可冠灵鼇。",
            "自来耕野寄病叟，珠玉偶许麻囊韬。",
            "空山寂历时一讽，爽爽不觉惊骨毛。",
            "当年只是说苏李，后此岂复论刘曹。",
            "嗟乎步武已误高，蹄涔不录沧海涛。",
            "东风浩荡官酎饶，不善酩酊亏二豪。"
        ],
        "notes": "",
        "id": "f95c5aeb63ab1eae82b1a2b5ff7cd740"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和道先南城逢相工",
        "preface": "",
        "paragraphs": [
            "古人往矣说可传，显以悟者其为贤。",
            "周侯树立囹圄饿，蔡泽饱足四十年。",
            "知之穷通信已妙，降此抵乞食与钱。",
            "贪谀末俗满吻涎，一中百否纷可怜。",
            "吾徒自断休问天，书册读尽头苍然。",
            "功名分比橐里弦，且饮美酒饲豚肩。"
        ],
        "notes": "",
        "id": "478d0ec58b226b3da0c49546f168bb6f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和次道村田歌",
        "preface": "",
        "paragraphs": [
            "蚕蛾已撒明年卵，蚕妇乍闲嫌夜短。",
            "圃柘无端长宿根，潭芦不住抽新管。",
            "时哉乐矣犁锄伴，箬笠团团麻袴软。",
            "日出离家日入归，岂论步武如轮转。",
            "强丁屡叹牵车远，稚子或诃鸣犊缓。",
            "暴雨晴雨忽蓊然，相惊不觉耕皋晚。",
            "老翁踞坐抵掌谈，奖借专勤讥懒散。",
            "草众当争第一耘，塍高勿厌重新刬。",
            "中天节近香醅绽，𥬠面色如人面𧹞。",
            "里巷齐歌竞渡声，人人钱在鸡巢满。"
        ],
        "notes": "",
        "id": "a8f80befbc49f84be9e65f059cbb8843"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "卖帚翁",
        "preface": "",
        "paragraphs": [
            "霜日倒芒梢，{篦刂}筠劳束勒。",
            "断送山野村，参陪尘土役。",
            "价卑徒易售，用贵安可得。",
            "人间粪秽日以多，翁负帚秃当奈何。"
        ],
        "notes": "",
        "id": "b960cdf23bd33a6f388ea1e5535f8736"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "老樵",
        "preface": "",
        "paragraphs": [
            "何山老翁鬓垂雪，担负樵苏清晓发。",
            "城门在望来路长，樵重身羸如跛鼈。",
            "皮枯亦复汗淋沥，步强遥闻气呜咽。",
            "同行壮俊常后追，体倦心烦未容歇。",
            "街东少年殊傲岸，和袖高扉厉声唤。",
            "低眉索价退听言，移刻才蒙酬与半。",
            "纳樵收直不敢缓，病妇倚门待朝爨。"
        ],
        "notes": "",
        "id": "cfe4953c0d0907b99224a145dd3942d5"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "山中即事寄上知县宣德",
        "preface": "",
        "paragraphs": [
            "一钱重丘山，斗粟轻粪土。",
            "昔闻丰年乐，今识丰年苦。",
            "东家米粒白如银，西家稻束大于鼓。",
            "再三入市又负归，慇懃减价无售主。",
            "刀机纵在屠伯瘦，杯勺长闲垆妇去。",
            "了无蹊径近甘肥，只有呻吟厌寒暑。",
            "相传城邑尚牢落，村野萧然安足数。",
            "鄙夫自分为儒生，坎𡒄薄佑来蚕耕。",
            "言章自昔枉用力，债簿几许能除名。",
            "连旬暴露颜面黑，弥月菜茹肠肚青。",
            "原田常恐不遇岁，及此遇矣当何成。",
            "昨日邻翁咨种播，相与竹下团团坐。",
            "共嗟衰暮值艰难，未觉丰登胜饥饿。",
            "望天窅邈叵致诘，得令贤明聊尔贺。",
            "不驰干隶扰租输，更秉公心悯盐课。",
            "何乡巨恶不手敛，有处宿奸皆胆破。",
            "且勿恤失得，且毋论福祸。",
            "但愿令尹住三年，钱重物轻犹可过。"
        ],
        "notes": "",
        "id": "691e44055790c8de86c5dc2a8b85430c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "麻姑道中",
        "preface": "",
        "paragraphs": [
            "山翁种树不差择，桃李无穷杂松柏。",
            "风吹阳和入芳根，万白千红映苍碧。",
            "猴藏鸟啄人恣窥，桃李实熟无完枝。",
            "由来未可论坚脆，松柏材成斧斤至。"
        ],
        "notes": "",
        "id": "e3ed2da75b80093c0f8d8b3f70411b36"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道先贤良寄示长篇辄此酬和略希一笑",
        "preface": "",
        "paragraphs": [
            "闭门却埽未足高，遇酒辄醉岂其豪。",
            "穷山终岁拥书坐，涧谷曷日兴云涛。",
            "浮沉非工俗子恶，只与笔砚为朋曹。",
            "流年侵寻路婉娩，镜里已复惊苍毛。",
            "作为文章世不用，似对妇女论钤韬。",
            "欲陈肝胆自荐进，恐类众蚁观连鼇。",
            "尝闻声气有求应，此日寂寞谁相遭。",
            "当歌无和亦已矣，岂意或有怜悲嗸。",
            "陈侯嵩丘降灵士，传世事业师夔皋。",
            "有官未得断国论，昭代尚把浮名逃。",
            "陔兰芳香月桂老，静卧感古成忧忉。",
            "题诗远寄巧及我，稍比陈敌轻兵撩。",
            "庞涓疏软孙膑锐，胜负不待明占招。",
            "惟当释耒往共饮，不必皎洁分桀尧。"
        ],
        "notes": "",
        "id": "968c6d28c0ab8b88f3cf20b7c6559942"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "夜闻",
        "preface": "",
        "paragraphs": [
            "夜闻黥徒叹行苦，传檄驰符渺无数。",
            "霜晨雨夕常疾驱，鬼魅豺虎何山无。",
            "寝兴顺时岂不欲，简书可畏鞭刑毒。",
            "儒讥冗食知谓谁，我非浪费官家粟。"
        ],
        "notes": "",
        "id": "8a2b6453cb51addab77ea4106e846a53"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "内翰太中以某伏谒郡斋特赐长句谨和拜酬",
        "preface": "",
        "paragraphs": [
            "寒人气象寒于冰，闻有嘉运无由乘。",
            "阳和吹嘘品汇生，燕谷冻瘁漠未惊。",
            "年华四十盱畔城，惯处涸竭忘流盈。",
            "六张五角长合并，百虑一得嗟何曾。",
            "鸣悲自昔起不平，苦调往往抽毫成。",
            "穷衰到处难得朋，坐使见笑苍蝇声。",
            "心知俗誉不足荣，分死枯槁羞逢迎。",
            "由来极晦亦小明，不在壹鬰居蛮荆。",
            "翰林先生天下名，风裁如鉴初无情。",
            "偶然误许筳与楹，重言既出众懦兴。",
            "譬彼卧蛰因雷醒，恩文抚接曲尽诚。",
            "更剡荐牍辨玖琼，匹夫有获万口称。",
            "此世不复投清泠，正恐疏阔如樊英。"
        ],
        "notes": "",
        "id": "17fb2512c1cc8a15e27ca44b8dea2d2d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送何斋郎赴选",
        "preface": "",
        "paragraphs": [
            "书堂四顾皆苍山，禽鱼树石烟云间。",
            "纸编屡绝笔屡{髟/闻}，十载一瞬忘青纶。",
            "谁令忽忆南薰关，尽箠打马鸣镳镮。",
            "春风桃李纷妖娴，辞家大笑涕不潸。",
            "由来磊落羞穷跧，下位亦足惠寡鳏。",
            "乘田委吏不敢闲，以日自爱维孔颜。",
            "当今俊杰登朝班，拔擢杞梓披榛菅。",
            "君能忼慨露豹斑，岂比嘿嘿贪食孱。",
            "果哉往矣步勿䟂，仕以行义贤可攀。",
            "仆姑百中初满弯，书堂静坐尻狂癫。"
        ],
        "notes": "",
        "id": "192f189a2a15ab80a69251cb5add971d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过界山馆",
        "preface": "",
        "paragraphs": [
            "界山馆下平街路，行客无穷朝接暮。",
            "十年二十四回过，每觉人烟不如故。",
            "初寻此地谒高士，廛里讙愉忘迫遽。",
            "固嫌饿子辱闾阎，乃有善人尸管库。",
            "歌声酒气等闲满，鱼尾彘肩容易具。",
            "半无宾客味群书，盈耳只闻论富庶。",
            "一来奔走绕淮汴，高士亦趋城市去。",
            "南蹄北辙不可留，虽有暂经难久住。",
            "前冬适自故园出，忽见疮痍变其处。",
            "岂能糠粃保黄台，乃忍沟渠叠童孺。",
            "官条既改驿亭破，儒者不存书屋蠹。",
            "萧然巷陌但荒埃，听说流亡不知数。",
            "昨朝又自剑池返，遭值故人车马驻。",
            "相看问讯十年间，涕泪沾襟如水注。",
            "当时饱腹今半殍，近岁朱颜多已腐。",
            "一杯虽举屡噫鸣，永夜不眠犹恟惧。",
            "哀哉天运不易识，安得各齐金石固。",
            "凌晨复过高士门，回首荆榛带霜露。"
        ],
        "notes": "",
        "id": "9674df1cc00ea233ca8ecce0985510bd"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "信眼",
        "preface": "",
        "paragraphs": [
            "信眼成吟步，虚廊遶几回。",
            "见云侵月去，闻雨趁风来。",
            "群动悄已息，烦襟相次开。",
            "慇懃谢凉气，少为挫蚊雷。"
        ],
        "notes": "",
        "id": "5ad355c1515935e4b2153454710a399d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "急雨",
        "preface": "",
        "paragraphs": [
            "急雨抛砂响，惊风伐鼓过。",
            "漏从孤馆永，愁入病身多。",
            "辗转思乡井，依稀梦薜萝。",
            "得他庄叟罪，忧焰日焚和。"
        ],
        "notes": "",
        "id": "9ab84d0c7602af355a2fc0181f24d734"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "平云阁",
        "preface": "",
        "paragraphs": [
            "高阁与云平，超如近玉京。",
            "未须论峻绝，聊用压峥嵘。",
            "看雨诸村白，乘风百里清。",
            "途人岂知此，拍额望丹楹。"
        ],
        "notes": "",
        "id": "c11ca9eeaace9888095bb45b5c6e9f7b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄微之",
        "preface": "",
        "paragraphs": [
            "末俗矜乡举，先生尚滞淹。",
            "门人能颂述，群小或憎嫌。",
            "旧学时方用，新书日以添。",
            "阴霾虽拍拍，会解见圆蟾。"
        ],
        "notes": "",
        "id": "668507f7f035739c746f5e145c59950a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬道先雪中见寄",
        "preface": "",
        "paragraphs": [
            "空馆雪霏霏，孤怀不可为。",
            "绨袍正蓝缕，布褐强参随。",
            "想望垆间酒，支持席上诗。",
            "念君将远适，宛转万重思。"
        ],
        "notes": "",
        "id": "ba89dd28cb566328fa0aedd07c79ff62"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "岁宴  其一",
        "preface": "",
        "paragraphs": [
            "岁宴仍迁徙，萧然背客堂。",
            "听鸡吹宿火，骑马踏晨霜。",
            "世味宁皆恶，吾生有底忙。",
            "奴僮亦相笑，归计只他乡。"
        ],
        "notes": "",
        "id": "395c22cbf0ae1f01e3873c8c84893144"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "岁宴  其二",
        "preface": "",
        "paragraphs": [
            "岁宴知何事，低徊恋醉乡。",
            "衰残三十老，岑寂五更长。",
            "识字初无益，医愁未有方。",
            "一杯寅卯举，天下又兼忘。"
        ],
        "notes": "",
        "id": "653a62e9e2899b35b530cc29a95c408b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "小港书事三首  其一",
        "preface": "",
        "paragraphs": [
            "破屋照山坰，山民问笔耕。",
            "日无宾接戏，夜厌鼠横行。",
            "被服烟埃色，呻吟老病身。",
            "不知齐鲁士，甘此欲何成。"
        ],
        "notes": "",
        "id": "0c4a3b930ee43549ea40a75379f1da1f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "小港书事三首  其二",
        "preface": "",
        "paragraphs": [
            "沟涧横三面，冈峦匝四隅。",
            "满门牛宿留，刺耳鸟喧呼。",
            "造请难通谒，经过易失途。",
            "锄犁有余暇，歌鼓宴官奴。"
        ],
        "notes": "",
        "id": "f1c5dc1402ef4e507d481b6cff5af8cb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "小港书事三首  其三",
        "preface": "",
        "paragraphs": [
            "梦想惊冠盖，糟糠继祖孙。",
            "多财新得友，善讼旧成婚。",
            "策士吞并说，门风楚挞痕。",
            "饮酣尤壮浪，潜听亦消魂。"
        ],
        "notes": "",
        "id": "21410db78d78a6d08f54b6a0ef562a6c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "向火",
        "preface": "",
        "paragraphs": [
            "八月淮南地，轻寒已中人。",
            "病夫嫌冷褐，敲火乞乌薪。",
            "体畅宁须酒，神和不让春。",
            "养生聊自适，何必问时辰。"
        ],
        "notes": "",
        "id": "9f32b7f5b1ea23153d3f17ea1d22213c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送及之丞公",
        "preface": "",
        "paragraphs": [
            "先朝贤御史，风彩九州钦。",
            "嗣子传家法，孤芳映士林。",
            "忠良常在我，便佞不关心。",
            "得庆宜蒙福，时清岂陆沉。"
        ],
        "notes": "",
        "id": "6c2356cec9406969c8896ababb121cbe"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "金秀才归",
        "preface": "",
        "paragraphs": [
            "书来动乡思，归兴偶幡然。",
            "故国轻一别，彩衣闲八年。",
            "星霜亲鬓上，文字客灯前。",
            "此意终难诘，西风满耳蝉。"
        ],
        "notes": "",
        "id": "396a6046a0f08a4f3693ce8cc507801c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "日日",
        "preface": "",
        "paragraphs": [
            "日日听铙鼓，坊衢送死频。",
            "岂能悲此事，争愿作归人。",
            "邑屋儿孙众，山坟草树新。",
            "去来应迭代，渠独泪沾巾。"
        ],
        "notes": "",
        "id": "8fd34a22b6577129abea3e453bb36a4c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "渊老",
        "preface": "",
        "paragraphs": [
            "渊老真高简，能逃世外禅。",
            "青山如故友，白发任流年。",
            "邛竹五六节，梵文三四编。",
            "无人知此味，冷坐小窗前。"
        ],
        "notes": "",
        "id": "5d8993d810c77af6db67997d83213d17"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "邻老  其一",
        "preface": "",
        "paragraphs": [
            "邻老今亡矣，谁犹辨短长。",
            "隙驹沈迅影，石火掩孤光。",
            "错寞悲新事，凄迷想旧狂。",
            "朔风原上草，归梦见松霜。"
        ],
        "notes": "",
        "id": "a8aa5aca22ec12faf7006e19184e5c1d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "邻老  其二",
        "preface": "",
        "paragraphs": [
            "气槩平生事，耝耰滞故林。",
            "得无尊道性，长有贵儒心。",
            "躁暴村田酒，粗疏欵乃吟。",
            "暮年乖此约，谁使永差参。"
        ],
        "notes": "",
        "id": "ead2b210583212bc729ff9e06695ed1a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送人游边二首  其一",
        "preface": "",
        "paragraphs": [
            "六月洮河上，惊飚雹似拳。",
            "游人方仗策，元帅已开边。",
            "京观酋豪肉，军储府藏钱。",
            "参谋如有取，常武在周篇。"
        ],
        "notes": "",
        "id": "b33da7ad9dba0c13bc99c4d33283c119"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送人游边二首  其二",
        "preface": "",
        "paragraphs": [
            "我爱王忠嗣，兵威万里横。",
            "只知精士马，不忍幸功名。",
            "四印无矜色，三边有肃声。",
            "未知谁愿此，徒用送君行。"
        ],
        "notes": "",
        "id": "4516d934d536cc35b3139e6d5c695d98"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "病起  其一",
        "preface": "",
        "paragraphs": [
            "病起兴萧萧，余魂次第招。",
            "凄酸攻意气，衰朽入风标。",
            "纳带惊腰缓，移梳恨发凋。",
            "何心希此世，只合顺无聊。"
        ],
        "notes": "",
        "id": "376dcd810eafb0f1d5b8ef6f467d46de"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "病起  其二",
        "preface": "",
        "paragraphs": [
            "病起南荣下，初寒仰日温。",
            "坐顽知力困，视慢觉神昏。",
            "避俗无长策，沉思到故园。",
            "人生乃如此，微处共谁言。"
        ],
        "notes": "",
        "id": "e300c110106477374e801a05c1acf094"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "衰病",
        "preface": "",
        "paragraphs": [
            "衰病相侵卑，劳生得意迟。",
            "两腓初瘦后，左耳半聋时。",
            "已取世上苦，强将天下知。",
            "只宜收散质，偷惰学支离。"
        ],
        "notes": "",
        "id": "ba0dc58a82712275c2f14309a008ff5d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "赠白",
        "preface": "",
        "paragraphs": [
            "成童即学佛，五十始披缁。",
            "去发有先后，悟空无速迟。",
            "游云经过雨，淙瀑到清漪。",
            "此意分明否，人间不可思。"
        ],
        "notes": "",
        "id": "7a5d250304f4173737c589cf781f0722"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "留题罗汉院愚轩",
        "preface": "",
        "paragraphs": [
            "纷纷伪饰日，愚者乃贤欤。",
            "好丑知谁论，文章亦漫书。",
            "蚁来方弃智，匠去莫寻樗。",
            "秪有闲风月，经过未忍疏。"
        ],
        "notes": "",
        "id": "abddfd3323e40d4d66b0140afa537396"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉和内翰太中残春口占二首  其一",
        "preface": "",
        "paragraphs": [
            "久次萧条郡，高情奈乐何。",
            "鶑花三月促，风雨一春多。",
            "野寺携筇到，幽溪饮禊过。",
            "四郊田水暖，驻节问新禾。"
        ],
        "notes": "",
        "id": "bf6115eb3f3dbb477621c00b459ec71c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉和内翰太中残春口占二首  其二",
        "preface": "",
        "paragraphs": [
            "绿阴槐柳院，白日静寥寥。",
            "有句方高咏，无宾可屡邀。",
            "独眠闻漏转，纵步看丝飘。",
            "结束东州计，诗编问酒瓢。"
        ],
        "notes": "",
        "id": "fa1bb696ce5f28fc2f06b7db822b8867"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晓作",
        "preface": "",
        "paragraphs": [
            "雨恶天光淡，风高晚气清。",
            "四簷喧急溜，一枕厌寒声。",
            "世虑漫沉想，此心还不平。",
            "搔捞下书榻，坐对纸窗明。"
        ],
        "notes": "",
        "id": "82a2b5a3325a3529d5cb27f6a450113d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "同俊和赋禅悦长老此君轩",
        "preface": "",
        "paragraphs": [
            "祇园无俗物，轩为此君开。",
            "但未为龙去，何妨引凤来。",
            "法中常住境，天下后凋材。",
            "岂复如迁客，慇懃到处栽。"
        ],
        "notes": "",
        "id": "b85c1bc7609f921d95a2b37f32622e2d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "笋蕨",
        "preface": "",
        "paragraphs": [
            "笋蕨吾山味，风埃旅馆心。",
            "杯盘感时节，魂梦解参寻。",
            "烂漫销青紫，横斜破玉金。",
            "平生疏淡意，饱足望家林。"
        ],
        "notes": "",
        "id": "5b81d716b467877dcbc0092a0b131049"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "赠亨父次温伯韵",
        "preface": "",
        "paragraphs": [
            "老未上青云，谁论德行纯。",
            "有名传郡国，无食给冬春。",
            "惯见官征债，多应鬼笑贫。",
            "岂能逃俗口，坐作解嘲人。"
        ],
        "notes": "",
        "id": "cf9100974f50bdf9661fb83bbed780f0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "卧疾",
        "preface": "",
        "paragraphs": [
            "卧疾动淹旬，搔爬满爪尘。",
            "已能忘饭食，聊复畏冠巾。",
            "风雨惊新岁，鶑花待早春。",
            "便无游览分，樽酒幸相亲。"
        ],
        "notes": "",
        "id": "685473e187c7b05c3896d2e37f7f9674"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "足疾",
        "preface": "",
        "paragraphs": [
            "足疾在中年，萧衰只自怜。",
            "徐行如敬长，顽坐似逃禅。",
            "欲适求新履，相忘任故鞯。",
            "思山徒有兴，登顿岂能前。"
        ],
        "notes": "",
        "id": "9d96d8bb4ccc7ebde223a19dc0a95f35"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "亨父录示山斋即事五篇索和遂次其韵  其一",
        "preface": "",
        "paragraphs": [
            "斋阁得山栖，萧然万虑遗。",
            "此心终异俗，吾道更同谁。",
            "好意凭琴写，衰颜取镜窥。",
            "穷通殊未定，幽独欲何之。"
        ],
        "notes": "",
        "id": "6006f2223ae2acb6d960647158610cc9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "亨父录示山斋即事五篇索和遂次其韵  其二",
        "preface": "",
        "paragraphs": [
            "有红杯面酒，无白鬓间毛。",
            "合世心虽淡，论文气转豪。",
            "迂疏怜野叟，萧散敌儿曹。",
            "免被南华笑，忧时两目蒿。"
        ],
        "notes": "",
        "id": "eb9137965f42a367054a2e83be8a7fca"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "亨父录示山斋即事五篇索和遂次其韵  其三",
        "preface": "",
        "paragraphs": [
            "荣利机关拙，云泉兴味多。",
            "岂同愚士窘，自合圣人和。",
            "敛敛青毡旧，酣酣白石歌。",
            "故应消息有，贫独奈余何。"
        ],
        "notes": "",
        "id": "5928ed11ebad6acc32d7d60612f186ae"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "亨父录示山斋即事五篇索和遂次其韵  其四",
        "preface": "",
        "paragraphs": [
            "啸傲村田景，巾裾得所从。",
            "壮图因酒动，睡思向书浓。",
            "坐见云归岫，吟闻雨溅篷。",
            "但无诗准备，何以谢情悰。"
        ],
        "notes": "",
        "id": "f35a7753156cf2becb8e0a6173e21cf8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "亨父录示山斋即事五篇索和遂次其韵  其五",
        "preface": "",
        "paragraphs": [
            "榻为庸儿挂，轩因好月开。",
            "清风知晓暮，往事付尘埃。",
            "喜燕长褰幕，嫌蛙屡洒灰。",
            "山中乐如此，肠莫等闲回。"
        ],
        "notes": "",
        "id": "f66a4e7ab6cc33a6680327f64a5c0acf"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "呈知府内翰即次原韵  其一",
        "preface": "",
        "paragraphs": [
            "山人何事忽伸眉，新得陈王七步诗。",
            "题是船斋高咏后，开当寒谷带经时。",
            "仁风坐使群心动，健笔潜将暖律移。",
            "砚席久荒青案乏，报酬非称更惭迟。"
        ],
        "notes": "",
        "id": "68e36fceacedc054143d274a3c71f8a7"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "呈知府内翰即次原韵  其二",
        "preface": "",
        "paragraphs": [
            "忧来无处寄深思，也拟春秋也作诗。",
            "空役肺肠添故纸，有何勋烈补明时。",
            "身唯蓬荜行将老，志似嵩丘永不移。",
            "谁使翰林东道主，肯敷余论悯衰迟。"
        ],
        "notes": "",
        "id": "d40ab62ca63cb9ad6eb195a0af23d952"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "重游松溪偶题八句示升卿",
        "preface": "",
        "paragraphs": [
            "七年前已到松溪，不虑重经有此时。",
            "寒苦惯为穷进士，清高长羡病禅师。",
            "云山契分输今日，香火因缘叹夙期。",
            "庭栢森森秋实在，向来尘想误多疑。"
        ],
        "notes": "",
        "id": "ffaa278dcb9ee6b9e494145b76993168"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "梦寐",
        "preface": "",
        "paragraphs": [
            "偶入重城坐客堂，年年风味只荒凉。",
            "春花秋月各无味，晚鼓晓钟俱断肠。",
            "别恨不堪诗控引，高情犹頼酒分张。",
            "著书耕钓平生事，梦寐西村五亩桑。"
        ],
        "notes": "",
        "id": "e3ee58ee7f6024522f0fdb0337be216e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送傅济道之漳浦尉",
        "preface": "",
        "paragraphs": [
            "河梁东度送征鞭，屈指闽荒路二千。",
            "难向解携无一语，再思重见尚三年。",
            "高堂上寿今谁及，白屋青衫合自怜。",
            "努力官箴莫轻堕，清时无善不登延。"
        ],
        "notes": "",
        "id": "b92c9ac4ee852ac06c4266e4867f8d38"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送刘贤甫之余干尉",
        "preface": "",
        "paragraphs": [
            "太学诸生初入官，绿衣新尉古余干。",
            "科场得志已容易，下邑徒劳不足难。",
            "萑泽察奸行缭绕，缿厅参论坐盘桓。",
            "羽仪更养文章去，他日云天见孔鸾。"
        ],
        "notes": "",
        "id": "0731f40d10281e2b95fc58e5e2edf2e0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "出蔡州",
        "preface": "",
        "paragraphs": [
            "奉天桥下水汤汤，桥上征人破晓光。",
            "秋色稍能禁暑气，客愁终欲害离肠。",
            "遭逢未入千年会，穷苦犹为此日忙。",
            "笑杀壶公祠畔路，又随尘土过仙乡。"
        ],
        "notes": "",
        "id": "f513ced9b57c472207ed8bf5b046f5ed"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉酬纯父浚都病起见寄",
        "preface": "",
        "paragraphs": [
            "建康学士注鱼虫，枹罕兵官策守攻。",
            "此日精勤徒有得，异时荣盛各成空。",
            "吾能委曲谋田上，君乃呻吟厌旅中。",
            "故国他乡俱未快，劳生何事不齐同。"
        ],
        "notes": "",
        "id": "3efea3a218e47ea2f5f7842defcb8903"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉别道先",
        "preface": "",
        "paragraphs": [
            "邂逅过从两载强，诗书存问满藜床。",
            "光荣得路谁非友，道义心知独不忘。",
            "圣代君才多勉勉，中年吾发已苍苍。",
            "牙弦自此聊停缓，万里穷山隔帝乡。"
        ],
        "notes": "",
        "id": "219db11851175c0cbefba0acf0380ce8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "桐城与曾唐杰话别",
        "preface": "",
        "paragraphs": [
            "事物无穷世路长，人生聚散亦堪伤。",
            "寒暄旦暮年年急，尘土风波处处忙。",
            "我马欲冲梁苑雪，君帆先犯楚天霜。",
            "交情若是存悠久，定有音书入帝乡。"
        ],
        "notes": "",
        "id": "ab830793b6d3800319d0c024186044d3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "宿青绥铺",
        "preface": "",
        "paragraphs": [
            "两槛中间风脚横，解衣铺簟近南荣。",
            "曦光欲堕已睡熟，斗柄转斜才梦惊。",
            "方恨此时无月色，未知何处有蚊声。",
            "尘埃恶热明朝路，会为今宵动旅情。"
        ],
        "notes": "",
        "id": "4798d5a8a03f9dfcc1f3fa72fd15368f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过洪州",
        "preface": "",
        "paragraphs": [
            "未定荣华与退休，三年四度过洪州。",
            "红尘白日知何得，西去东归不自由。",
            "一带好山谁旧隠，百端闲事我新忧。",
            "可能石马亭边路，见客区区到白头。"
        ],
        "notes": "",
        "id": "e77b95e4f0e220517986f53e6f4aa50f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道先游仙都至李尊师故居见余早岁题赠拙句存于屋壁辄寄四韵重相叹赏谨有赓酬",
        "preface": "",
        "paragraphs": [
            "仙李枝条万国分，陇西旧望道家孙。",
            "曾经二十载还往，忽过七千余晓昏。",
            "人落九泉无可奈，诗存古壁更休论。",
            "困穷辞气君偏爱，太息南征返北辕。"
        ],
        "notes": "",
        "id": "e1bc8969a2498cb5c3f5569a7c2d9460"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "十月二十日过陈二表民追讲昔年同学事迹慨然赠之以诗",
        "preface": "",
        "paragraphs": [
            "西斋共学昔辛勤，一别侵寻十四春。",
            "此日科场还似梦，旧时书屋已成尘。",
            "文章不鬭钱财福，贫病长依寂寞滨。",
            "相值酒边当取醉，大家忘却困穷身。"
        ],
        "notes": "",
        "id": "dd2d8c77b8b2ced639c94aa2c35f7c22"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "百年",
        "preface": "",
        "paragraphs": [
            "百年长短有愁兼，世味如今岂足沾。",
            "客路无聊贫苒苒，春风相值病厌厌。",
            "辞章漫与前贤并，气调终遭俗士嫌。",
            "安得一廛闲散去，耕桑吟醉似陶潜。"
        ],
        "notes": "",
        "id": "5f8dafddb70d0eefadba89952888ac67"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晓陪内翰步至北园",
        "preface": "",
        "paragraphs": [
            "晓风吹雨北园开，追逐双旌踏翠苔。",
            "芍药一栏霞上锦，嫩荷千片玉流杯。",
            "多年架阁游春兴，此日关防感物才。",
            "花不能言草成恨，故应知我偶然来。"
        ],
        "notes": "",
        "id": "dda317e724103b42517c7d2b3955bcaf"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵显翁幽居即事",
        "preface": "",
        "paragraphs": [
            "文高只合论钱神，屈膝须防望贵尘。",
            "轩冕未来应有命，丘园随分亦安身。",
            "山樵水钓心常逸，夜坐朝耕乐更均。",
            "嗟我久怀农圃计，何时操耒即相亲。"
        ],
        "notes": "",
        "id": "6769697c7379fb6fcba13dfa75a67de0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送唐杰重过金陵",
        "preface": "",
        "paragraphs": [
            "金陵春水解归舟，重到金陵恰仲秋。",
            "世路已衔奔走恨，风光更引别离愁。",
            "支持事变何由办，叹息安闲不易求。",
            "衹有北山长好在，为余频上冶城头。"
        ],
        "notes": "",
        "id": "2c20a097af2cc4bd863e5310a8e628bf"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄赠张县丞",
        "preface": "",
        "paragraphs": [
            "二年来往南丰路，饱听乡民说县丞。",
            "刚果已如秋汉鹗，洁清仍似玉壶水。",
            "室无奸吏纵横入，门有书生旦暮登。",
            "何事廉车帷幕厚，不将高位待贤能。"
        ],
        "notes": "",
        "id": "8ccf2ebf9f227c9be8284bdac1fdee65"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "熙宁五年归至旧山伤己感时作诗奉呈升卿黄丈  其一",
        "preface": "",
        "paragraphs": [
            "几年奔走背农桑，半世归来只感伤。",
            "蛇足画成曾失酒，古书看遍却亡羊。",
            "一廛席屦何从受，三径园庐已就荒。",
            "犹頼比邻贤父老，许同飞鸒贼余粮。"
        ],
        "notes": "",
        "id": "14121b5a88751bedaf06fc789cbf54e1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "熙宁五年归至旧山伤己感时作诗奉呈升卿黄丈  其二",
        "preface": "",
        "paragraphs": [
            "彬树湖前流水远，石城街左乱山苍。",
            "滩深潭浅无由问，竹秀松枯不可常。",
            "物理自应随变动，道心聊欲寄存亡。",
            "唯君坐占忘言境，珍重诗编与酒觞。"
        ],
        "notes": "",
        "id": "fc16d4d2c5bd0d0dd390658599420f03"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再和呈二首  其一",
        "preface": "",
        "paragraphs": [
            "五亩之园未种桑，自怜疏懒致财伤。",
            "稻粱只是同鸡鹜，皮鞟徒劳胜犬羊。",
            "敢羡苏秦终富贵，正忧郗鉴遇饥荒。",
            "遭承若值开元日，何恤东南万里粮。"
        ],
        "notes": "",
        "id": "9808c05439071c3c0170a0b646b278e8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再和呈二首  其二",
        "preface": "",
        "paragraphs": [
            "茂林修竹旧时乡，争得安闲两鬓苍。",
            "长忆樵渔有山涧，岂论勋业到旗常。",
            "儿童好在今初见，故旧寻来半已亡。",
            "此意不堪频念虑，便倾襟抱付深觞。"
        ],
        "notes": "",
        "id": "615b1e5bd4640e8b42ed12d62c523c7c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再用前韵奉赠升卿三十一丈  其一",
        "preface": "",
        "paragraphs": [
            "百年此地有维桑，后庆唯公免物伤。",
            "早岁懿文如𬸚𬸦，一生纯德似羔羊。",
            "人推奥学追三箧，自许宽巾贮八荒。",
            "冷笑村田诸父老，满胸茅塞只赀粮。"
        ],
        "notes": "",
        "id": "48266ee8cc77499a8752fcea7f9e0338"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再用前韵奉赠升卿三十一丈  其二",
        "preface": "",
        "paragraphs": [
            "好德年高富且康，就中多福荷穹苍。",
            "吟哦有得能千首，议论无穷只五常。",
            "此日乡闾获矜式，异时风化免销亡。",
            "嗟余欲买西邻住，岁为先生祝寿觞。"
        ],
        "notes": "",
        "id": "65079abe8679be3f9bb9ee0b97cf116c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "金陵递中示到亨父老丈去年秋初见寄诗书捧咏无穷之意不胜私感因成四韵奉呈",
        "preface": "",
        "paragraphs": [
            "邮签初发去年书，叹息贫穷未破除。",
            "乞食君方如槛虎，贼粮我亦似卑居。",
            "有求自恨伤生酷，多难谁能虑事疏。",
            "同病相忧古来语，此情今日好欷歔。"
        ],
        "notes": "",
        "id": "e3364a0986847de54401d858f2dbf8d0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "九月一日口号奉呈显翁文叔",
        "preface": "",
        "paragraphs": [
            "九秋未尽六秋穷，露冷风高爽气雄。",
            "无事日成多事过，故乡身与异乡同。",
            "心随酒盏归愁外，眼对时花到梦中。",
            "鸿雁已南吾渐北，自怜安稳愧庞公。"
        ],
        "notes": "",
        "id": "f7bcc9e8d0f8e66a6d9592190204e255"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵酬朱推官",
        "preface": "",
        "paragraphs": [
            "上国辉光不许观，故园岑寂且闲眠。",
            "无心自可齐穷达，有口皆能论圣贤。",
            "百本柔桑绕茅屋，一陂清水灌沙田。",
            "余生饱暖聊依此，岂有高风远市廛。"
        ],
        "notes": "",
        "id": "e9d5564ad1cf907cb744a889156d6d11"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄酒伴唐彦君益",
        "preface": "",
        "paragraphs": [
            "门外水渠鸣漉漉，屋头桐叶落翩翩。",
            "向来苦旱难寻井，及此愁霖易怨天。",
            "数盏旧藏真糯液，一盘初烂壮牛肩。",
            "故人忙迫城隍远，独息书床又醉眠。"
        ],
        "notes": "",
        "id": "a9365fa156a913ee2d7f005d7fa91202"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "得乡信",
        "preface": "",
        "paragraphs": [
            "乡信迢迢出旧山，琴心先落断弦间。",
            "数行文字传新事，几段悲欢破客颜。",
            "闻喜竹林经雪好，想怜溪水逐年闲。",
            "征衫有泪归无计，一夜穷魂趁梦还。"
        ],
        "notes": "",
        "id": "cb78518f8fac292d895c6aec6e0dbf89"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过聂彦伦故宅",
        "preface": "",
        "paragraphs": [
            "彦伦门外旧城墙，雉堞崩销草木荒。",
            "人物已成尘土去，风烟犹与岁时长。",
            "绿衫科第何曾贵，白发诗书不可常。",
            "平昔往还吾亦预，经过此日倍凄凉。"
        ],
        "notes": "",
        "id": "bb8c27751f7c29abfea1f330b47ceef9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "范十七司理见问岁除鳅蔬夜饮之约新春愆爽以八句答之",
        "preface": "",
        "paragraphs": [
            "田泥涣烂鳅怀子，圃垄肥腴菜长心。",
            "僧镬纵然忘忌讳，书刀何忍屡残淫。",
            "村渔不逊财难动，澍雨无端草易深。",
            "拘束学官懒复懒，坐愁佳约未能寻。"
        ],
        "notes": "",
        "id": "a8610bb58f240c428ae96b1c8dc0eefc"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "出都",
        "preface": "",
        "paragraphs": [
            "霜风吹背出皇都，大笑回头谢酒垆。",
            "楚国但闻悲弃璞，鲁门那复辨真儒。",
            "百年风槩文终在，一世光荣意已无。",
            "乞得耕桑了疏野，太平何害有潜夫。"
        ],
        "notes": "",
        "id": "58ee2a3aa60041164112a45eff394d69"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "稚女",
        "preface": "",
        "paragraphs": [
            "衣无罗绮且贫清，口有诗书亦性灵。",
            "论客须多如反寇，笑爷帽破似穷伶。",
            "园中果熟心先动，案上杯传眼更青。",
            "钗拟荆枝裙拟布，暮年吾活正凋零。"
        ],
        "notes": "",
        "id": "491c5eaef12497f7be1084a97be02532"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄李居士",
        "preface": "",
        "paragraphs": [
            "三月山城叹旅穷，冷看豪士振浇风。",
            "送花盘上春情重，卖酒垆前醉魄雄。",
            "钟鼓聒眠崇佛庙，绮罗争路拜神宫。",
            "此怀若向林泉说，又落仙翁大笑中。"
        ],
        "notes": "",
        "id": "14b99f9ef60f75018e3e015b0a94ad69"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉答顾言见寄新句二首  其一",
        "preface": "",
        "paragraphs": [
            "早年辛苦待飞翻，翅折无因达九关。",
            "更使襟灵憎市井，足知缘分在云山。",
            "谁怜古学长无用，自幸余生且就闲。",
            "多谢鹿鸣筵上友，解传诗句慰衰颜。"
        ],
        "notes": "",
        "id": "c623a584ef1c5f7b88ec62f97cb3c849"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉答顾言见寄新句二首  其二",
        "preface": "",
        "paragraphs": [
            "羡君肝胆壮难攀，不厌长安出入关。",
            "探穴定期收虎子，采薇宁暇顾西山。",
            "盱衡自庆千年运，冷笑人求一日闲。",
            "乃肯题诗寄空谷，的于游旧有温颜。"
        ],
        "notes": "",
        "id": "82c472d4ec5ef8f053ef2a5d0e0e3fc3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬道先贤良见寄新句",
        "preface": "",
        "paragraphs": [
            "中林独往寡襟期，祗与耕桑治町畦。",
            "迟晚识君真幸会，生平于世似分携。",
            "未能捧履师黄石，且欲同歌效紫溪。",
            "郡阁郊园遥百里，未妨怀寄屡封题。"
        ],
        "notes": "",
        "id": "a41d93578e9f795c3232fe3253a20b59"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "池口阻风奉寄唐杰",
        "preface": "",
        "paragraphs": [
            "贵池亭下浪如山，触拨愁根阻檝间。",
            "眼为故人成北望，梦知乡路数东还。",
            "此生太半沦忧患，万事何时脱险艰。",
            "不敢临流更窥影，便疑秋鬓已斑斑。"
        ],
        "notes": "",
        "id": "82e62ea139af0b0e88970e14212b10aa"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "子发移令上高",
        "preface": "",
        "paragraphs": [
            "两州三载屈参卿，百里初来福困甿。",
            "无处不思逃浊暗，此邦何幸得贤明。",
            "后生智足科防密，凶岁财伤性命轻。",
            "能为爱人忘富贵，岂徒循吏有佳声。"
        ],
        "notes": "",
        "id": "45ea06e60113d0e243f4be3c451d1361"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "有怀溪斋奉寄微之",
        "preface": "",
        "paragraphs": [
            "溪光清媚四山稠，十五年前记薄游。",
            "茆屋读书风满座，野桥寻酒月当头。",
            "身名不分轻如梦，甲历谁令过若流。",
            "此地主人相问否，一廛今带百端忧。"
        ],
        "notes": "",
        "id": "ed86710268d79df9f4a51e2351af6e5f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题陶集",
        "preface": "",
        "paragraphs": [
            "未读陶诗已爱闲，自从能读转思山。",
            "烟霞合定徘徊分，尘土刚侵勉强颜。",
            "伊昔有人安白屋，祗今何事慕青纶。",
            "披蓑戴笠终当去，更在规谋俛仰间。"
        ],
        "notes": "",
        "id": "7135006d8343432809cadfc04e49acf1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "豫章城",
        "preface": "",
        "paragraphs": [
            "西山东下古池隍，增饰依稀问晚唐。",
            "平世但严民筦钥，乱时曾是贼金汤。",
            "春归旧堞多芳草，鸟聚荒陴正夕阳。",
            "也欲登临赋风物，自怜才笔厌忧伤。"
        ],
        "notes": "",
        "id": "0df8fb8b640c4a78f65d84a6ffec4ef8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晓过城隍街马上看木芙蓉",
        "preface": "",
        "paragraphs": [
            "秋来风味苦阑珊，偶为繁红略据鞍。",
            "何处更期征雁过，祗今聊作故人看。",
            "三冬已至休争气，九月将残未觉寒。",
            "自有荣华趁时节，免将憔悴惜幽兰。"
        ],
        "notes": "",
        "id": "cf000b40341a39a94587f372b6685f3d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "八月十四夜小雨",
        "preface": "",
        "paragraphs": [
            "小雨遮空意未回，轻风迎夜势初来。",
            "青楼月好人何在，锦帐灯寒扇自开。",
            "四七功名真土芥，一千期运亦烟埃。",
            "会须放纵云雷手，不到人间有剩才。"
        ],
        "notes": "",
        "id": "0f00be4d5a0ec3833572c052c5bbf5d7"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "高赋亭二首  其一",
        "preface": "",
        "paragraphs": [
            "耳外蜩螗响切才，眼前冈麓秀环回。",
            "曦光堕地收风尽，云脚遮山送雨来。",
            "长恐易成多事恨，可怜难见绝尘才。",
            "何由上得昆仑顶，试使烦襟磊落开。"
        ],
        "notes": "",
        "id": "abfd96a8dfeec241ad3d93dff90292f4"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "高赋亭二首  其二",
        "preface": "",
        "paragraphs": [
            "事变纷纷不可防，祇应人世恶忧伤。",
            "高情易与时风背，远虑空为智士忙。",
            "感古有怀成戚戚，就书图活得遑遑。",
            "贫穷到处乖悰况，不但他乡异故乡。"
        ],
        "notes": "",
        "id": "5ab722a0f6518458b911d3edc246e31b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "将归南城留别高赋亭二首  其一",
        "preface": "",
        "paragraphs": [
            "一上高亭一惨然，飘流无状见风烟。",
            "林泉本是侬家分，衣食刚为此世牵。",
            "流水岭云能自得，樵歌谷响远相连。",
            "来时祇恐禽鱼笑，掩敛南华第一篇。"
        ],
        "notes": "",
        "id": "2a13bfb45da3da463385c946741dde35"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "将归南城留别高赋亭二首  其二",
        "preface": "",
        "paragraphs": [
            "寄食官斋过一期，登临容易此阶梯。",
            "四时光景非无乐，千里忧伤却自迷。",
            "旷望可能舒感慨，幽吟长是写酸嘶。",
            "从今风物多清暇，免被书生掩泪题。"
        ],
        "notes": "",
        "id": "aaa5e0ca284b0d9b3f31c39fe56669d2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "清明日再题高赋亭",
        "preface": "",
        "paragraphs": [
            "二年来作旅行人，节物相逢但感情。",
            "彭蠡湖边看竞渡，𪭢阳山畔过清明。",
            "游神杳默皆愁意，倾耳寻常得恨声。",
            "若有桑麻三亩地，肯将高迹学蓬萍。"
        ],
        "notes": "",
        "id": "4e569133f6ec369be666a0bd89c36f97"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送子发赴江州司理",
        "preface": "",
        "paragraphs": [
            "湓江湛湛照𬮱阇，庐岳蟠蟠荫郭郛。",
            "此地一官虽鬰屈，异人当日亦踟蹰。",
            "元规楼下随红旆，居易祠前看白须。",
            "才调似君真不薄，有诗无吝寄云夫。"
        ],
        "notes": "",
        "id": "3b9d431b57466e0ad6d80e86ab2c3fa7"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄范司理",
        "preface": "",
        "paragraphs": [
            "郡南郡北叫呼间，砚席相望聚首难。",
            "笑我性灵偏忍饿，怜君风韵似无官。",
            "傥来富贵能多与，不朽文章倍好看。",
            "莫怪参寻颇疏缓，鞋穿衣薄怯霜寒。"
        ],
        "notes": "",
        "id": "f8f11051d746c6ce67a8f1044b4e8664"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "送张司理",
        "preface": "",
        "paragraphs": [
            "三年频说狱空虚，叹息贤才治有余。",
            "晓踏府尘铃窅眇，夜吟庭月树扶疏。",
            "尚微官职人皆有，已大精神众不如。",
            "努力无忘建功业，秃毫他日为君书。"
        ],
        "notes": "",
        "id": "bae3fd5394aa4a447c48cd2168783112"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "感怀奉呈纯父",
        "preface": "",
        "paragraphs": [
            "去年三月出京关，汴水东奔不可宽。",
            "今岁此时还逆旅，牡丹开尽未曾看。",
            "春风祇管添须发，世事争来触肺肝。",
            "传语百忧休恣横，已因泉石著南冠。"
        ],
        "notes": "",
        "id": "94d291fce56b41dd7974dc826af599fb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵彦臣感怀",
        "preface": "",
        "paragraphs": [
            "不得经纶辅太平，枉于天地荷生成。",
            "少如贾谊频垂涕，老似樊须请学耕。",
            "醉舞或将猴共势，饥吟时与蚓同声。",
            "若教眼底不识字，应已脱除穷困名。"
        ],
        "notes": "",
        "id": "bd34a77362283f4ba19b9765bac86d65"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过湖口",
        "preface": "",
        "paragraphs": [
            "野客西来意绪劳，为停征棹到亭皋。",
            "湖山气象皆清旷，名利襟怀自鬰陶。",
            "晓市鱼多腥万鼻，晚波风健趁千艘。",
            "高情未有分张处，愁诵山移一两遭。"
        ],
        "notes": "",
        "id": "b3380e591853208ca4fba18364184532"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "偶书所怀",
        "preface": "",
        "paragraphs": [
            "凤凰亭上倚层轩，桃李分香到几筵。",
            "曾与故人同一饮，试思前事已三年。",
            "歌懽旧兴知何在，衰飒新愁祇自怜。",
            "纵使春风容病迹，亦贪窗下枕书眠。"
        ],
        "notes": "",
        "id": "e76f2b9cc494869238162b01a5923289"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉和内翰太中建昌三见梅花",
        "preface": "",
        "paragraphs": [
            "三见梅花似故人，楚乡春是洛阳春。",
            "蘸杯酒意枝枝重，入笔诗情处处新。",
            "南野幽林寻去远，西园高树绕来频。",
            "无心草木穷山里，还解遭逢侍从臣。"
        ],
        "notes": "",
        "id": "1daf165310452e9b313e5333cc4be923"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "登滕王阁",
        "preface": "",
        "paragraphs": [
            "韦君德政满洪州，去后无人更讲求。",
            "帝子骄奢起高阁，到今连岁为增修。",
            "座中箫鼓来无定，槛外帆樯过不休。",
            "惆怅幽怀谁与问，水长山远总关愁。"
        ],
        "notes": "",
        "id": "fd9f93ac7b334b3c9668178f79ec0e3f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "书边",
        "preface": "",
        "paragraphs": [
            "劳佚由来命不同，悠悠身事几时穷。",
            "学能爱日终无补，愁解迎春却有功。",
            "千虑漫游言语外，寸心常在苦辛中。",
            "故应樽酒怜顦顇，会借书边醉颊红。"
        ],
        "notes": "",
        "id": "9233c5040e0aeb3ce3002af7149dbedb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "风雨",
        "preface": "",
        "paragraphs": [
            "春来未苦狂风雨，初见云雷气象豪。",
            "合杂忽如乔岳倒，迷冥不辨九天高。",
            "林峦偃亚传雄韵，沟涧苍茫起怒涛。",
            "花卉一空何足问，且欣余润入耕皋。"
        ],
        "notes": "",
        "id": "5d6fe740d1ccb3eec9deb6f85956c8a8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "哭邓氏女兄  其一",
        "preface": "",
        "paragraphs": [
            "东田嶂下古荒村，又向荆榛占一坟。",
            "寒苦到今初是了，荣枯从此更休分。",
            "棺旁乳女随遗褓，膝下亡男恨白云。",
            "共系人间酸鼻事，欲言聊复泪纷纷。"
        ],
        "notes": "",
        "id": "168b372917df768de3d9aaae7b236103"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "哭邓氏女兄  其二",
        "preface": "",
        "paragraphs": [
            "凄凉三十六青春，叹息从人只累身。",
            "内外诸门方破碎，初终两姓却沉沦。",
            "平生尚未谙奢泰，已病犹能强补纫。",
            "便向夜台逢考妣，应传同气各邅迍。"
        ],
        "notes": "",
        "id": "2174177b4e83b48c5a041544a5a463b0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答道先寄酒柴荆",
        "preface": "",
        "paragraphs": [
            "江州双酎到篱东，快杀陶家寂寞翁。",
            "田野放怀容易老，篇章写意敢言工。",
            "渐生耳外熏烘热，转觉杯间潋滟空。",
            "何必篮舆依五柳，久来身世醉乡中。"
        ],
        "notes": "",
        "id": "56f691c1b298a783ba42c404967f6e2b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "己未上元宿崇相山寺",
        "preface": "",
        "paragraphs": [
            "七十年华已半除，新春犹复感穷途。",
            "肠便酒味虽如旧，眼对花枝只似无。",
            "计划但求闲次第，文章知是枉功夫。",
            "满城灯火笙歌沸，独访东山宿佛图。"
        ],
        "notes": "",
        "id": "1fa883405544c641e270ebfd0932a154"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "陪道先兄游麻源辄赋二小诗  其一",
        "preface": "",
        "paragraphs": [
            "借得篮舆便出城，山光门外望西行。",
            "昨宵偶雨路尘少，今日好风林霭轻。",
            "有竹人家庭院秀，避驺樵客面颜生。",
            "溪田桥北驼鞍岭，犹记当年志未平。"
        ],
        "notes": "",
        "id": "75fb6b2659982c3e0d8edc441564f6be"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "陪道先兄游麻源辄赋二小诗  其二",
        "preface": "",
        "paragraphs": [
            "十五年前胆气麤，拟将文字换金珠。",
            "科场委顿成何事，耕稼辛勤落晚途。",
            "累岁不曾言石磴，居山空道有茅庐。",
            "今朝碧涧潺湲响，若不因公得听无。"
        ],
        "notes": "",
        "id": "c5a5812a199d1179609fce93a758e768"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "永定东轩望浄土芭蕉",
        "preface": "",
        "paragraphs": [
            "高丛猎猎画簷西，曾听寒声惨淡吹。",
            "午枕有怀疏雨后，夜灯无语恶风时。",
            "二年成别应多恨，此日凭高动所思。",
            "人世不堪谋虑远，眼前容易得伤悲。"
        ],
        "notes": "",
        "id": "d5dd8a1087d0b064f9d80233f057236b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过游源驿",
        "preface": "",
        "paragraphs": [
            "游源驿里壁间诗，去岁经过一览时。",
            "客子面皮真铁铸，闲人公论是灵旗。",
            "有谁谑浪慵开口，只我哀怜为敛眉。",
            "多谢县侯新荡涤，从今莫恨放行迟。"
        ],
        "notes": "",
        "id": "710d8d947e66b3c3cce77828e8fbfc99"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "池塘",
        "preface": "",
        "paragraphs": [
            "池塘春草夏仍多，更照层林发翠波。",
            "到处风光长好在，座中愁客奈情何。",
            "眼随高鸟寻乡思，手把闲书养睡魔。",
            "谁使早蝉能触拨，新声来与断肠和。"
        ],
        "notes": "",
        "id": "5701bf27a75495e198ccd4f27502fd90"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵济道见寄  其一",
        "preface": "",
        "paragraphs": [
            "君作王官傚众儒，尚逢廊庙有为初。",
            "尘中白日虽牵逼，笔下清风肯破除。",
            "欲去定成贤者隠，未归尝与俗流疏。",
            "人生到处随荣愿，何必江湖胜漆沮。"
        ],
        "notes": "",
        "id": "17bf4615d6ab442c438da2e650d65cbf"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵济道见寄  其二",
        "preface": "",
        "paragraphs": [
            "追送城东但立谈，当时惜别恨𬴂骖。",
            "一封消息难频到，千里倾思只坐谙。",
            "知有才谋当奋发，岂于州县却悲惭。",
            "为文尚喜多余暇，寄我新诗似渭南。"
        ],
        "notes": "",
        "id": "b92fdba4b96a9e62c759331ff4ac20ce"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过庄子祠堂",
        "preface": "",
        "paragraphs": [
            "客过蒙城日欲曛，更寻祠馆拜遗真。",
            "文章昔已悲衰世，香火今谁望俗人。",
            "诸子异端争土苴，千秋余乱见缘因。",
            "祗应叔夜轻狂辈，未是先生入室宾。"
        ],
        "notes": "",
        "id": "906b204e14a3cf11d4bb8ec145bc2d5c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉寄芜湖征局都曹",
        "preface": "",
        "paragraphs": [
            "不见铜陵唱和翁，相望三度叹秋风。",
            "商量难得樽罍共，存问空烦简札通。",
            "馿上阆仙邀苦思，草中田子建微功。",
            "明年官满当携手，未定韩郎耳便聋。"
        ],
        "notes": "",
        "id": "9dec6005419e09796a8eae751f83656f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "梳头见白发",
        "preface": "",
        "paragraphs": [
            "未老先斑岂自由，可怜蒲柳易惊秋。",
            "不缘迁染应非俗，若有梯媒必是愁。",
            "老虱纵嫌相间别，素丝何害共风流。",
            "尘劳兴味吾谙尽，肯似豪人讳白头。"
        ],
        "notes": "",
        "id": "252f67e3e2b4fda9b7684a58325a411a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "黄九游河州",
        "preface": "",
        "paragraphs": [
            "黄河东背贺兰山，回望尘沙万里宽。",
            "土地久传戎种姓，人民还笑汉衣冠。",
            "军中意气谁先得，史上功名我惯看。",
            "何日归来谈将略，转吾愁面入忻懽。"
        ],
        "notes": "",
        "id": "1a5123fd05ea1e70af6493d3ef723d4e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "六月二十七日醉书普安院壁",
        "preface": "",
        "paragraphs": [
            "酉寻行甫戌已见，夜候显翁朝乃来。",
            "隔树鸣蝉休聒耳，满樽浮蚁且衔杯。",
            "多忧莫道无由解，一醉从初不用催。",
            "传语群书未乖间，只今相忆尚须回。"
        ],
        "notes": "",
        "id": "652acc22200e3fec73b3306641d5e9f9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题河源诸兄壁",
        "preface": "",
        "paragraphs": [
            "不见诸兄十载稀，重来问事只伤悲。",
            "一家未有中兴地，两地皆成永感时。",
            "道在莫亏清白业，力微空赋鹡鸰诗。",
            "吾门旧庆天如报，会向层霄得桂枝。"
        ],
        "notes": "",
        "id": "ea9cf9d9a2d769a1824ec3126376f0ad"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "将离东洲书社留题屋壁",
        "preface": "",
        "paragraphs": [
            "偶向林间寄病躯，七看圆缺印蟾蜍。",
            "何言雾隠南山豹，只得人怜涸辙鱼。",
            "衮衮光阴添一梦，劳劳精干落群书。",
            "扬雄若有闲名在，此地曾经寂寞居。"
        ],
        "notes": "",
        "id": "25485ba18e64c32db1ec0c52351ffaec"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "将归南城书内乐堂壁",
        "preface": "",
        "paragraphs": [
            "野客辞乡道转孤，祗于愁上进工夫。",
            "乞衣借食亏豪气，弄笔翻书滞壮图。",
            "三径未成真隠约，五穷争现主人迂。",
            "南归漫过庚桑国，不得留参鞅掌徒。"
        ],
        "notes": "",
        "id": "ffd7ea2fca603c629caf824d9da2299c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "己酉岁归省松楸过武陵翁所居留书屋壁",
        "preface": "",
        "paragraphs": [
            "千里归来尽苦辛，见君依旧自由身。",
            "始知绝学无文者，胜却翻书弄笔人。",
            "案上方经闲白日，门前车马漫红尘。",
            "半轩风竹一樽酒，冷笑世途争富贫。"
        ],
        "notes": "",
        "id": "3f92a8fc1f24535de44a1d1a2b36221f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "忆西村",
        "preface": "",
        "paragraphs": [
            "东冈西下古墩头，草木风烟事事幽。",
            "畦垅弯环延果菜，笭箵参互献鱼鳅。",
            "常开夜户夸无寇，竞拨香醅贺有秋。",
            "愿定此居犹未得，岂堪侥幸望公侯。"
        ],
        "notes": "",
        "id": "688d8274ea3854ed9744eb39d2f48f18"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "钟南平祠像",
        "preface": "",
        "paragraphs": [
            "天禄空虚土运崩，匹夫徒手起欃枪。",
            "还将有限骁雄力，换得无穷跋扈名。",
            "已是用心贪祸乱，尚何颜面见升平。",
            "丹青此日凝埃色，尚似忧惭问罪兵。"
        ],
        "notes": "",
        "id": "26089b95deefccb36aa5f3ecb78a8d14"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄黄梦授机宜",
        "preface": "",
        "paragraphs": [
            "少年秋赋险横飞，晚去从军脱布衣。",
            "只见乡评推孝行，岂知俗效在兵机。",
            "黄云古渭边烽断，春草临洮战马肥。",
            "了取功名上麟阁，莫因昼锦苦思归。"
        ],
        "notes": "",
        "id": "257e6b3c9700c465c67cf551c8f405a8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "得唐彦回篇再寄",
        "preface": "",
        "paragraphs": [
            "手把封题又惨然，坐惊新句俊翩翩。",
            "穷通可是俱关命，聚散由来亦系天。",
            "此日未逃衰俗口，几时真及古人肩。",
            "一樽酩酊难频共，况望青绫被底眠。"
        ],
        "notes": "",
        "id": "572c34ad1d535891257a2f7d9e91b56e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "闻唐彦君益作计相过先以此寄用前韵",
        "preface": "",
        "paragraphs": [
            "见说东征计决然，梦魂迎马去翩翩。",
            "遥怜迢递荒村路，幸对温和此日天。",
            "意厚但青贫友眼，装轻肯赤仆夫肩。",
            "书编酒盏蒲团坐，预拟中宵未放眠。"
        ],
        "notes": "",
        "id": "0b2debd651abf35356618d49f4c47ac1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "缄题道先诗句尚多未和酬者因书短律奉寄",
        "preface": "",
        "paragraphs": [
            "已作醉乡贫户限，更逢诗匠恶穿裁。",
            "王弘一酎何曾送，崔立千篇不住来。",
            "枕上精神难托梦，床头卷轴易成堆。",
            "贺兰溪上如归去，省得衰翁合勺才。"
        ],
        "notes": "",
        "id": "8bf4925bafbf58cb34133a676d28f670"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄邓师厚二首  其一",
        "preface": "",
        "paragraphs": [
            "茅屋分携但偶然，蟾光今已十回圆。",
            "自存交分长长在，不用音书叠叠传。",
            "无术入时犹是命，有身多病岂非天。",
            "倦游已作南归计，只待槐梢沸早蝉。"
        ],
        "notes": "",
        "id": "c01a2bd1276b94a11cc9fa25f170cead"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄邓师厚二首  其二",
        "preface": "",
        "paragraphs": [
            "庾岭前头梅散漫，灊山东下水漼溰。",
            "二年时节俱为客，千里家山各未归。",
            "俛睫游从真丑谬，方头言论易乖违。",
            "人间胜事知多少，专把凄凉属布衣。"
        ],
        "notes": "",
        "id": "5b5a58d4225ee82a051805d0ad81a04b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "金陵寄示亨父",
        "preface": "",
        "paragraphs": [
            "东游西上但差参，寒饿催躯失本心。",
            "多难有言悲运命，厌贫无意惜光阴。",
            "穷通未定功名主，疾病能将少壮侵。",
            "故国渔樵应可入，寄声先为问云林。"
        ],
        "notes": "",
        "id": "8c94b9656a8dfa731863674ac37f1a2f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄亨父",
        "preface": "",
        "paragraphs": [
            "当年勇慕古人风，坎𡒄无由到泽宫。",
            "力命不容相鬭竞，光阴从此便和同。",
            "身如孟氏兼三乐，家似昌黎厌五穷。",
            "莫为明时颇惆怅，著书亦是济时功。"
        ],
        "notes": "",
        "id": "966d25348f623aa196529c05928a7ca7"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再寄亨父",
        "preface": "",
        "paragraphs": [
            "匹马辞家腊雪初，二年名姓入铨书。",
            "熊罴帅府招韩愈，邑里经筵失仲舒。",
            "稳把声荣收雨露，冷看交旧厌沟渠。",
            "蓝衣定有夸乡日，为到耕村问溺沮。"
        ],
        "notes": "",
        "id": "16d45da16bd13b67802c2ef05cb56aee"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉寄子发  其一",
        "preface": "",
        "paragraphs": [
            "春雷动地竹牙生，社雨淋冈蕨臂擎。",
            "田野杯盘容我饱，牛羊鼎俎为谁荣。",
            "能无智虑随天转，未有工夫与俗争。",
            "苦忆南园江健令，解于忙处用闲情。"
        ],
        "notes": "",
        "id": "dae263bd675d0695c8f669d75bac68f2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉寄子发  其二",
        "preface": "",
        "paragraphs": [
            "解于忙处用闲情，绝口多财与美名。",
            "剥啄至门方就枕，毕逋归树却催耕。",
            "烧香事佛人俱佞，曳屣歌诗我亦清。",
            "笋蕨又芳春酒冽，相思何计可同倾。"
        ],
        "notes": "",
        "id": "f2b29d7e44b5187adfeaecdbe063caeb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "戏题白鹤观",
        "preface": "",
        "paragraphs": [
            "辽海沈沈信息稀，苍松枯尽草侵扉。",
            "楼台有字知年岁，城郭无人辨是非。",
            "像座风轻蛛作网，醮坛春老藓成围。",
            "道翁久蓄瑶琴意，莫为闲名取次挥。"
        ],
        "notes": "",
        "id": "18dab90de61ceb93efc3b36aac5356c1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "南丰道中口占",
        "preface": "",
        "paragraphs": [
            "冷雨迷蒙懒举头，望中恐得故乡愁。",
            "梅经旧腊香犹在，水被东风冻已收。",
            "鸟喜春和纷格磔，马嫌泥滑转夷犹。",
            "人生祇有安居好，可奈安居不易求。"
        ],
        "notes": "",
        "id": "f19bb1420356529e1f4fbf062f699ed6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "野菜",
        "preface": "",
        "paragraphs": [
            "采采新英出远冈，生香不断冷垂浆。",
            "地神手老皮先紫，山鬼肠饥色更苍。",
            "野馔自宜清品味，世情谁识淡馨香。",
            "旧林春草盘飧惯，忆共邻翁踞坐尝。"
        ],
        "notes": "",
        "id": "c5971466e53c7ca2261834434a13a9b8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "秋堂",
        "preface": "",
        "paragraphs": [
            "秋堂灯烛夜辉辉，照我书边泪湿衣。",
            "何术更堪图惬快，平生已是足乖违。",
            "悠悠客路和愁往，杳杳青山借梦归。",
            "虫响风鸣俱有恨，惊残二十七年非。"
        ],
        "notes": "",
        "id": "624ff4b17d2a36cb806b611c303fc096"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过列岫轩辄题小诗",
        "preface": "",
        "paragraphs": [
            "槛前清沼一奁披，墙外横山百马肥。",
            "长使座中知爽气，岂烦天际问修眉。",
            "留宾出酒人皆喜，不语看云众未知。",
            "饶借俗儒谭尔雅，主公偏重谢家诗。"
        ],
        "notes": "",
        "id": "31cdf787f4f0a3ac1b40b769aaeb806c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "赠叔宪",
        "preface": "",
        "paragraphs": [
            "轩昂不肯事雕锼，放却名缰已十秋。",
            "举世有为皆负累，百年无闷更何求。",
            "长驱好意归吟笔，笑领真风贮酒瓯。",
            "嫌我生涯非濩落，纸编寒夜困灯油。"
        ],
        "notes": "",
        "id": "085ffa732a8e12cdbf91c33555c839ac"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "赠王九",
        "preface": "",
        "paragraphs": [
            "李杜是非张相国，曹刘忌惮吕将军。",
            "异时各有凌人气，此日何妨负我文。",
            "议谕当如山顶石，光荣会似雨余云。",
            "恨君不悔邯郸步，希世功夫枉十分。"
        ],
        "notes": "",
        "id": "ad8bc1abe408443a93c0d7cf320caa9c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "尘土",
        "preface": "",
        "paragraphs": [
            "尘土营营自满城，此间赏望四时清。",
            "朝看云树吟天末，夜对溪光醉月明。",
            "只见渔樵真气象，岂知廛市细纷争。",
            "座中更挂庸儿榻，未识冰壶有旧名。"
        ],
        "notes": "",
        "id": "ebca7c82ded108d3bbacb63073b81e8b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道卿上人新作塔亭准拟寿终乞余题诗",
        "preface": "",
        "paragraphs": [
            "道人八十转康宁，却傚浮屠起竁亭。",
            "日月无穷终系数，乾坤有坏亦因形。",
            "未张云鹤萧萧影，先养松楸鬰鬰青。",
            "究竟会应逢逸少，为师重勒雁门铭。"
        ],
        "notes": "",
        "id": "0eac1dcf71de9cee1bbf82945dd6b20f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄观上人",
        "preface": "",
        "paragraphs": [
            "袈裟初带帝城尘，便咏南陔望白云。",
            "贾岛未为穷主簿，汤休何事小参军。",
            "古书似我闲千卷，山酒从谁尽十分。",
            "正是诸生薄韩柳，劝师绝口莫言文。"
        ],
        "notes": "",
        "id": "3fbc0b01d8b9bb6eb2e41b7bf3ba39a0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄上山阳太守屯田",
        "preface": "",
        "paragraphs": [
            "故国无田只一瓢，儒冠相误感萍漂。",
            "虞翻骨相终迍滞，许劭题评漫借饶。",
            "已养道心忘贵贱，故应荣分任渔樵。",
            "文章解颂贤人业，更坐看君立九霄。"
        ],
        "notes": "",
        "id": "01993eb4cf332d85e1b5e683faace5b4"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "献翰林太守",
        "preface": "",
        "paragraphs": [
            "欲辞铃阁重徘徊，世路无人计实材。",
            "宾榻少因高士下，醴樽多向俗儒开。",
            "孤踪此日叨余论，直笔他年倚上台。",
            "召节不迟天陛远，辍耕朝夕为公来。"
        ],
        "notes": "",
        "id": "38d9cbc332c474c55f3e4f20baf2f694"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬道先高秋见寄之句",
        "preface": "",
        "paragraphs": [
            "眼看金菊木芙蓉，想见严城此景同。",
            "儒术凋零归故纸，岁华催趁入衰翁。",
            "千秋治乱三钟酒，万里关河一亩宫。",
            "南鹞北鹰方得志，更谁迂阔问哀鸿。"
        ],
        "notes": "",
        "id": "989620d3233b0e44db62fdbf20fa7c56"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晚出寿春",
        "preface": "",
        "paragraphs": [
            "马足迟迟破晓霜，朔风迎袖过川梁。",
            "帘栊几处迷醒魄，烟霭满空含曙光。",
            "已是途程规进取，可能怀抱似鸿荒。",
            "平沙莽莽兵戈地，却为千秋起吊伤。"
        ],
        "notes": "",
        "id": "c00f6460def7ab12a17573fc85fba1e2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "书斋春日",
        "preface": "",
        "paragraphs": [
            "花困蜂鶑柳困风，年年春恨渺无穷。",
            "已添病格忧诗债，未破愁城忆酒功。",
            "日月正居劳苦上，山川长在梦魂中。",
            "游鞍赏席今多少，想见浓阴替乱红。"
        ],
        "notes": "",
        "id": "97136e10597f2e47a8e9f769fe3a9d55"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬李宣德二首  其一",
        "preface": "",
        "paragraphs": [
            "销闲堂上日何思，或弄鸣琴或赋诗。",
            "声正只传心静处，篇成不待烛残时。",
            "隆中有客吟梁甫，洛下无人说克儿。",
            "此日余音到逋客，定如医药蓄青芝。"
        ],
        "notes": "",
        "id": "3a30bed8fa14ef4b629c0ddd370ef1b6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬李宣德二首  其二",
        "preface": "",
        "paragraphs": [
            "临邛大邑少鸿生，初敬多辞马长卿。",
            "几许分财来涤器，不如收迹去躬耕。",
            "生前遇主无高位，死后遗文有盛名。",
            "毕竟负他贤令意，被人传说是闲情。"
        ],
        "notes": "",
        "id": "14eccf30b034360fcd4be2bb529cbe9c"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵辉卿感春  其一",
        "preface": "",
        "paragraphs": [
            "日日春阴共惨然，愁怀不称艳阳天。",
            "已从鲁酒迷醒枕，更向瑶琴怯武弦。",
            "往事自惊千里梦，胜游谁犯五更烟。",
            "因君解道花如锦，始为芳菲忆去年。"
        ],
        "notes": "",
        "id": "6f17b098e08a3f13ab530742b92a4e9d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵辉卿感春  其二",
        "preface": "",
        "paragraphs": [
            "欲写春愁上粉牋，只凝幽思恨遥天。",
            "尘埃漫蠹霞书字，日月终亏锦瑟弦。",
            "夜听子规欹醉枕，晓看新燕立疏烟。",
            "冷灰残烛相遭惯，触拨东风不记年。"
        ],
        "notes": "",
        "id": "fb962e40b9fdaf119659c56133b062c8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵辉卿感春  其三",
        "preface": "",
        "paragraphs": [
            "闻说群芳初满园，未能寻赏恨参天。",
            "风豪雨横伤鶑蝶，酒冷诗荒负管弦。",
            "屐齿有时临藓径，马头何日破晴烟。",
            "谁何赠我宽怀语，每道新年似旧年。"
        ],
        "notes": "",
        "id": "89d8ea19b5c42320a40817fa9429fa26"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "熙宁六年再至邓氏北轩感而书壁",
        "preface": "",
        "paragraphs": [
            "窗扉暮阖晓还开，乞食寒儒去复来。",
            "土木不妨人冷落，诗书能使客低徊。",
            "言如鹦鹉今徒尔，宿似夫不亦得哉。",
            "但识浮生皆寄托，莫从河汉论涓埃。"
        ],
        "notes": "",
        "id": "fcf1568e9210d540c0153b53300b8d7f"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄从义法曹教授",
        "preface": "",
        "paragraphs": [
            "军学先生骨气清，每嫌杯酒乱襟灵。",
            "讥排只是攻三雅，熟烂除非是六经。",
            "榴榼日虚尘拂拂，兔毫宵运烛荧荧。",
            "俸钱添得真何用，好赠荥阳买绿醽。"
        ],
        "notes": "",
        "id": "1f7741341258e16125675f981bac14fd"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉酬范十七见寄二首  其一",
        "preface": "",
        "paragraphs": [
            "接人坐语送人行，两饭逡巡晚鼓鸣。",
            "遇社有何欢次第，过春多是病心情。",
            "消磨白日无云补，计算流年但暗惊。",
            "苦雨寂寥还一醉，梦魂依旧背严城。"
        ],
        "notes": "",
        "id": "901dcae85b22e1b75d40748964c15eb3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "奉酬范十七见寄二首  其二",
        "preface": "",
        "paragraphs": [
            "一纸新诗入北城，起予聊复醉魂惊。",
            "低心苦淡吾徒事，转眼炎凉此世情。",
            "六月未须论止息，三年方看大飞鸣。",
            "锱铢社肉休过问，幸有鳅蔬且烂羹。"
        ],
        "notes": "",
        "id": "f20a9581243a35e292c825e6277fb1a6"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再和  其一",
        "preface": "",
        "paragraphs": [
            "浮桁门外树如城，归路迢迢梦易惊。",
            "嗟我衰迟从旅食，感君存问有诗情。",
            "牡丹不在儒宫种，杜宇偏当静夜鸣。",
            "劳费主公怜苦淡，驼蹄时劝一杯羹。"
        ],
        "notes": "",
        "id": "93a14d99347f0548351ab4f48b221f1e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "再和  其二",
        "preface": "",
        "paragraphs": [
            "几欲相寻出郭行，念君家雁不能鸣。",
            "逢杯得醉常常事，渐老多慈种种情。",
            "荏苒又闻寒食近，牵缠空作暮春惊。",
            "祇应已入东风笑，愁思长于万里城。"
        ],
        "notes": "",
        "id": "5f6715d9e3118f1d9209fe14bb346a61"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "次韵酬亨父见寄",
        "preface": "",
        "paragraphs": [
            "醉墨淋漓诗屡酬，浮蛆上下酒新𥬠。",
            "人生有此自可乐，世事无穷何足忧。",
            "端是览辉同𬸚𬸦，不应专宿傚夫不。",
            "嗟予久负思山兴，空得公诗展复讴。"
        ],
        "notes": "",
        "id": "4c200a95d2fcd2a4a011fef5a1102b21"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬天休",
        "preface": "",
        "paragraphs": [
            "故人邂逅早鶑时，一别经秋燕尽归。",
            "已是苦贫看客懒，更堪长病出门稀。",
            "何曾富贵来如梦，但觉光阴去似飞。",
            "欲酌清樽相解释，莫嫌穷巷瓦杯微。"
        ],
        "notes": "",
        "id": "9efe02397181e9a8d89d170f39286644"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "酬何威中",
        "preface": "",
        "paragraphs": [
            "十年经画凿坏逃，只为乖违不为高。",
            "尽力未能成饱煖，致身那解立勋劳。",
            "已从酒盏忘千虑，羞看贪人校一毛。",
            "游旧惟君尚相记，每将新句访耕皋。"
        ],
        "notes": "",
        "id": "2d918dc955595b03057e8da33addd844"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和酬伯华",
        "preface": "",
        "paragraphs": [
            "襄阳耆旧足高风，不识州城有德公。",
            "器业我应居众后，姓名今耻达宸聪。",
            "文章末技知何用，衣食残年叹屡空。",
            "朋友赠言当儆戒，恨君虚美一篇中。"
        ],
        "notes": "",
        "id": "1b7ea1c1863b6291279ebec45f935136"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "道先贤良以其到郡未及相见遽寄四韵谨以酬之",
        "preface": "",
        "paragraphs": [
            "山人还是入𬮱阇，自笑穷心失本初。",
            "郑相旧怜穷御寇，秦王新伏勇相如。",
            "衣裘破敝身谋拙，齿发凋残世味疏。",
            "人正弃捐吾独取，似君风谊更谁欤。"
        ],
        "notes": "",
        "id": "723c8b5215f31b3933c5f3f42bfe31c2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "酬次道京还见寄诗二首  其一",
        "preface": "",
        "paragraphs": [
            "会得吾生只泛浮，莫将耕钓异公侯。",
            "文章高去乃青史，富贵极来皆白头。",
            "至乐如今惟强饮，最贤从古是无求。",
            "荷源磜上枫林叶，又过元丰第六秋。"
        ],
        "notes": "",
        "id": "c6bf073d519ad2300d9d96ff9dfb9d71"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "酬次道京还见寄诗二首  其二",
        "preface": "",
        "paragraphs": [
            "平昔贤他马少游，有官何必至封侯。",
            "天如大雨当挥手，命合高眠亦到头。",
            "幽涧鱼肥堪煮炙，丰年酒贱易追求。",
            "恨君门馆无酣伴，枉共痴儿对一秋。"
        ],
        "notes": "",
        "id": "1b668786b8108896e7e022cb692daac3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "酬西阁书事",
        "preface": "",
        "paragraphs": [
            "西山阁上彩衣人，过得三冬似九春。",
            "长恨作诗无客和，更缘中酒被妻嗔。",
            "有官未入功名境，多暇仍思寂寞滨。",
            "文雅一时传万世，却应能此是荣亲。"
        ],
        "notes": "",
        "id": "03327f0ce4b5d52d358e2d72118d0d59"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "朝曦阁诗为李道正赋",
        "preface": "",
        "paragraphs": [
            "道人开阁破东厢，惯看朝曦亦坐忘。",
            "但见长时似车盖，不知何处是扶桑。",
            "云归后崦阴无迹，水过前渠响自忙。",
            "雨露纵然能恶作，未妨微白到书床。"
        ],
        "notes": "",
        "id": "0e33beded62827d2fb239deac72d6cff"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "至凌云山却寄平仲",
        "preface": "",
        "paragraphs": [
            "建业归来路二千，一舟轻借死梯缘。",
            "贵池亭下风如鼓，采石江头浪拍天。",
            "险与阳侯成愤友，幸从鱼腹脱腥涎。",
            "只今亲旧知怜否，尚有余生亦偶然。"
        ],
        "notes": "",
        "id": "238c5ce0c5a161513d6feb5674c4cf90"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "九月七日偶书",
        "preface": "",
        "paragraphs": [
            "愁里光阴不觉忙，忽闻时节近重阳。",
            "绝无闲药拟衰疾，才检旧衣防早霜。",
            "未必此生专冷落，漫因往事巧思量。",
            "呼僮闲赏篱边菊，并括忧端付一觞。"
        ],
        "notes": "",
        "id": "41a9226c45d0bfe39bf1502c9bf54dd1"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "伏睹教场后庭新移梅树辄赋小诗呈献内翰太中",
        "preface": "",
        "paragraphs": [
            "中庭移植气萧萧，无数芳华压翠条。",
            "田地纵然非旧壤，冰霜犹可见孤标。",
            "人间岁月何曾老，物外馨香猝未销。",
            "故有明年佳实在，铏羹滋味看和调。"
        ],
        "notes": "",
        "id": "8a66f2021583a5f749680052547bef49"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "闻仙都李道士下世  其一",
        "preface": "",
        "paragraphs": [
            "布褐毛冠七十秋，为谁浮泛为谁休。",
            "但曾计日防三鬼，不惯携琴谒五侯。",
            "诗卷在前聊养目，酒尊从此罢销忧。",
            "七星杉下朝曦阁，香火应教弟子修。"
        ],
        "notes": "",
        "id": "009a0de278a384c50044a5b626a06521"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "闻仙都李道士下世  其二",
        "preface": "",
        "paragraphs": [
            "长忆初能戴幅巾，仙都门外学游人。",
            "科场未数金门赋，襟袖空余紫陌尘。",
            "平世选贤终法令，暮年如我但寒贫。",
            "惟师不信文章误，只道遭逢有屈伸。"
        ],
        "notes": "",
        "id": "a8f2838fefb2829cca69d8a56bc37ffb"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "闻仙都李道士下世  其三",
        "preface": "",
        "paragraphs": [
            "九月霪霖谷欲登，稻芽连穗水漫塍。",
            "无方解我心愁寂，更欲闻师近寝兴。",
            "纸尾忽传成异物，棺中还恐已飞升。",
            "羲和睡熟泥涂恶，絮酒寻浇叹未能。"
        ],
        "notes": "",
        "id": "c73f6c39471984c9be694bafdf52a526"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄江州沈尊师",
        "preface": "",
        "paragraphs": [
            "洞天一别七春风，长梦桃花烂漫红。",
            "不得云雷相借助，且因文学守贫穷。",
            "曾寻物外无穷意，已觉人间万事空。",
            "便作野夫才是分，祇嗟凡骨误仙翁。"
        ],
        "notes": "",
        "id": "e23b65ea77820b1ed77f5139aca2909d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "橘林居士题载溪馆壁",
        "preface": "",
        "paragraphs": [
            "云冻月笼影，风生水涩寒。",
            "故人真似雪，何必到门阑。"
        ],
        "notes": "",
        "id": "067adf0e865f597e92561c8293e0b079"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "寄茶李侍禁",
        "preface": "",
        "paragraphs": [
            "东塞将军日月闲，五兵不试坐云间。",
            "却因睡思侵书卷，送与茶瓯解壮颜。"
        ],
        "notes": "",
        "id": "d50377d580e45eeb3fe768875fd9b9a7"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过虎林渡",
        "preface": "",
        "paragraphs": [
            "淮南行尽到江南，野渡风高送晚帆。",
            "五五长亭莫回首，向来穷泪已盈衫。"
        ],
        "notes": "",
        "id": "4225276f350772aec1bb3bffcf06aae3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "戏题白鹤观",
        "preface": "",
        "paragraphs": [
            "八月风高宇宙清，银河秋浪到天声。",
            "门前合有仙槎过，会待参随上玉京。"
        ],
        "notes": "",
        "id": "d9f99e271649318cc5fd51aff2c3df0e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "戏题妙灵观怪松",
        "preface": "",
        "paragraphs": [
            "二十年前看怒龙，鳞鬐半已召雷风。",
            "至今未拂层霄去，可是怀文与我同。"
        ],
        "notes": "",
        "id": "acde6851f8b1bffab1fc42171c2d7927"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晓雨",
        "preface": "",
        "paragraphs": [
            "晓雨彭彭发旧泥，田家拆壁备朝炊。",
            "无数星辰一轮月，夜来空似欲晴时。"
        ],
        "notes": "",
        "id": "96eb7faed26ca8e7a8c71f3ecc26ec6b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "重过福兴院  其一",
        "preface": "",
        "paragraphs": [
            "重过山寺借床眠，屈指前游已七年。",
            "文字转工身转困，被僧相问却凄然。"
        ],
        "notes": "",
        "id": "0794d1c120e74c3d2550fb2f8dd19e79"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "重过福兴院  其二",
        "preface": "",
        "paragraphs": [
            "乞钱谋食总悠悠，两事平生话亦羞。",
            "何意茂林修竹下，今年还得一回游。"
        ],
        "notes": "",
        "id": "50bc7815e6fdd5121968ded57a141416"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和道先雨中栽花  其一",
        "preface": "",
        "paragraphs": [
            "二月前头雨意回，移花趁雨破青苔。",
            "芳根得地春工敏，定有新英次第开。"
        ],
        "notes": "",
        "id": "e7343133afd378ee53309667e02fca38"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "和道先雨中栽花  其二",
        "preface": "",
        "paragraphs": [
            "旋封旋筑带霏微，赢得浇瓶不用携。",
            "众草自今常避地，主人来绕渐成蹊。"
        ],
        "notes": "",
        "id": "2da4c840b500e4dca7bf2c2250270dff"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题药录",
        "preface": "",
        "paragraphs": [
            "华佗气绝钓台侧，扁鹊坟荒浚水边。",
            "末俗好财无妙智，此书何日似鱼筌。"
        ],
        "notes": "",
        "id": "3c2fe3eb29eb2c00717d2d6b98dbcf48"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "茶铛",
        "preface": "",
        "paragraphs": [
            "宾榻萧萧午户开，松枝火尽半寒灰。",
            "主人欲就游仙梦，休愿煎茶醒睡来。"
        ],
        "notes": "",
        "id": "9f20441f77098bdc4598d648bca8e0a2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "风雨",
        "preface": "",
        "paragraphs": [
            "风雨萧萧夜漏沈，北窗灯影见伤心。",
            "从今莫更言沧海，只合思量此恨深。"
        ],
        "notes": "",
        "id": "d0d9e7032698892f32958f5cd49c65e0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "有见",
        "preface": "",
        "paragraphs": [
            "卖药诸生体调狂，尘埃空助老来忙。",
            "壶中自少闲天地，岂是今无费长房。"
        ],
        "notes": "",
        "id": "8d54effb2cd58042fb1637564b8be4a2"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "晓日",
        "preface": "",
        "paragraphs": [
            "晓日曈曈上纸窗，小炉文火近缣缃。",
            "冲愁满盏扶头酒，笑杀医师第一方。"
        ],
        "notes": "",
        "id": "1fe4ca6f353b0bdd28ae896b0fe4d260"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "咏白发  其一",
        "preface": "",
        "paragraphs": [
            "人言华发是愁功，不分悲伤得老翁。",
            "亦有不愁头自白，可怜功过略相同。"
        ],
        "notes": "",
        "id": "bd36cd67c6a6fbc93d1db1b7b304284d"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "咏白发  其二",
        "preface": "",
        "paragraphs": [
            "已任萧衰潜似雪，何须轻脱便随梳。",
            "不及穷愁索长远，一生相逐未相疏。"
        ],
        "notes": "",
        "id": "76bd5c1ff5f735039f06aecb22a4707b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "苒苒新青上草头，小庭春色强悠悠。",
            "酒缾虚卧琴弦暗，眼见风光似九秋。"
        ],
        "notes": "",
        "id": "12ca10f6103d2dfbdc3e0c812b7cde26"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "新室",
        "preface": "",
        "paragraphs": [
            "为奸只是疑王涉，至死何曾识杜吴。",
            "四体早知成散漫，前年悔更染闲须。"
        ],
        "notes": "",
        "id": "e55ca9a64be156cc625af9a3d11b793a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "魏勃",
        "preface": "",
        "paragraphs": [
            "虽发齐兵未不臣，问时何用便销魂。",
            "一生才勇都纤小，可怪区区扫相门。"
        ],
        "notes": "",
        "id": "316f7b1bc6fcbafcd792b58781dff57e"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "祢衡",
        "preface": "",
        "paragraphs": [
            "世乱无人及祢衡，眼看豺虎似蚊蝇。",
            "乔玄荀彧皆儒雅，至死何曾晓爱憎。"
        ],
        "notes": "",
        "id": "9495b1f5bc7cd8275a3cdba6a594dc93"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "覆船山",
        "preface": "",
        "paragraphs": [
            "山似舟航压众坡，静为平地动为波。",
            "桅樯不藉瞻乌首，争奈风帆百尺何。"
        ],
        "notes": "",
        "id": "64542ad6ef29b16c5e5767b3ba0726b5"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过武陵翁题其屋壁  其一",
        "preface": "",
        "paragraphs": [
            "十年骑马走红尘，非敢求为富贵人。",
            "只愿似他龚处士，不余不欠一闲身。"
        ],
        "notes": "",
        "id": "86d7d995af5fb05579cb83da3080f4b0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "过武陵翁题其屋壁  其二",
        "preface": "",
        "paragraphs": [
            "绿竹林边白发翁，面颜犹似壮时红。",
            "朝来卖药钱多少，又闪闲愁入醉中。"
        ],
        "notes": "",
        "id": "89d6bdea57f566225057898a8390bb54"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "废井",
        "preface": "",
        "paragraphs": [
            "清不能常浊有余，辘轳音绝甃苔枯。",
            "荒凉欲就群蛙问，今有观天坐客无。"
        ],
        "notes": "",
        "id": "e3a18cbf69c6e2afd8ec134cc1f4b843"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "见广度院紫荆一株先开",
        "preface": "",
        "paragraphs": [
            "满树新英待发时，东风先动向阳枝。",
            "同根若是生疑怪，为道开迟谢亦迟。"
        ],
        "notes": "",
        "id": "b63ea188f47b63e3da80a1a75bdb6bb0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "兰溪驿",
        "preface": "",
        "paragraphs": [
            "驿亭何处近兰溪，行尽莲华日暮时。",
            "春雨发香无分见，断肠频诵杜郎诗。"
        ],
        "notes": "",
        "id": "2097453fe9cf9f9146ddf5f8b2759096"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "恶客",
        "preface": "",
        "paragraphs": [
            "恶客无端舍旧山，坐令千虑险相关。",
            "青灯白日贫兼病，听著农桑更厚颜。"
        ],
        "notes": "",
        "id": "a34bc3715be0212b394ab7ababde950a"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "野客",
        "preface": "",
        "paragraphs": [
            "野客来过洞府门，天风吹断去时魂。",
            "得归应被乡人笑，衣上云霞有异痕。"
        ],
        "notes": "",
        "id": "8c7072ad4828804872aa0fe6872e6606"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "酒客",
        "preface": "",
        "paragraphs": [
            "酒客胸襟亦自贤，平生不断醉因缘。",
            "望见青帘涎已活，谁能顾惜杖头钱。"
        ],
        "notes": "",
        "id": "5220a00138913e44f6186a150e49aee9"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "夜拟李义山四更四点",
        "preface": "",
        "paragraphs": [
            "四更四点露成霜，个里愁人暗断肠。",
            "鼓角未喧闻鼻鼾，北风窗户月荒凉。"
        ],
        "notes": "",
        "id": "4a30e3e72a25bf2c267e6012205f8823"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "反李义山人欲篇",
        "preface": "",
        "paragraphs": [
            "药囊易中荆卿背，匕首难伤赵政胸。",
            "燕国无辜竟鱼肉，可能人欲有天从。"
        ],
        "notes": "",
        "id": "66716183ce65387fdec3830e58359796"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "题圆上人宴静轩",
        "preface": "",
        "paragraphs": [
            "宴安深静属居僧，一炷檀烟万虑清。",
            "犹自笑他簷外铎，风来未免鬭鸣声。"
        ],
        "notes": "",
        "id": "8634ff98a4bdfab8b9dc942b54d8d2be"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "客到",
        "preface": "",
        "paragraphs": [
            "客到空斋说早春，嫩红轻绿渐纷纷。",
            "寒人不预寻芳品，多谢东风许听闻。"
        ],
        "notes": "",
        "id": "9387f10f0a4464949e70ea072470e423"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "答内翰太中观插稻见寄",
        "preface": "",
        "paragraphs": [
            "睡过春深一月余，绿秧黄犊负村居。",
            "东风似恨归耕晚，故遣藜床日枕书。"
        ],
        "notes": "",
        "id": "ec34482a2d7909c9a9e741774d90a7f8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "杨朱",
        "preface": "",
        "paragraphs": [
            "战国功名尺寸劳，先生持论异吾曹。",
            "孟轲解辩承三圣，后世谁曾拔一毛。"
        ],
        "notes": "",
        "id": "2849c6a11d3ebe243ff2d8ae9a4c03db"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "陈都曹座中出示诸公曲词以四句酬之",
        "preface": "",
        "paragraphs": [
            "看尽新词听尽声，未能高和耳徒倾。",
            "聋身纵作岐山老，争得闻他彩凤鸣。"
        ],
        "notes": "",
        "id": "1b57323c65b896c109f81d4046ee8333"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "真辉阁",
        "preface": "",
        "paragraphs": [
            "会得真时真亦空，光辉何足更流通。",
            "劝师不用严标榜，瞀者逢灯与暗同。"
        ],
        "notes": "",
        "id": "fd2b82f42031990be6a98cf41fa326b8"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "安昌县侯",
        "preface": "",
        "paragraphs": [
            "能说齐论与鲁论，世儒希合便纷纷。",
            "何曾后学皆传信，祇有奸名万古闻。"
        ],
        "notes": "",
        "id": "9a717662d678e021677500e4e58154f3"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "小槛",
        "preface": "",
        "paragraphs": [
            "小槛幽花已破香，此心无处避韶光。",
            "年年恶作伤春客，稳为东风细断肠。"
        ],
        "notes": "",
        "id": "5be8c2d87dfc8c46f9273545629f3b1b"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "杨八送笋以四句谢之时在湖口",
        "preface": "",
        "paragraphs": [
            "杀却卢家十五龙，野人盘馔当时丰。",
            "湖干少得中林味，此日乡心转不同。"
        ],
        "notes": "",
        "id": "3cc5766c603a152e1f3b832264d391e0"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "读白司马江州诗",
        "preface": "",
        "paragraphs": [
            "四年司马滞江边，几杖茅堂自说闲。",
            "倘使金銮不迁谪，知君未暇爱庐山。"
        ],
        "notes": "",
        "id": "44b33c2826ecaf369adecb6dd8c2c033"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "献陈和叔内翰",
        "preface": "",
        "paragraphs": [
            "留滞周南事可嗟，东风三度见梅花。",
            "岩廊未引经纶手，山国频听早晚衙。",
            "酒为忧民倾日月，诗从思退写烟霞。",
            "宾筹更有林中士，谁及船斋太守家。"
        ],
        "notes": "",
        "id": "a957841e14c0e936d2f3ab6a042fa823"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "九月二十三日过黄家岭望行春门有感",
        "preface": "",
        "paragraphs": [
            "闲云泛淡水浮浮，秋色阴时刺眼愁。",
            "十载未成三窟计，一身长带百年忧。",
            "逢人语笑非良味，洒面尘埃岂自由。",
            "望见故山归不得，小栏高槛更回头。"
        ],
        "notes": "",
        "id": "7fbe5c4725303b479db8069168b5e152"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "五贤堂",
        "preface": "",
        "paragraphs": [
            "汉唐相望向千年，此地追崇祇五贤。",
            "器业不同流俗浅，声容终得后人传。",
            "壁间碑版敲新墨，砌下莓苔长野钱。",
            "何似淫祠专祸福，歌吹士女日諠阗。"
        ],
        "notes": "",
        "id": "85d45c0f47d8b00a311a2b188b9cb843"
    },
    {
        "author": "吕南公",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "溪田桥畔驼鞍岭，犹记当年志未平。"
        ],
        "notes": "",
        "id": "302d9bef6e6fbac7650fbc44bfe84e46"
    }
]