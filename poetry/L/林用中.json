[
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "七日发岳麓道中寻梅不获至十日遇雪赋此",
        "preface": "",
        "paragraphs": [
            "昨日来时万里林，长江雪厚侵犹深。",
            "苍茫不见梅花意，重对晴天豁晚襟。"
        ],
        "notes": "",
        "id": "e127643fa9feb933eff0a1d01a54e62e"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "十三晨起雪晴前言果验用定王台韵赋诗",
        "preface": "",
        "paragraphs": [
            "今朝风日好，抱病起登台。",
            "山色愁无尽，江波去不回。",
            "客怀无老草，节物又疎梅。",
            "且莫催归骑，凭栏更一杯。"
        ],
        "notes": "",
        "id": "20c2bcfba49aed03a710e270be62155d"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "敬夫用定王台韵赋诗因复次韵",
        "preface": "",
        "paragraphs": [
            "寂寞番君后，光华帝子来。",
            "千年遗故国，万事只空台。",
            "日月东西见，湖山表里开。",
            "从知爽鸠乐，莫做雍门哀。"
        ],
        "notes": "",
        "id": "cce2ddcfc5823d966d778d27e181e406"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "至上封",
        "preface": "",
        "paragraphs": [
            "岳背三冬雪，真同不夜城。",
            "野烟何晃荡，涧水助空明。",
            "行橐多新句，青山有旧盟。",
            "堂堂身世事，渠漫说三生。"
        ],
        "notes": "",
        "id": "1ee15aef84212b680b505417f0361546"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "后洞山口晚赋",
        "preface": "",
        "paragraphs": [
            "西岭更西路，云岚最窈深。",
            "水流千涧底，树合四时阴。",
            "更得寻幽侣，何妨拥鼻吟。",
            "笑看云出岫，谁似此无心。"
        ],
        "notes": "",
        "id": "a371cb4ff7eba24c9ccb399fa0b86577"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "马上口占次敬夫韵",
        "preface": "",
        "paragraphs": [
            "寒雪飘飘白昼昏，征骢晓发向孤村。",
            "途中风物来时异，吟罢新诗击酒尊。"
        ],
        "notes": "",
        "id": "4ae6dd9794f92cf670392ab350e60c62"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "马上举韩退之话口占",
        "preface": "",
        "paragraphs": [
            "天寒愁思正茫茫，匹马周行野树苍。",
            "遥想韩公昔年事，声名留得后来香。"
        ],
        "notes": "",
        "id": "270bfaa1563a20d0ad5946b1792cd620"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "雪消溪涨见山色可喜口占",
        "preface": "",
        "paragraphs": [
            "雪消山色自青青，水涨溪流拍小汀。",
            "行客悠悠心目快，漫题新句在空屏。"
        ],
        "notes": "",
        "id": "9496a9b497401da43405030293ca2c4b"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "登山有作次敬夫韵",
        "preface": "",
        "paragraphs": [
            "壁立崔嵬不计寻，千峰罗列献奇深。",
            "等闲伫立遥观徧，流水高山万古心。"
        ],
        "notes": "",
        "id": "c818c42436a28b5abe37689d08a2749a"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "马迹桥",
        "preface": "",
        "paragraphs": [
            "此日驱车马迹桥，远从师友步青霄。",
            "登临不用还歧想，为爱山翁喜见招。"
        ],
        "notes": "",
        "id": "9a126b761cc0b175b4df776e9c07219d"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "方广道中半岭少憩次敬夫韵",
        "preface": "",
        "paragraphs": [
            "岭峻山高且息肩，芒鞋踏破野云烟。",
            "须臾直入上方去，又是乾坤一洞天。"
        ],
        "notes": "",
        "id": "748ead18ad7040d201381b2ea1b75153"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "道中景物甚胜吟赏不暇敬夫有诗因次其韵",
        "preface": "",
        "paragraphs": [
            "天外云端磬有声，道中景物信增新。",
            "徘徊吟赏天将暮，好向平原问主人。"
        ],
        "notes": "",
        "id": "f4bf694408e557ac7a082f450a40480a"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "崖边积雪取食清甚次敬夫韵",
        "preface": "",
        "paragraphs": [
            "崖边琼玖吐清光，偶到山间得味尝。",
            "一段奇香今已会，冰牙冷齿裂人肠。"
        ],
        "notes": "",
        "id": "91a440aad22a01acb85d00b7121da60a"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "后洞雪压竹枝横道",
        "preface": "",
        "paragraphs": [
            "山中景物自新奇，乘兴幽人写小诗。",
            "洞里竹枝遭雪压，何人扶起向明时。"
        ],
        "notes": "",
        "id": "d73104b57f8ca6828070e379c9d8aeff"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "方广圣灯次敬夫韵",
        "preface": "",
        "paragraphs": [
            "灯长三世火长明，千里遗踪子细寻。",
            "自是神光能永夜，不妨金偈更降心。"
        ],
        "notes": "",
        "id": "e301fb9cf6629f89d944979a63e5ee5a"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "壁间古画精绝未闻有赏音者赋此",
        "preface": "",
        "paragraphs": [
            "老树参横傍古阴，浓烟淡月试追寻。",
            "自来无会丹青意，可惜良工苦片心。"
        ],
        "notes": "",
        "id": "ef71a11ba87d5e4ab3e8ef52958e2a07"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "方广奉怀定叟",
        "preface": "",
        "paragraphs": [
            "相从偶到招提寺，独对西风忆羽人。",
            "澹泊烟霞深处卧，百年衣钵此生身。"
        ],
        "notes": "",
        "id": "ca7909e5539e0a3ba9d8aaf0dbed7fb1"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "赋罗汉果",
        "preface": "",
        "paragraphs": [
            "团团硕果自流黄，罗汉芳名托上方。",
            "寄语山僧留待客，多些滋味煮成汤。"
        ],
        "notes": "",
        "id": "ec1fd67bb632d7ae38e969ba8bf1d8f2"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "方广版屋",
        "preface": "",
        "paragraphs": [
            "上方古栋宇，年久自参差。",
            "动我行人想，相看各赋诗。"
        ],
        "notes": "",
        "id": "0d001e555e000389212b0596febe063c"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "泉声",
        "preface": "",
        "paragraphs": [
            "穿云络日苦悲吟，涧底潺潺觅好音。",
            "弦管笙簧寒碎玉，源头深处细追寻。"
        ],
        "notes": "",
        "id": "5f864216cc5664bce2193f08c2685cea"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "霜月",
        "preface": "",
        "paragraphs": [
            "雪霁云收月满天，冰轮碾转浄无烟。",
            "几回寒色侵人冷，底信清光永夜娟。"
        ],
        "notes": "",
        "id": "f660d93aec189c82e708ddbed2a2904e"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "枯木",
        "preface": "",
        "paragraphs": [
            "数年抱叶不萌芽，终岁淹淹绝藓花。",
            "廊庙大材工舍用，何须把节向人夸。"
        ],
        "notes": "",
        "id": "cb778915e4fbf7b94e8d0ad5bfb3239d"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "夜宿方广闻长老守荣化去敬夫感而赋诗次韵",
        "preface": "",
        "paragraphs": [
            "上方长老已寻真，禅室空存锡杖新。",
            "自是屋梁留夜月，可怜飘泊系留身。"
        ],
        "notes": "",
        "id": "a90bbe944d726220f58e370816db318b"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "莲花峰次敬夫韵",
        "preface": "",
        "paragraphs": [
            "十丈花开自白莲，峰头花色更鲜妍。",
            "分明会得濂溪趣，强作新诗续古篇。"
        ],
        "notes": "",
        "id": "a6df1e098eb0a206aa174a6978216f42"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "残雪未消",
        "preface": "",
        "paragraphs": [
            "冻压林巢欲堕鸦，素花飘落结烟霞。",
            "阴风惨淡青山老，不辨梅花与雪花。"
        ],
        "notes": "",
        "id": "36d83bbc4826ab766d2814bb669f95ad"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "行林间几三十里寒甚道旁有残火温酒举白方觉有暖意次敬夫韵",
        "preface": "",
        "paragraphs": [
            "高山绝顶雪千堆，凛裂冰肤这几回。",
            "行到林间得残火，借它燃烬暖寒杯。"
        ],
        "notes": "",
        "id": "5b820c99c6e30615eb868beca082f90c"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "福岩寺回望岳市",
        "preface": "",
        "paragraphs": [
            "福岩宝地几千年，宫殿朦胧锁暮烟。",
            "游客回头怀想望，自知身在寂寥天。"
        ],
        "notes": "",
        "id": "e2e0e8aa5c7b58ccfd61a01291f864c6"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "福岩寺读张南湖旧诗",
        "preface": "",
        "paragraphs": [
            "名公有意著新书，翰墨精神碧玉姿。",
            "今日山中才读罢，经行已续少陵诗。"
        ],
        "notes": "",
        "id": "e8d96c22560acc1f91b9dfb784c6abcc"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "登祝融口占",
        "preface": "",
        "paragraphs": [
            "托身天际外，寄足在云端。",
            "俯仰心犹壮，登临眼尽宽。",
            "乾坤真景界，风雪倍朝寒。",
            "忽起烟霞想，相从结大还。"
        ],
        "notes": "",
        "id": "b2b83c3bb1f39ecf51b187710e2b67bb"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "晚霞",
        "preface": "",
        "paragraphs": [
            "晚霞掩映祝融峰，衡岳高低烂熳红。",
            "愿学陵阳修炼术，朝餐一片趁天风。"
        ],
        "notes": "",
        "id": "3a2bdda89d192f2ac8697d9f773f2ed5"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "赠上封诸老",
        "preface": "",
        "paragraphs": [
            "上封台观静，夕霁景偏清。",
            "月下闻禅语，风中有磬声。",
            "龙池留古迹，雁塔寄余情。",
            "借问房前树，东窗忽偃生。"
        ],
        "notes": "",
        "id": "a803e27e3a35d36009ae3edc2bb1b64a"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "醉下祝融峰",
        "preface": "",
        "paragraphs": [
            "祝融高处怯寒风，浩荡飘凌震我胸。",
            "今日与君同饮罢，愿狂酩酊下遥峰。"
        ],
        "notes": "",
        "id": "29263f18ef625b4b491881bee880a894"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "林间残雪时落锵然有声赋此",
        "preface": "",
        "paragraphs": [
            "天花乱落类琼瑶，游赏行人觉路遥。",
            "林畔残枝犹被压，数声佩玉遍青霄。"
        ],
        "notes": "",
        "id": "59b43b0c8cbf877c7642d495061a2daf"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "石廪峰次敬夫韵",
        "preface": "",
        "paragraphs": [
            "石廪峰高直插天，芳名耿耿旧流传。",
            "好推佳惠敷寰宇，始信人间大有年。"
        ],
        "notes": "",
        "id": "c8065ffde1680551b49d655b357853a4"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "自西园登山宿方广寺",
        "preface": "",
        "paragraphs": [
            "登山极目望，梵宇自鲜明。",
            "风度闲花落，云低野树清。",
            "夜长人不寐，地僻月初生。",
            "明发又归去，何能已此情。"
        ],
        "notes": "",
        "id": "daeb8d7bd1bfb261ec5289b0d289d587"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "十五日再登祝融峰用台字韵",
        "preface": "",
        "paragraphs": [
            "惆怅独徘徊，晴岚遶古台。",
            "日从东海上，人自北山回。",
            "峰老曾经雪，天寒不放梅。",
            "野僧怜我倦，相观酒盈杯。"
        ],
        "notes": "",
        "id": "cf5212d1891e0c342f85aea174526cc7"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "方广寺睡觉次敬夫韵",
        "preface": "",
        "paragraphs": [
            "寒溜山房太惨情，夜长枕畔听泉声。",
            "起来独自浑无语，牢落凄凉澹泊清。"
        ],
        "notes": "",
        "id": "2d9c6174cfeda0cdf02bd396a627423d"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "渡兴乐江望祝融",
        "preface": "",
        "paragraphs": [
            "今日溪云迷小槎，层层锦浪映晴霞。",
            "须臾直至前村去，遥望群峰真可夸。"
        ],
        "notes": "",
        "id": "b90c7eef59da30b7723dfae5dfb7db5f"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "岳后步月",
        "preface": "",
        "paragraphs": [
            "转缺霜轮出海边，故人千里共婵娟。",
            "山阴此夜明如练，月白风清人未眠。"
        ],
        "notes": "",
        "id": "77d0108b749508db80b3f033b2f0d3ac"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "过高台获信老诗集",
        "preface": "",
        "paragraphs": [
            "今朝移步野云端，幸得新诗读夜阑。",
            "识破中间真隠诀，月明风雪道休寒。"
        ],
        "notes": "",
        "id": "6f35bacb3d4c0bf420269e86042a26c6"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "自上封下福岩道旁访李邺侯书堂山路榛合不可往矣遂赋此",
        "preface": "",
        "paragraphs": [
            "百年古路已成荒，今日人称相国堂。",
            "麟凤已归天上去，空留遗像在斜阳。"
        ],
        "notes": "",
        "id": "037676c845818a3c67d058d8eb140211"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "夜得岳后庵僧家园新茶甚不多辄分数碗奉伯承",
        "preface": "",
        "paragraphs": [
            "芽吐金英风味长，我于僧舍得先尝。",
            "饮时各尽卢仝量，去腻除繁有远香。"
        ],
        "notes": "",
        "id": "e24d0063c2b5bfd552a54aa33af4a232"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "自方广过高台赋此",
        "preface": "",
        "paragraphs": [
            "山云迷古寺，曙色照孤城。",
            "禅境风偏好，空门眼倍明。",
            "逢僧叙旧话，对客结新盟。",
            "□□□□□，□□□□生。"
        ],
        "notes": "",
        "id": "f80afb8ff5c86a9fc286b33b3c79e6bb"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "胡文广仲与范伯崇自岳市来同登绝顶举酒极谈得闻比日讲论之乐",
        "preface": "",
        "paragraphs": [
            "自得中峰住，怜君冒雪来。",
            "共登福岩寺，齐上古层台。",
            "斗酒酬佳兴，诗怀喜独开。",
            "飘然尘世隔，谈论转堪哀。"
        ],
        "notes": "",
        "id": "a1baf8bdefbc67e523ad3a5b8f3171fe"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "题福岩寺",
        "preface": "",
        "paragraphs": [
            "久慕云间寺，相从此日来。",
            "山僧留客坐，野老把松栽。",
            "地拱千寻险，天遮四面开。",
            "殷勤方外望，尘事不胜哀。"
        ],
        "notes": "",
        "id": "c4ced2ec5d7e6b025e1f01d85a9aaa6c"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "题福岩寺 题南台",
        "preface": "",
        "paragraphs": [
            "山高耸楼观，天际有瑶台。",
            "地僻烟霞静，门空云雾开。",
            "舆图真绝域，形胜实崔巍。",
            "久以平生慕，今年始得来。"
        ],
        "notes": "",
        "id": "ddb636bcce75fca6828047e8404685fc"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "同游岳麓道遇大雪马上次敬夫韵",
        "preface": "",
        "paragraphs": [
            "遥瞻衡岳顶，云尽碧参差。",
            "人从南方至，雪坠西崖垂。",
            "谈玄问老子，鸣佩邀神妃。",
            "飞花舞琼瑶，青壁比珠玑。",
            "平生山水兴，行止只自知。",
            "飘飖凌浩荡，犹恐太白低。",
            "松持岁寒操，梅放冰雪姿。",
            "迢递昆仑颠，俯仰动遐思。",
            "兹峰名天下，突兀真绝奇。",
            "行行将易晚，去去尚追随。",
            "我爱君饮酒，君爱我赋诗。",
            "相看各惆怅，勉旃在明时。"
        ],
        "notes": "",
        "id": "4dcbab514e004754091f0593f13b483b"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "游南岳风雪未已决策登山用敬夫春风楼韵",
        "preface": "",
        "paragraphs": [
            "人言南山颠，烟霞耸楼观。",
            "俯瞰了坤倪，仰攀接天汉。",
            "勇往愧未能，长吟湘水畔。",
            "兹来渺遐思，风雪岂中断。",
            "行行重行行，敢起自昼叹。",
            "我闻精神交，石裂冰可泮。",
            "阴沴驱层霄，杲日丽旭旦。",
            "决策君勿疑，此理或通贯。"
        ],
        "notes": "",
        "id": "f1cddcb598dec85383fffc026ddea341"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "将下山有作",
        "preface": "",
        "paragraphs": [
            "昔日乘舆住此山，爱山五日住山间。",
            "今朝忽动思归兴，得伴先生杖屦还。"
        ],
        "notes": "",
        "id": "41f3d041a91ac9ee27f483b80760fcbf"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "十六日下山各赋二篇以纪时事云",
        "preface": "",
        "paragraphs": [
            "匹马返归程，天寒雪眼明。",
            "无穷身外事，难了世间情。",
            "客向天边去，风含玉佩声。",
            "别离与僧约，明岁再来迎。"
        ],
        "notes": "",
        "id": "650efdb5cc0e3f6be1955dff8ed2eb25"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "又和敬夫韵",
        "preface": "",
        "paragraphs": [
            "青山不老千年在，白发如丝两鬓新。",
            "历尽高山数万里，未知何路是为真。"
        ],
        "notes": "",
        "id": "f19a26b5f4d36567f55deb7cf8ce8208"
    },
    {
        "author": "林用中",
        "dynasty": "宋",
        "type": "诗",
        "rhythmic": "",
        "title": "登山回",
        "preface": "",
        "paragraphs": [
            "胜概峰头寺，寻幽客自来。",
            "泉声涧分细，山色翠成堆。",
            "踏破千崖雪，还闻一夜雷。",
            "东林期拟结，卧石梦忘回。"
        ],
        "notes": "",
        "id": "6f4273d38d3aa583b82cb82c084c30bb"
    }
]