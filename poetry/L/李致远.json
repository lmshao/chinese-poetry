[
    {
        "author": "李致远",
        "dynasty": "宋",
        "type": "词",
        "rhythmic": "碧牡丹",
        "title": "",
        "preface": "",
        "paragraphs": [
            "破镜重圆，分钗合钿，重寻绣户珠箔。",
            "说与从前，不是我情薄。",
            "都缘利役名牵，飘蓬无定，翻成轻负。",
            "别后情怀，有万千牢落。",
            "经时最苦分携，都为伊、甘心寂寞。",
            "纵满眼、闲花媚柳，终是强欢不乐。",
            "待凭鳞羽，说与相思，水远天长又难托。",
            "而今幸已再逢，把轻离断却。"
        ],
        "notes": "",
        "id": "5c7fecfdca515b3987948aafe2e45321"
    }
]