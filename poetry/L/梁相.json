[
    {
        "author": "梁相",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其一",
        "preface": "",
        "paragraphs": [
            "膏雨初晴布谷啼，村村景物正熙熙。",
            "谁知农圃无穷乐，自与鶑花有旧期。",
            "彭泽归来惟种柳，石湖老去最能诗。",
            "桃红李白新秧绿，问著东风总不知。"
        ],
        "notes": "",
        "id": "84cf2f5758cbcbb1725fa8abb5eefafc"
    },
    {
        "author": "梁相",
        "dynasty": "宋",
        "type": "诗",
        "rhythmic": "",
        "title": "春日田园杂兴二首  其二",
        "preface": "",
        "paragraphs": [
            "麦畴连草色，蔬迳带芜痕。",
            "布谷叫残雨，杏花开半村。",
            "吾生老农圃，世事付儿孙。",
            "但遇芳菲景，高歌酒满尊。"
        ],
        "notes": "",
        "id": "7e8cb753b92d2935f058d15532766a04"
    }
]