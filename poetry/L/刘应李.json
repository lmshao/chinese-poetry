[
    {
        "author": "刘应李",
        "dynasty": "宋",
        "type": "诗",
        "rhythmic": "",
        "title": "上陈县尹  其一",
        "preface": "",
        "paragraphs": [
            "旧尹龚熊负令名，至今天日共清明。",
            "案头未有人称屈，村里全无吏敢行。",
            "满院茶香敲句稳，一帘花影韵琴清。",
            "后之学者谁其似，又说陈公政有声。"
        ],
        "notes": "",
        "id": "9022bb0688a6318d4e3771afd39aa580"
    },
    {
        "author": "刘应李",
        "dynasty": "宋",
        "type": "诗",
        "rhythmic": "",
        "title": "上陈县尹  其二",
        "preface": "",
        "paragraphs": [
            "温公宅子富公池，并入尧夫户不知。",
            "百亩但添官里赋，一编惟说橐中诗。",
            "自怜老去无能役，正恐儿成不了痴。",
            "有口尚能夸尹在，莫教白髪困行移。"
        ],
        "notes": "",
        "id": "e1ba07e3f46f4219429d42f3e823f6c0"
    }
]