[
    {
        "author": "刘应李",
        "dynasty": "宋",
        "type": "诗",
        "rhythmic": "",
        "title": "上陈县尹  其一",
        "preface": "",
        "paragraphs": [
            "旧尹龚熊负令名，至今天日共清明。",
            "案头未有人称屈，村里全无吏敢行。",
            "满院茶香敲句稳，一帘花影韵琴清。",
            "后之学者谁其似，又说陈公政有声。"
        ],
        "notes": "",
        "id": "b602b24ec7e2e1b87eb5fe422812e795"
    },
    {
        "author": "刘应李",
        "dynasty": "宋",
        "type": "诗",
        "rhythmic": "",
        "title": "上陈县尹  其二",
        "preface": "",
        "paragraphs": [
            "温公宅子富公池，并入尧夫户不知。",
            "百亩但添官里赋，一编惟说橐中诗。",
            "自怜老去无能役，正恐儿成不了痴。",
            "有口尚能夸尹在，莫教白髪困行移。"
        ],
        "notes": "",
        "id": "ae13ec59986bf6dc8920c916be9ee77b"
    },
    {
        "author": "刘应李",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "濯沧浪，歌窈窕，云日弄微霁。",
            "屏倚曾空，鹤去几何岁。",
            "尚留洞草芊青，岩花重碧，游泳处、露中风袂。",
            "木兰舣。",
            "亭外冉冉斜阳，杯行尚联断。",
            "独凭危阑，解渴漱寒水。",
            "少须酒力还低，茶香不断，清与处、月明川底。"
        ],
        "notes": "",
        "id": "9a994a7036a9e2468010034fa074531d"
    }
]