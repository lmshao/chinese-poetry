[
    {
        "author": "吕文仲",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "青葱温树非尘境，鼇岫金銮近日边。",
            "石壁天章垂雨露，璇题宸翰动云烟。",
            "西垣贾马征辞客，东观蓬瀛集列仙。",
            "䜩喜酡颜飞玉斝，铿锵奋藻擘花牋。",
            "唐虞盛化高千古，葵藿倾心祝万年。",
            "自顾薄才诚有媿，不知何以奉群贤。"
        ],
        "notes": "",
        "id": "ab560bb5bfc70be4f904e68fe7e5ca2c"
    },
    {
        "author": "吕文仲",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其一",
        "preface": "",
        "paragraphs": [
            "世世趋庭列雁行，烟萝泉石绕书堂。",
            "分题月下联书版，聚宴花前献寿觞。",
            "旌表异恩逢圣代，隠居佳致接仙乡。",
            "因知孝治垂风化，青史留名道允光。"
        ],
        "notes": "",
        "id": "ffba5b7836837bfd1556843e2f36ee4d"
    },
    {
        "author": "吕文仲",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其二",
        "preface": "",
        "paragraphs": [
            "簪裾几世住南昌，讲学旌闾晔日光。",
            "旧里葛山同井邑，远方庐阜出门墙。",
            "康成业自诗书显，卜世家由孝弟彰。",
            "二隠昔惭联懿分，同将姓字列东堂。"
        ],
        "notes": "",
        "id": "fcf4674a17226bfc95624e8084936bff"
    },
    {
        "author": "吕文仲",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其三",
        "preface": "",
        "paragraphs": [
            "君家高谊冠南州，旧辑书堂聚北流。",
            "北饭未尝轻下客，名园不羡觅封侯。",
            "挂冠令有陶彭泽，访道人希许远游。",
            "他年濯缨江海去，终期此日挹浮邱。"
        ],
        "notes": "",
        "id": "a88a4f05f9f20cfe920355a2ad828c5d"
    }
]