[
    {
        "author": "李琳",
        "dynasty": "宋",
        "type": "词",
        "rhythmic": "六么令",
        "title": "",
        "preface": "",
        "paragraphs": [
            "淡烟疏雨，香径渺啼鴂。",
            "新晴昼帘闲卷，燕外寒犹力。",
            "依约天涯芳草，染得春风碧。",
            "人间陈迹。",
            "斜阳今古，几缕游丝趁飞蝶。",
            "柳向尊前起舞，又觉春如客。",
            "翠袖折取嫣红，笑与簪华发。",
            "回首青山一点，檐外寒云叠。",
            "梨花淡白，柳花飞絮，梦绕阑干一株雪。"
        ],
        "notes": "",
        "id": "2672381602435ff59730597c93922c19"
    },
    {
        "author": "李琳",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "蕊珠仙驭远，横羽葆、簇霓旌。",
            "甚鸾月流辉，凤云布彩，翠绕蓬瀛。",
            "舞衣怯环佩冷，问梨园、几度沸歌声。",
            "梦里芝田八骏，禁中花漏三更。",
            "繁华一瞬化飞尘，辇路劫灰平。",
            "恨碧灭烟销，红凋露粉，寂寞秋城。",
            "兴亡事空陈迹，只青山、淡淡夕阳明。",
            "懒向沙鸥说得，柳风吹上旗亭。"
        ],
        "notes": "",
        "id": "89b5bacbac1e75ba7c412675a7fe655f"
    },
    {
        "author": "李琳",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "碧醮江山，鹤唳晓、云献画屏。",
            "瑶宫敞，舞金翔翠，巍枕春城。",
            "龙背神瓢飞旱雨，虹光花石转阴晴。",
            "蔼昼香、飞雾福苍生，千古灵。",
            "箫莺响，笙鹤鸣。",
            "瑞烟起，彩云行。",
            "满阑干花影，绣扬帘旌。",
            "佛界三千笼日月，仙楼十二挂星辰。",
            "望赭袍、霞佩并云軿，游紫清。"
        ],
        "notes": "",
        "id": "2a144426e19799e0e0ee1af1d8314900"
    }
]