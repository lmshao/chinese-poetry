[
    {
        "author": "李治",
        "dynasty": "唐",
        "type": "诗",
        "rhythmic": "",
        "title": "咸亨殿宴近臣诸亲柏梁体（题从《全唐诗》）",
        "preface": "",
        "paragraphs": [
            "（帝即高宗皇帝李治皇太子即章怀太子李贤霍王元轨高祖第十四子，封霍王，垂拱四年卒相王轮即睿宗皇帝李旦戴至德相州安阳人，历官西台侍郎、同东西台三品，转户部尚书，迁尚书右仆射。",
            "仪凤四年卒来恒扬州江都人，上元中官至黄门侍郎、同中书门下三品薛元超）屏欲除奢政返淳。",
            "（帝）叨恩监守恋晨昏。",
            "（皇太子）圣德无为同混元。",
            "（霍王元轨）长欢膝下镇承恩。",
            "（相王轮）天皇万福振长源。",
            "（右仆射戴至德）策蹇叨荣青琐门。",
            "（黄门侍郎来[恒]〖尝〗）鹓池滥职奉王言。",
            "（中书侍郎薛元超）（《册府元龟》卷一一○《帝王部·宴享二》）（按：《册府元龟》又云：「自余群臣，以次继作。",
            "」知所录尚未完。",
            "《全唐诗》卷二据《玉海》仅录存高宗一句，余皆失收。",
            "）。"
        ],
        "notes": "",
        "id": "bdd96395fd605277208393e931eb3314"
    },
    {
        "author": "李治",
        "dynasty": "唐",
        "type": "诗",
        "rhythmic": "",
        "title": "五言过楼岩寺",
        "preface": "",
        "paragraphs": [
            "旋𫠋登雪岭，飞斾驻香城。",
            "路盘高下骑，峰廻出没旌。",
            "云衣缝涧户，霞绮织山楹。",
            "飏刹移虹影，携风引梵声。",
            "岫馥𬬻烟合，岩悬叠溜萦。",
            "空结笼檐网，虚谷响台铃。",
            "簇野千丛暗，长河一带明。",
            "散望禅林外，方弘拯溺情。",
            "（见清胡聘之纂《山右石刻丛编》卷五。",
            "参北京图书馆藏石刻拓本。",
            "）（按：诗末原署「咸亨三年十一月八日」。",
            "为武后时所刻。",
            "胡聘之谓刻石在蒲州府东南十五里，「河东县文林郎韩怀信书」。",
            "）。"
        ],
        "notes": "",
        "id": "122a2abce0a2222b6233f0d6f3fb8dcd"
    },
    {
        "author": "李治",
        "dynasty": "唐",
        "type": "诗",
        "rhythmic": "",
        "title": "守岁",
        "preface": "",
        "paragraphs": [
            "今宵冬律尽，来朝丽景新。",
            "花余凝地雪，条含煖吹分。",
            "绶吐芽犹嫩，冰台已镂津。",
            "薄红梅色冷，浅绿柳轻春。",
            "送迎交两节，暄寒变一辰。",
            "（见上海图书馆藏明抄本宋蒲积中《古今岁时杂咏》卷四一）（按：《全唐诗》卷二收本诗有缺文，今重录。",
            "）。"
        ],
        "notes": "",
        "id": "620f610ed292f05e1b85f712b74ac2de"
    }
]