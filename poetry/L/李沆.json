[
    {
        "author": "李沆",
        "dynasty": "宋",
        "type": "诗",
        "rhythmic": "",
        "title": "伏睹禁林新成盛事辄思歌咏不避荒芜上李学士",
        "preface": "",
        "paragraphs": [
            "禁庭多士列华簪，严乐辉光冠古今。",
            "御笔腾骧题玉署，宸章照耀咏辞林。",
            "虚堂挂后传千载，翠琰刊成直万金。",
            "振复文明知圣作，尊崇儒术见天心。",
            "增修一院烟霞丽主，曲宴群英雨露深。",
            "自我昌朝为盛事，鼇山清峻重难寻。"
        ],
        "notes": "",
        "id": "ac16dbe5d36417a26e66ce8a03cf93ab"
    },
    {
        "author": "李沆",
        "dynasty": "宋",
        "type": "诗",
        "rhythmic": "",
        "title": "贡院锁宿闻吕员外使高丽赠徐骑省",
        "preface": "",
        "paragraphs": [
            "圣化今无外，片途莫惮赊。",
            "扬帆箕子国，驻节管宁家。",
            "去伴千年鹤，归逢八月槎。",
            "离情恨华省，持此待疏麻。"
        ],
        "notes": "",
        "id": "79f4a6f17a106b12ca827e57dffbbf9a"
    },
    {
        "author": "李沆",
        "dynasty": "宋",
        "type": "诗",
        "rhythmic": "",
        "title": "题六和塔",
        "preface": "",
        "paragraphs": [
            "经从塔下几春秋，每恨无因到上头。",
            "今日始知高处险，不如归卧旧林丘。"
        ],
        "notes": "",
        "id": "0038111c4beca87d59d1a36f82cce608"
    }
]