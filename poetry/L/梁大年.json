[
    {
        "author": "梁大年",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "南极寿星现，佳气蔼庭除。",
            "谁为绛人甲子，为我一轩渠。",
            "恰喜亥成二首，还庆阳来七日，和气渐舒徐。",
            "敬为图南祝，一瓣问兴居。",
            "傲松筠，抚龟鹤，乐蓬壶。",
            "斑衣戏舞，春满兰玉正森如。",
            "却忆杜陵老子，因羡碧山学士，茅屋换银鱼。",
            "何似温柔地，丝竹伴琴书。"
        ],
        "notes": "",
        "id": "a63b0c5e07c64de33b9e4ad42072f9b2"
    },
    {
        "author": "梁大年",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "九十炎光，又过了、三分之一。",
            "记当年光际，诞生良弼。",
            "崧岳降神锺秀气，孕成间世真英杰。",
            "妙文章、拾芥立功名，谁能敌。",
            "周孔业，邹轲质。",
            "伊尹志，渊明节。",
            "袖经纶妙手，屡投班笔。",
            "富贵一朝知己逼，封候谈笑真堪觅。",
            "信功名、管取出长年，看箕翼。"
        ],
        "notes": "",
        "id": "cf886e576f1bff4e13b6bd2e8b2fb6b7"
    }
]