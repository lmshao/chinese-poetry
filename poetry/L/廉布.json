[
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "避地来何所，穷山沧海边。",
            "雄图今寂寞，吾道昔迍邅。",
            "宴食甘粗饭，偷生忍击鲜。",
            "乡闾重回首，挥泪入淮天。"
        ],
        "notes": "",
        "id": "86d4b9d41a12f5f2f970a8002f8c44b1"
    },
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "书事三首呈郎中机宜  其一",
        "preface": "",
        "paragraphs": [
            "避地意何适，同时得二贤。",
            "才名谁敢并，萧散或堪怜。",
            "浊酒宁非道，枯藤自会禅。",
            "尚须浮碧海，风月夜同船。"
        ],
        "notes": "",
        "id": "eccd607a35c593f7b1510c0519eb37d1"
    },
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "书事三首呈郎中机宜  其二",
        "preface": "",
        "paragraphs": [
            "地僻春将半，僧房客暂休。",
            "连山花雾暗，半岭竹云愁。",
            "将士戈犹枕，书生笔屡投。",
            "黠羌兵未戢，上有自焚忧。"
        ],
        "notes": "",
        "id": "6687c88b85923caa852a4a885c6947b3"
    },
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "书事三首呈郎中机宜  其三",
        "preface": "",
        "paragraphs": [
            "山路入云烟，精蓝沧海边。",
            "崖沙留虎迹，石壁曳蛟涎。",
            "猿啸千山寂，鸟惊半月弦。",
            "忧来非一事，种种上华巅。"
        ],
        "notes": "",
        "id": "14d169c02643fb9b81366d226fd421b3"
    },
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "当年对元夕，载酒向淮湾。",
            "宝瑟荣珠袖，青藜照玉山。",
            "蛮村当此夜，璧月独临关。",
            "尚忆追游胜，萧萧双鬓斑。"
        ],
        "notes": "",
        "id": "60a9777edbbdd4e5d13e126a24ea2cdb"
    },
    {
        "author": "廉布",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "独倚寒岩生意绝，任他桃李自成蹊。"
        ],
        "notes": "",
        "id": "119e99411ca2649bc8f276f97a1111e4"
    }
]