[
    {
        "author": "李若谷",
        "dynasty": "宋",
        "type": "诗",
        "rhythmic": "",
        "title": "寄嵩岳吉上人",
        "preface": "",
        "paragraphs": [
            "结庵嵩少深，高道恐难偏。",
            "苦海好求宝，天花莫著身。",
            "一心俱已了，五字更应新。",
            "谁谓孤云迹，名曾达紫宸。"
        ],
        "notes": "",
        "id": "53e90a36d550f888b01bae2c2e2de713"
    },
    {
        "author": "李若谷",
        "dynasty": "宋",
        "type": "诗",
        "rhythmic": "",
        "title": "题方干旧隠  其一",
        "preface": "",
        "paragraphs": [
            "世占桐江籍，君真处士家。",
            "风骚传旨趣，林⿰木养是生涯。",
            "垂钓严滩近，求名帝里赊。",
            "扁舟我相访，远岸日初斜。"
        ],
        "notes": "",
        "id": "6d0caec5c9e0c71940b4d1064ed3098d"
    },
    {
        "author": "李若谷",
        "dynasty": "宋",
        "type": "诗",
        "rhythmic": "",
        "title": "题方干旧隠  其二",
        "preface": "",
        "paragraphs": [
            "奇峰重复叠，宅在翠屏间。",
            "僧到偏怜静，云留自共闲。",
            "岩前樵径接，门外钓舟还。",
            "老约为邻并，须求一亩山。"
        ],
        "notes": "",
        "id": "f0678f33215fe57b056b7ad6420a0260"
    }
]