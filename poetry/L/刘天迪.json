[
    {
        "author": "刘天迪",
        "dynasty": "宋",
        "type": "词",
        "rhythmic": "一萼红",
        "title": "",
        "preface": "",
        "paragraphs": [
            "拥孤衾，正朔风凄紧，毡帐夜生寒。",
            "春梦无凭，秋期又误，迢递烟水云山。",
            "断肠处、黄茅瘴雨，恨骢马、憔悴只空还。",
            "揉翠盟孤，啼红怨切，暗老朱颜。",
            "堪叹扬州十里，甚倡条冶叶，不省春残。",
            "蔡琰悲笳，昭君怨曲，何预当日悲欢。",
            "谩赢得、西邻倦客，空惆怅、今古上眉端。",
            "梦破梅花，角声又报春阑。"
        ],
        "notes": "",
        "id": "b002fbdc120ad0514683e23cb0f0eebd"
    },
    {
        "author": "刘天迪",
        "dynasty": "宋",
        "type": "词",
        "rhythmic": "凤栖梧・蝶恋花",
        "title": "",
        "preface": "",
        "paragraphs": [
            "一翦晴波娇欲溜。",
            "绿怨红愁，长为春风瘦。",
            "舞罢金杯眉黛皱。",
            "背人倦倚晴窗绣。",
            "脸晕潮生微带酒。",
            "催唱新词，不应频摇手。",
            "闲把琶调未就。",
            "羞郎却又垂红袖。"
        ],
        "notes": "",
        "id": "b3f64257724aa4b9968a218acf1fd7d2"
    },
    {
        "author": "刘天迪",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "一笑相逢，依稀似是桃根旧。",
            "娇波频溜。",
            "悄可灵犀透。",
            "扶过危桥，轻引纤纤手。",
            "频回首。",
            "何时还又。",
            "微月黄昏后。"
        ],
        "notes": "",
        "id": "f16d6737f6ec9046ea77507805dc3595"
    },
    {
        "author": "刘天迪",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "子规解劝春归去。",
            "春亦无心住。",
            "江南风景正堪怜。",
            "到得而今不去、待何年。",
            "无端往事萦心曲。",
            "两鬓先惊绿。",
            "蔷薇花发望春归。",
            "谢了蔷薇、又见楝花飞。"
        ],
        "notes": "",
        "id": "567083c72e203bd7348ee95267967a9f"
    },
    {
        "author": "刘天迪",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "日暮杨花飞乱雪。",
            "宝镜慵拈，强整双鸳结。",
            "烧罢夜香愁万叠。",
            "穿花暗避阶前月。",
            "凤尾罗衾寒尚怯，却悔当时，容易成分别。",
            "闷对枕鸾谁共说。",
            "柔情一点蔷薇血。"
        ],
        "notes": "",
        "id": "5651c7d0af28cd5ac2d8c02c50e84d95"
    },
    {
        "author": "刘天迪",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "瑞麟香软飞瑶席，吟仙笑陪欢宴。",
            "桐影吹香，梅阴弄碧，一味微凉堪荐。",
            "停杯缓劝。",
            "记罗帕求诗，琵琶遮面。",
            "十载扬州，梦回前事楚云远。",
            "人生总是逆旅，但相逢一笑，如此何限。",
            "采石宫袍，沈香醉笔，何似轻衫小扇。",
            "流年暗换。",
            "甚新雨情怀，故园心眼。",
            "明日西江，斜阳帆影转。"
        ],
        "notes": "",
        "id": "65caf60c224a2784cc7efecfba458db8"
    }
]