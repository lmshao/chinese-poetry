[
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "观书有感",
        "preface": "",
        "paragraphs": [
            "静处观心尘不染，闲中稽古意尤深。",
            "周诚程敬应粗会，奥理休从此外寻。"
        ],
        "notes": "",
        "id": "66b167828231066e37035bc647e88fb4"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "自警",
        "preface": "",
        "paragraphs": [
            "性地栽培恐易芜，是非理欲谨于初。",
            "孔颜乐地非难造，好读诚明静定书。"
        ],
        "notes": "",
        "id": "e847fbfb6d007fd2f33620c2b2cda074"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "示书生",
        "preface": "",
        "paragraphs": [
            "知行蹊径固非艰，每在操存养性间。",
            "此道悟来随寓见，一毫物欲敢相关。"
        ],
        "notes": "",
        "id": "a181494a9ea21bdea3fde3bdd1039684"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "颜乐斋",
        "preface": "",
        "paragraphs": [
            "山染岚光带日黄，潇然茅屋枕池塘。",
            "自知寡与真堪笑，赖有颜瓢一味长。"
        ],
        "notes": "",
        "id": "b467d79e9e71f6b1945352efa2d8265f"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "邀月台",
        "preface": "",
        "paragraphs": [
            "矮作垣墙小作台，时邀明月写襟怀。",
            "夜深独有长庚伴，不许庸人取次来。"
        ],
        "notes": "",
        "id": "9703054f3b3276d7b27702ac81e95365"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "送南剑王守归  其一",
        "preface": "",
        "paragraphs": [
            "三年政化被生民，甘雨祥风溢剑津。",
            "解组幡然赋归去，攀辕无计可留恂。"
        ],
        "notes": "",
        "id": "79ae100e12098ca0986226f04c12237e"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "送南剑王守归  其二",
        "preface": "",
        "paragraphs": [
            "未把阳关三叠吟，且将谬句写离心。",
            "千寻浩浩镡溪水，别恨不知谁浅深。"
        ],
        "notes": "",
        "id": "eaff7278c9f49f7d6b50fa46990bde85"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "勉李愿中五首  其一",
        "preface": "",
        "paragraphs": [
            "圣道由来自坦夷，休迷佛学惑他岐。",
            "死灰槁本浑无用，缘置心官不肯思。"
        ],
        "notes": "",
        "id": "84e079696d64efb4001a2b42e3af78c3"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "勉李愿中五首  其二",
        "preface": "",
        "paragraphs": [
            "不开鸡犬闹桑麻，仁宅安居是我家。",
            "耕种情田勤礼义，眼前风物任繁华。"
        ],
        "notes": "",
        "id": "4eeab10a34127b88075e4613af3e78dd"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "勉李愿中五首  其三",
        "preface": "",
        "paragraphs": [
            "今古乾坤共此身，安身须是且安民。",
            "临深履薄缘何事，祇恐操心近矢人。"
        ],
        "notes": "",
        "id": "f7a94b4677a97abf8819731c5d7699b3"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "勉李愿中五首  其四",
        "preface": "",
        "paragraphs": [
            "彩笔书空空不染，利刀割水水无痕。",
            "人心但得如空水，与物自然无怨恩。"
        ],
        "notes": "",
        "id": "aa5e3331ea2416b1e1b07d6e1494f4f7"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "勉李愿中五首  其五",
        "preface": "",
        "paragraphs": [
            "权门来往绝行踪，一片闲云过九峰。",
            "不似在家贫亦好，水边林下养疏慵。"
        ],
        "notes": "",
        "id": "c4b4b09d9a8a4678d88af569e12fa09e"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "自述",
        "preface": "",
        "paragraphs": [
            "松菊相亲莫厌频，纷纷人世只红尘。",
            "自怜寡与真堪笑，赖有清风是故人。"
        ],
        "notes": "",
        "id": "60ce8e4f58ac39d31c2b8f0de5d3dbac"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "题一钵庵",
        "preface": "",
        "paragraphs": [
            "可怜萱草信无忧，谁谓幽兰解结愁。",
            "欲得寸田断荆棘，只消长伴赤松游。"
        ],
        "notes": "",
        "id": "f75f8f96c1c59c25b0059c53fbb50e53"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "挽吉溪吴助教  其一",
        "preface": "",
        "paragraphs": [
            "室富真儒业，门多长者车。",
            "明经方教子，得第已荣家。",
            "性守仍知分，天然不爱奢。",
            "百年成古昔，行路亦咨嗟。"
        ],
        "notes": "",
        "id": "07c73673df9c5f20508130f55b8fc8d9"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "挽吉溪吴助教  其二",
        "preface": "",
        "paragraphs": [
            "新生夸踯躅，旧德叹凋零。",
            "冷带商岩月，光凌处士星。",
            "布衣难得禄，白首易穷经。",
            "追想今何在，溪流对洞庭。"
        ],
        "notes": "",
        "id": "a4f94cf5d4dd919dcc338d29741a2746"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "颜乐亭用陈默堂韵",
        "preface": "",
        "paragraphs": [
            "平时仰止在高山，要以亭名乐内颜。",
            "颠倒一生浑是梦，寻思百计不如闲。",
            "心斋肯与尘污染，陋巷宁容俗往还。",
            "坚守箪瓢心不改，恐流乞祭向墦间。"
        ],
        "notes": "",
        "id": "216da2f296953bef10333837fe1bf66d"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "寄傲轩用陈默堂韵",
        "preface": "",
        "paragraphs": [
            "自嗟踽踽复凉凉，糊口安能仰四方。",
            "目送归鸿心自远，门堪罗雀日偏长。",
            "家徒四壁樽仍绿，侯户千头橘又黄。",
            "我醉欲眠卿且去，肯陪俗客语羲皇。"
        ],
        "notes": "",
        "id": "6c48f6931f329edf070fcab6c1830703"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "濯缨亭用陈默堂韵",
        "preface": "",
        "paragraphs": [
            "十载犹缁京洛尘，归欤那复厕朝绅。",
            "君今谈笑青油幕，我但巍峨乌角巾。",
            "江汉更从尼父濯，衣冠宁羡屈原新。",
            "欲赓孺子沧浪咏，会意须还舍瑟人。"
        ],
        "notes": "",
        "id": "88920aab57568f094c15e546c37797cf"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "题静亭",
        "preface": "",
        "paragraphs": [
            "鼎创新亭静更幽，四时景象镇长留。",
            "端如和气里谈笑，恍若春风中泳游。",
            "排闼山供蓝色重，凭栏水拥壁光浮。",
            "我来登赏无穷趣，好把篇诗与唱酬。"
        ],
        "notes": "",
        "id": "b24dadf25cfc22194a3f65b01f8b577a"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "送延年行",
        "preface": "",
        "paragraphs": [
            "圣言天远海潭潭，独在潜心久泳涵。",
            "猥念百家非己好，妄将一贯与君谈。",
            "贤如赐也才知二，学若陈亢只得三。",
            "此道悮来因自足，却随鹏鸟话图南。"
        ],
        "notes": "",
        "id": "240646960ea1d685d605a5d89ea390be"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "再用韵送延年",
        "preface": "",
        "paragraphs": [
            "心源寂静映寒潭，每欲操存更养涵。",
            "顾我日思攀剧论，荷君时与得高谈。",
            "眼前旧识知多少，物外深交没二三。",
            "幸久相亲频握手，遽成分别又东南。"
        ],
        "notes": "",
        "id": "728a03fb342be9e336494952c1be871c"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "和延年岩桂",
        "preface": "",
        "paragraphs": [
            "几树芬芳檀与沉，枝枝若占郄家林。",
            "风摇已认飘残菊，日照浑疑缀散金。",
            "仙窟移来成美景，东堂分去结清阴。",
            "我今不愿蟾宫折，待到蟾宫向上吟。"
        ],
        "notes": "",
        "id": "25dd916ccf69d46e226d6c3b3cb4cd54"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "题德士退庵",
        "preface": "",
        "paragraphs": [
            "牛头山顶鏁烟霞，簷月松风即我家。",
            "筏渡有情新活计，袋空无物旧生涯。",
            "已将黄叶分双手，却攟白茅占一窊。",
            "会得懒慵归去路，索然忘鸟更忘花。"
        ],
        "notes": "",
        "id": "00ae19dfda20234f9ac572ae79ccf361"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "贺田溪张公迁居",
        "preface": "",
        "paragraphs": [
            "华构经营占地灵，浓岚环合数峰青。",
            "苟完公子方成室，趋训儿孙已过庭。",
            "岂止一时夸壮丽，定知百世享安宁。",
            "顾惟善颂非张老，祇贡汤盘往日铭。"
        ],
        "notes": "",
        "id": "88e35199edac92be9eefbf3625572b75"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "和张公叙别古风",
        "preface": "",
        "paragraphs": [
            "良工创新第，潇洒侔洞府。",
            "经营未毕工，四面方兴渚。",
            "蛟龙忽夜徙，空中震雷雨。",
            "亲旧贺于门，主人迎孔户。",
            "连唤凤儿来，藏书几多部。",
            "为我张广筵，酬宾酌以旅。",
            "人谓主公贤，敦朴嗤峻宇。",
            "规模出心匠，务卑由乃祖。",
            "欲图久安逸，勿辞暂劳苦。",
            "忠孝阐门家，诗礼光族绪。",
            "居室云苟完，谦冲弥自处。",
            "玉石不分别，鹤鸡谩为侣。",
            "顾予局促辈，乡评少推许。",
            "尝游庄岳间，喜作齐人语。",
            "何幸天相之，幡然交邹鲁。",
            "早年钦大名，驰书聊以序。",
            "比来揖清风，谈笑挥玉麈。",
            "见之名利尽，久侍岂无补。",
            "素志以深酬，青眼犹相与。",
            "默念汤盘颂，未为倾肺腑。",
            "何当惠古风，锦绣施牋楮。",
            "妙曲诚寡和，取则凭柯斧。"
        ],
        "notes": "",
        "id": "f96337cab8e32c1aea575bb28e74fe34"
    },
    {
        "author": "罗从彦",
        "dynasty": "宋",
        "type": "诗",
        "rhythmic": "",
        "title": "翠云岩次陈默堂韵",
        "preface": "",
        "paragraphs": [
            "济渡游丹洞，穿林惹翠云。",
            "迩来多野趣，殊觉少尘纷。",
            "笑日花迎客，临岩鸟唤群。",
            "真机皆自得，此道与平分。"
        ],
        "notes": "",
        "id": "859a6c28ef2b21656e6768757d62c897"
    }
]