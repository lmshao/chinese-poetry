[
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 一",
        "preface": "",
        "paragraphs": [
            "不喜秦淮水，生憎江上船。",
            "载儿夫壻去，经岁又经年。"
        ],
        "notes": "",
        "id": "5cd79dc7c5497f94603ba1d0556cdd3d"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 二",
        "preface": "",
        "paragraphs": [
            "借问东园柳，枯来得几年。",
            "自无枝叶分，莫怨太阳偏。"
        ],
        "notes": "",
        "id": "02fc7ed2c54b5a8a76537f52f2e8345a"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 三",
        "preface": "",
        "paragraphs": [
            "莫作商人妇，金钗当卜钱。",
            "朝朝江口望，错认几人船。"
        ],
        "notes": "",
        "id": "6594c3715b3515fd9ba54b9812166900"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 四",
        "preface": "",
        "paragraphs": [
            "那年离别日，只道住桐庐。",
            "桐庐人不见，今得广州书。"
        ],
        "notes": "",
        "id": "5937bf0229489c663434d63de0d36e64"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 五",
        "preface": "",
        "paragraphs": [
            "昨日胜今日，今年老去年。",
            "黄河清有日，白发黑无缘。"
        ],
        "notes": "",
        "id": "4715da2ba179de59bfd005fc3ac8c30a"
    },
    {
        "author": "刘采春",
        "dynasty": "唐",
        "type": "诗",
        "rhythmic": "",
        "title": "啰唝曲六首 六",
        "preface": "",
        "paragraphs": [
            "昨日北风寒，牵船浦里安。",
            "潮来打缆断，摇橹始知难。"
        ],
        "notes": "",
        "id": "5237ca34b366c2c21233d90a56edefcb"
    }
]