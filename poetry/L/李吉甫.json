[
    {
        "author": "李吉甫",
        "dynasty": "唐",
        "type": "诗",
        "rhythmic": "",
        "title": "癸巳岁吉甫圜丘摄事合于中书后阁宿斋常负忝媿移止于集贤院会门下相公以七言垂寄亦有所酬短章绝韵不足抒意因叙所怀奉寄相公兼呈集贤院诸学士",
        "preface": "",
        "paragraphs": [
            "淮海同三入，枢衡过六年。",
            "庙斋兢永夕，书府会群仙。",
            "粉壁连霜曙，冰池对月圆。",
            "岁时忧里换，钟漏静中传。",
            "蓬发颜空老，松心契独全。",
            "赠言因傅说，垂训在三篇。"
        ],
        "notes": "",
        "id": "206d6f741382b454e6a57ec6972b95b4"
    },
    {
        "author": "李吉甫",
        "dynasty": "唐",
        "type": "诗",
        "rhythmic": "",
        "title": "夏夜北园即事寄门下武相公",
        "preface": "",
        "paragraphs": [
            "结构非华宇，登临似古原。",
            "僻殊萧相宅，芜胜邵平园。",
            "避暑依南庑，追凉在北轩。",
            "烟霞霄外静，草露月中繁。",
            "鹊绕惊还止，虫吟思不喧。",
            "怀君欲有赠，宿昔贵忘言。"
        ],
        "notes": "",
        "id": "aad692c4a9e8dec3372ccfb3e9058e80"
    },
    {
        "author": "李吉甫",
        "dynasty": "唐",
        "type": "诗",
        "rhythmic": "",
        "title": "九日小园独谣赠门下武相公",
        "preface": "",
        "paragraphs": [
            "小园休沐暇，暂与故山期。",
            "树杪悬丹枣，苔阴落紫梨。",
            "舞丛新菊徧，绕格古藤垂。",
            "受露红兰晚，迎霜白薤肥。",
            "上公留凤沼，冠劒侍清祠。",
            "应念端居者，长慙补衮诗。"
        ],
        "notes": "",
        "id": "88dc10255b0495dff3e1cd2f5508d875"
    },
    {
        "author": "李吉甫",
        "dynasty": "唐",
        "type": "诗",
        "rhythmic": "",
        "title": "怀伊川赋",
        "preface": "",
        "paragraphs": [
            "龙门南岳尽伊原，草树人烟目所存。",
            "正是北州梨枣熟，梦魂秋日到郊园。"
        ],
        "notes": "",
        "id": "8542690dc79c20be26df6aaf8ec5c884"
    }
]