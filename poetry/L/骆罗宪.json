[
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其一",
        "preface": "",
        "paragraphs": [
            "山路相随步步高，忘怀携手上嵯峨。",
            "掀髯长啸青云去，回首跻攀有许劳。"
        ],
        "notes": "",
        "id": "412a7e9c52da7e74fe35bd81abc5e143"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其二",
        "preface": "",
        "paragraphs": [
            "世上平生懒所更，有怀真欲倣渊明。",
            "无端唤作铅山尉，刚替渠人负弩行。"
        ],
        "notes": "",
        "id": "c2f66bc49da80bea2911d6256afded63"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其三",
        "preface": "",
        "paragraphs": [
            "山从顶上分闽越，四面群峰簇仗齐。",
            "自是心同天广大，不妨眼趁地高低。"
        ],
        "notes": "",
        "id": "4551b93e4c7114fc1ee3c74efe92f597"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其四",
        "preface": "",
        "paragraphs": [
            "尽道今年雨意稠，踏歌芒时偏东畴。",
            "微官祇有年丰愿，一饱高眠万事休。"
        ],
        "notes": "",
        "id": "37c156a459316221f7ea57c0c6066bd2"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其五",
        "preface": "",
        "paragraphs": [
            "勉强驱驰力不堪，笋车肱曲睡方酣。",
            "思归梦逐来时路，无奈杜鹃声两三。"
        ],
        "notes": "",
        "id": "41ba0b9bd8522ebd1b198eed432b4442"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其六",
        "preface": "",
        "paragraphs": [
            "数声猿叫闽山月，千里思家欠羽翰。",
            "疑怪五更衾枕冷，霜壶凛凛逼人寒。"
        ],
        "notes": "",
        "id": "18fdfdb3f35bf8332bec91d93a328050"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其七",
        "preface": "",
        "paragraphs": [
            "天开万象真图画，日照千林古锦机。",
            "立马溪边看不足，夷犹直待月生辉。"
        ],
        "notes": "",
        "id": "5a04a58407ed7f0756f7873e7119857f"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其八",
        "preface": "",
        "paragraphs": [
            "楼前山色古今景，楼外溪声日夜雷。",
            "静坐焚香读周易，丁宁莫放俗人来。"
        ],
        "notes": "",
        "id": "05be805bae1581a1a4611eefcc572079"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其九",
        "preface": "",
        "paragraphs": [
            "端明遗爱在南台，百万乔松手自栽。",
            "欲唤清风满江左，峥嵘头角且安排。"
        ],
        "notes": "",
        "id": "234699880d3a6a4875b0a714574f3d4d"
    },
    {
        "author": "骆罗宪",
        "dynasty": "宋",
        "type": "诗",
        "rhythmic": "",
        "title": "与廖检法同行口占分水岭诗  其一○",
        "preface": "",
        "paragraphs": [
            "驿路新安掌面平，扬尘从此去朝京。",
            "清风只欠苍松立，留待他时我种成。"
        ],
        "notes": "",
        "id": "b2d2c1dea5683f3b7dc835580ef62554"
    }
]