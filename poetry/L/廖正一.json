[
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "题汝坟驿壁三首  其一",
        "preface": "",
        "paragraphs": [
            "阿怜二十颇有余，秀眉丰颊冰琼肤。",
            "无端欲作商人妇，更枉方寻海畔夫。"
        ],
        "notes": "",
        "id": "8781d0f133739af1862260002162737b"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "题汝坟驿壁三首  其二",
        "preface": "",
        "paragraphs": [
            "阿梅笄岁得同欢，懊恼情深解梦兰。",
            "鶑语轻清花里话，柳条柔嫩掌中看。"
        ],
        "notes": "",
        "id": "2178672ed169108c0445eb874c38cf9a"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "题汝坟驿壁三首  其三",
        "preface": "",
        "paragraphs": [
            "淮源距襄阳，亭候逾十舍。",
            "征鞍背绣帏，云雨□四夜。",
            "双艳尽倾城，一姝偏擅价。",
            "独怒蕙心轻，误许商人嫁。"
        ],
        "notes": "",
        "id": "82c1e76bc3934a6a701bab5f8e35a1d6"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "答张十八画",
        "preface": "",
        "paragraphs": [
            "玉人风味夙相亲，骨法多奇巫峡神。",
            "何幸丹青烦右相，坐令虚室四时春。"
        ],
        "notes": "",
        "id": "4c386831cfde613a6c6d40246148bf7c"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "和吴可权长官",
        "preface": "",
        "paragraphs": [
            "士元应展骥，百里聊尔绊。",
            "函继三异声，江述凭东观。"
        ],
        "notes": "",
        "id": "b418d36aa617ae934b8711b50559593d"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "和李主簿彦和",
        "preface": "",
        "paragraphs": [
            "李侯持尺璧，十五城不换。",
            "倦飞偶栖棘，孤鸣异巢鹳。",
            "淮海一俊乂，博洽识理乱。",
            "国论匪与闻，偷将经术断。",
            "君家文多豪，陵峤贺白观。"
        ],
        "notes": "",
        "id": "68b8e4549fded3acf075c33b99380a93"
    },
    {
        "author": "廖正一",
        "dynasty": "宋",
        "type": "诗",
        "rhythmic": "",
        "title": "和补之梅花",
        "preface": "",
        "paragraphs": [
            "蕙兰芳草久睽离，偶泄春光此一枝。",
            "自许轻盈羞粉白，何人闲丽得邻窥。",
            "寒欺薄酒魂消夜，月入重帘梦破时。",
            "幸有暗香襟袖暖，江南归信不应迟。"
        ],
        "notes": "",
        "id": "dce949011144ef58420279087ae49035"
    }
]