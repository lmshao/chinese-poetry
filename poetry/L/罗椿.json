[
    {
        "author": "罗椿",
        "dynasty": "宋",
        "type": "诗",
        "rhythmic": "",
        "title": "寄杨诚斋",
        "preface": "",
        "paragraphs": [
            "不愁风月只忧时，发为君王寸寸丝。",
            "司马要为元祐起，西枢政坐寿皇知。",
            "苦辞君命惊凡子，清对梅花更与谁。",
            "梦绕师门三稽首，起敲冰砚诉相思。"
        ],
        "notes": "",
        "id": "00b758bd022001da51dc549f6f39d46c"
    },
    {
        "author": "罗椿",
        "dynasty": "宋",
        "type": "诗",
        "rhythmic": "",
        "title": "送永丰汪令",
        "preface": "",
        "paragraphs": [
            "锦缆梅花浦，江南作县归。",
            "新来荐鹗牍，惊动衮龙衣。",
            "岁晚情难别，心亲事却违。",
            "恐君天上去，扶病出烟霏。"
        ],
        "notes": "",
        "id": "799f24b55cdcac14e0a6d9d2d07e876b"
    },
    {
        "author": "罗椿",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "露湿看花脚，鶑啼欲晓山。"
        ],
        "notes": "",
        "id": "815a7aa26f3ac418d0d513cf72acaa5e"
    },
    {
        "author": "罗椿",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "春消千嶂雪，清逼五湖秋。"
        ],
        "notes": "",
        "id": "463465169bfebbe32afd4db131a3749c"
    },
    {
        "author": "罗椿",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "郎星锦帐，忽翩然归访，南溪孤鹜。",
            "前日登高谁信道，寿酒重浮茱萸。",
            "风露杯寒，芙蓉帐冷，笑受长生箓。",
            "广寒宫殿，桂华应已新续。",
            "不用翠倚红围，舞裙歌袖，共理称觞曲。",
            "只把文章千古事，留伴平生幽独。",
            "但使明年，鬓青长在，萱草春风绿。",
            "诸郎如许，转头百事都足。"
        ],
        "notes": "",
        "id": "f5a1e49ce1212661e4168ac0ffc82a2f"
    }
]