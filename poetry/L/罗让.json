[
    {
        "author": "罗让",
        "dynasty": "唐",
        "type": "诗",
        "rhythmic": "",
        "title": "梢云",
        "preface": "",
        "paragraphs": [
            "殊质资灵贶，凌空发瑞云。",
            "梢梢含树彩，郁郁动霞文。",
            "不比因风起，全非触石分。",
            "叶光闲泛滟，枝杪静氛氲。",
            "隐见心无宰，裴回庆自君。",
            "翻飞如可托，长愿在横汾。"
        ],
        "notes": "",
        "id": "2030643ecd08fb3f1dbc8be4ca0ed05c"
    },
    {
        "author": "罗让",
        "dynasty": "唐",
        "type": "诗",
        "rhythmic": "",
        "title": "闰月定四时",
        "preface": "",
        "paragraphs": [
            "月闰随寒暑，畴人定职司。",
            "余分将考日，积算自成时。",
            "律候行宜表，阴阳运不欺。",
            "气薰灰琯验，数扐卦辞推。",
            "六律文明序，三年理暗移。",
            "当知岁功立，唯是奉无私。"
        ],
        "notes": "",
        "id": "3497633908653d71934cc24f22f0ebdb"
    }
]