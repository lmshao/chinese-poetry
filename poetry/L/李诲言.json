[
    {
        "author": "李诲言",
        "dynasty": "宋",
        "type": "诗",
        "rhythmic": "",
        "title": "赠周书记",
        "preface": "",
        "paragraphs": [
            "早悟功名岁月空，衲衣何处不从容。",
            "几回渡水自寻鹤，岂但买山方种松。",
            "麾玉固尝闻咳唾，掷金未尽写心胸。",
            "与君能隔几多地，薄暮一声湖上钟。"
        ],
        "notes": "",
        "id": "c9445c1dbf8bf23a516368f57a9dab97"
    },
    {
        "author": "李诲言",
        "dynasty": "宋",
        "type": "诗",
        "rhythmic": "",
        "title": "送永嘉张德载归",
        "preface": "",
        "paragraphs": [
            "一书催客棹，兴已落天涯。",
            "诗卷愁中景，人归梦里家。",
            "山田耕过雨，谿水钓残霞。",
            "茆屋容身老，文章不足夸。"
        ],
        "notes": "",
        "id": "d83aa52436d807277ba33f7a9463d59f"
    }
]