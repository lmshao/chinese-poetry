[
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "同张深秀才游华严寺",
        "preface": "",
        "paragraphs": [
            "同游云外寺，渡水入禅关。",
            "立埽窗前石，坐看池上山。",
            "有僧飞锡到，留客话松间。",
            "不是缘名利，好来长伴闲。"
        ],
        "notes": "",
        "id": "1c5231a52a9e7adb468b038c4f8d67cd"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "中秋与空上人同宿华严寺",
        "preface": "",
        "paragraphs": [
            "埽榻相逢宿，论诗旧梵宫。",
            "磬声迎鼓尽，月色过山穷。",
            "庭簇安禅草，窗飞带火虫。",
            "一宵何惜别，回首隔秋风。"
        ],
        "notes": "",
        "id": "13fd699a7a2ecbc7d6d85c99d257fe59"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "宿柏岩寺",
        "preface": "",
        "paragraphs": [
            "幽寺在岩中，行唯一径通。",
            "客吟孤峤月，蝉噪数枝风。",
            "秋色生苔砌，泉声入梵宫。",
            "吾师修道处，不与世间同。"
        ],
        "notes": "",
        "id": "7da3117b25b81f74d085d3a185606a73"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "登灵善寺塔",
        "preface": "",
        "paragraphs": [
            "飞阁青霞里，先秋独早凉。",
            "天花映窗近，月桂拂簷香。",
            "华岳三峰小，黄河一带长。",
            "空闻指归路，烟处有垂杨。"
        ],
        "notes": "",
        "id": "8138002a46dd276659da5150d61b337e"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "瀑布泉",
        "preface": "",
        "paragraphs": [
            "潺湲半空里，霖落石房边。",
            "风激珠光碎，山欹练影偏。",
            "急流难起浪，迸沫祗如烟。",
            "自古惟今日，凄凉一片泉。"
        ],
        "notes": "",
        "id": "0e79cc74bfdeeb8ca75d8e0cf61051eb"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "冬日逢冯法曹话怀",
        "preface": "",
        "paragraphs": [
            "分襟二年内，多少事相干。",
            "礼乐风全变，尘埃路渐难。",
            "秋林新叶落，霜月满庭寒。",
            "虽喜逢知己，他乡岁又阑。"
        ],
        "notes": "",
        "id": "4b45f1bdf7be907ea54a4e548720022e"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "送唐六赴举",
        "preface": "",
        "paragraphs": [
            "秋色生边思，送君西入关。",
            "草衰空大野，叶落露青山。",
            "故国烟霞外，新安道路间。",
            "碧霄知己在，香桂月中攀。"
        ],
        "notes": "",
        "id": "4d402f2bfda2590b057f62c71c05c00b"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "送远上人归京",
        "preface": "",
        "paragraphs": [
            "夏腊岁方深，思归彻曙吟。",
            "未离销雪院，已有过云心。",
            "寒磬清函谷，孤钟宿华阴。",
            "别京游旧寺，月色似双林。"
        ],
        "notes": "",
        "id": "08bd17e60353b73868c4e40d0e5fef06"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "别郎上人",
        "preface": "",
        "paragraphs": [
            "过云寻释子，话别更依依。",
            "静室开来久，游人到自稀。",
            "触风香气尽，隔水磬声微。",
            "独傍孤松立，尘中多是非。"
        ],
        "notes": "",
        "id": "a532f7cc64f5d7fa9a9ba87af00767a7"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "玉律传佳节，青阳应此辰。",
            "土牛呈岁稔，彩燕表年春。",
            "腊尽星回次，寒余月建寅。",
            "风光行处好，云物望中新。",
            "流水初销冻，潜鱼欲振鳞。",
            "梅花将柳色，偏思越乡人。"
        ],
        "notes": "",
        "id": "54faeff5de3d000f215285dcc0a7ef49"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "送红线",
        "preface": "",
        "paragraphs": [
            "采菱歌怨木兰舟，送客魂销百尺楼。",
            "还似洛妃乘雾去，碧天无际水空流。"
        ],
        "notes": "",
        "id": "77f500ebf8aafee88f733a059dad624c"
    },
    {
        "author": "冷朝阳",
        "dynasty": "唐",
        "type": "诗",
        "rhythmic": "",
        "title": "晚次渭上",
        "preface": "",
        "paragraphs": [
            "晚来清渭上，一似楚江边。",
            "鱼网依沙岸，人家旁水田。",
            "不逢京口信，空认渡头船。",
            "逆旅无消息，归心谁为传？",
            "（《又玄集》上）。"
        ],
        "notes": "",
        "id": "95ac65c091e922a673b8cf117441de3d"
    }
]