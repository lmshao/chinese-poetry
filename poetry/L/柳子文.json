[
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "呈同院诸公  其一",
        "preface": "",
        "paragraphs": [
            "邓子知名久，秋闱得暂依。",
            "论文虚以往，讲道实而归。",
            "得句赓酬数，忘言笑语稀。",
            "自惭初学步，鱼目混珠玑。"
        ],
        "notes": "",
        "id": "ae66beaffd21c1422e57a8a059538f6d"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "呈同院诸公  其二",
        "preface": "",
        "paragraphs": [
            "刻意长沙客，编书近隙光。",
            "朝方登庙器，时可咏山梁。",
            "未用嘲经笥，端宜号智囊。",
            "颇闻穷史学，犹想见三长。"
        ],
        "notes": "",
        "id": "86a94e546cde575734d279144a443bf2"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "呈同院诸公  其三",
        "preface": "",
        "paragraphs": [
            "官辍蓬莱直，身从帝所回。",
            "文章孔庭奥，事业傅岩隈。",
            "多士朝廷念，诸公殿阁来。",
            "英雄须入彀，应有济川才。"
        ],
        "notes": "",
        "id": "5539dac9eae53aee4c27ccaf415f56ec"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "秋日同文馆  其一",
        "preface": "",
        "paragraphs": [
            "磊落群英集，峥嵘逸气齐。",
            "捷机闻堕灶，妙论及交梨。",
            "庭木何年植，窗尘异域题。",
            "独怜车马散，寒月满宫闺。"
        ],
        "notes": "",
        "id": "4ce3cd039a46f3ecb8d9f3aec8db542e"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "秋日同文馆  其二",
        "preface": "",
        "paragraphs": [
            "懒散江湖客，秋深念涤场。",
            "端宜返田里，安敢论文章。",
            "山坞橙应熟，霜篱菊正香。",
            "行归招隠客，鼓腹咏时康。"
        ],
        "notes": "",
        "id": "a47c3f75bd0a1f01b84fd11aaaa6d152"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "秋日同文馆  其三",
        "preface": "",
        "paragraphs": [
            "国器来金马，儒冠萃木鸡。",
            "胜心争逐北，锐气鼓争西。",
            "海峤鹏程息，春风雁塔题。",
            "应思连夜雨，车马六街泥。"
        ],
        "notes": "",
        "id": "1831a881088f2c5e39a16df38366f1fc"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "未试即事杂书  其一",
        "preface": "",
        "paragraphs": [
            "虚廊空白月，灯火闭重闱。",
            "思苦诗难继，更长梦易归。",
            "徒劳争墨榜，须信有朱衣。",
            "万事前期定，升沉不尔违。"
        ],
        "notes": "",
        "id": "7a97370b70ddc6bdf8a0dd85877e819e"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "未试即事杂书  其二",
        "preface": "",
        "paragraphs": [
            "一一听宫征，铢铢较短长。",
            "品题分玉石，得失异炎凉。",
            "中的非无术，知音岂易忘。",
            "鱼龙头角老，变化更何方。"
        ],
        "notes": "",
        "id": "af189291dd3be98ee66bb9f828847ee2"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "未试即事杂书  其三",
        "preface": "",
        "paragraphs": [
            "万户争看榜，三年此一开。",
            "异时千载遇，此日四方来。",
            "价重连城璧，珍逾羽化杯。",
            "山梁欣有获，置网岂须媒。"
        ],
        "notes": "",
        "id": "d1af7b6029590c0c2437dbb80f5bb6ad"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "呈同院后至诸公",
        "preface": "",
        "paragraphs": [
            "秋日同文馆，中官押入回。",
            "西风初雨后，明月为人来。",
            "藻鉴凭君许，赓歌媿我陪。",
            "相逢已忘寝，坐见斗移魁。"
        ],
        "notes": "",
        "id": "2aed74e6ef40c8affc9e751776ac80f0"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "初入试院",
        "preface": "",
        "paragraphs": [
            "跫然虽复喜斯行，开豁拘怀頼俊英。",
            "上国擢材初改辙，众心督战亦乘城。",
            "何时奏籍瞻霜简，且复安眠听雨声。",
            "异日尚容休沐会，未惭相约太癯生。"
        ],
        "notes": "",
        "id": "521d71bfa362b8abc3c091b97e66feaf"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "试院即事呈诸公",
        "preface": "",
        "paragraphs": [
            "高谈初喜听悬河，未厌邻房日夕过。",
            "蝴蝶乍回尘外梦，蜘蛛看结雨中罗。",
            "银袍较艺观勍敌，玉帐收功听凯歌。",
            "共是当年廷试客，锁闱今日合如何。"
        ],
        "notes": "",
        "id": "d9cca12a0f6de226f2c86130bf119b8b"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "再呈慎思诸公兼以言怀",
        "preface": "",
        "paragraphs": [
            "侵寻节物过秋风，何处钧天燕鼓钟。",
            "九日菊花聊一醉，五湖佳士偶相逢。",
            "挑灯款语时供笑，借纸联诗且漫从。",
            "待得出闱应放意，百杯追逐兴方浓。"
        ],
        "notes": "",
        "id": "3b723a1ee611c983093f1733dc17f523"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "次韵呈文潜学士同年",
        "preface": "",
        "paragraphs": [
            "才堪斗量君独釜，年少登瀛脱尘土。",
            "重闱几日锁清秋，酬唱新篇乱如雨。",
            "读书相逢十载前，君家酥酪和腐乳。",
            "分题吟思入风云，得意还忘呕心苦。",
            "晚将衰飒奉英游，漫记雪窗邀夜语。",
            "平生意气杯酒间，我醉狂歌君起舞。",
            "即今头白老青衫，但期教子应门户。",
            "燕颔从君骨相殊，看君鼎食罗五俎。"
        ],
        "notes": "",
        "id": "771f97dd36c0dac5e6d931c211df9234"
    },
    {
        "author": "柳子文",
        "dynasty": "宋",
        "type": "诗",
        "rhythmic": "",
        "title": "次韵呈慎思学士",
        "preface": "",
        "paragraphs": [
            "咸韶濩武来何方，铿锵入耳安能忘。",
            "阳春兰芷秋菊芳，金门词客青袍郎。",
            "昭回下烛光焰长，深山大泽龙蛇苍。",
            "浩歌激烈元非狂，正逢圣主开明堂。",
            "风烟关塞收旗枪，舞干两阶臣戎羌。",
            "喋血拓境谋非臧，边城夜行休赍粮。",
            "采诗不复嘲青冈，蛜蝛戢羽戍妇床。",
            "移文北斗猿鹤傍，渥洼朱龙两服骧。",
            "胥靡版筑罢浚隍，白环楛矢贡篚装。",
            "航海万里风帆扬，边圉胆落嗟唇亡。",
            "诸蕃入学愿可偿，槐花举子促书囊。",
            "成均贡士贤登乡，东门宣诏礼十行。",
            "我惭驽骀追骕骦，何敢望回不及商。",
            "毛遂未至空连房，頼有墨妙江都王。",
            "传模共分此日光，骅骝绿骠两耳黄。",
            "想见蹙踏披天香，坐觉暑退秋堂凉。",
            "拘挛龌龊漫引觞，门外乌兔双飞翔。",
            "悠悠逝川东去央，故山鱼鸟空相望。",
            "邓侯意气摩秋霜，朝吟百篇暮千章。",
            "骈罗经史贯列庄，落纸但见书吏忙。",
            "孔鸾羽仪各效祥，鄙夫不学空面墙。",
            "先馈不用惊五浆，乌号要须贲育张。"
        ],
        "notes": "",
        "id": "3686a1e01354c83c8d9ec9ed6b3ad9f3"
    }
]