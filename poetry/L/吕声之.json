[
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "贺太常黄少卿",
        "preface": "",
        "paragraphs": [
            "自从朝奏一封还，便整归装问故山。",
            "剩得清名千载重，何妨晚节十年闲。",
            "惯寻夜雪逵溪路，却谢春风汉殿班。",
            "国史旧编加简讨，春秋直笔任诗删。"
        ],
        "notes": "",
        "id": "c5e459ef8ef818bf48b42cb3ee443d2d"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "次新邑钱宰黄丞韵",
        "preface": "",
        "paragraphs": [
            "一邑何期获二贤，花开满县总翩翩。",
            "赋诗各出新机锦，裕国还饶内府钱。",
            "槐竹两行公事办，丝桐三弄政声传。",
            "作成和气农家好，多稼如云咏大田。"
        ],
        "notes": "",
        "id": "1d503efd815c2e75956aa02cb569345b"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "过杜潭题曾祖庆源庵",
        "preface": "",
        "paragraphs": [
            "横江灏气欲欺裘，木落千林水露洲。",
            "偶为搜荒投陇亩，因而展省到松楸。",
            "神驹已应当年兆，祥笋还为后裔留。",
            "寄与老僧勤洒扫，庭前橘绿桂香浮。"
        ],
        "notes": "",
        "id": "b37de8021b955a6270be67a3b5fc2b9d"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "和张主簿喜雪",
        "preface": "",
        "paragraphs": [
            "夜读书窗未觉贫，朝看万瓦没鱼鳞。",
            "飘来灞岸春风絮，泻下瀛洲玉斛尘。",
            "笑我冗怀多俗事，羡君清思独凝神。",
            "遥怜夜月山阴道，还有扁舟乘兴人。"
        ],
        "notes": "",
        "id": "d0387c36b0f4cb874e8d0a3efb60855a"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "题南岩寺",
        "preface": "",
        "paragraphs": [
            "谁把长竿钓巨鱼，至今蹲石倚空虚。",
            "蜂房爱向山崖结，鸟迹疑从海岛居。",
            "入座翠岚生昼寂，夹川红树照春余。",
            "任公此去三千载，为看芳碑一嘅吁。"
        ],
        "notes": "",
        "id": "857cc79ca77560f1254cb069a51cdf4e"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "游石佛寺",
        "preface": "",
        "paragraphs": [
            "金吾不必问行由，此去逍遥物外游。",
            "半坞白云藏宿雾，一声横笛下归牛。",
            "喜瞻杰阁三生像，藐视丛林四海州。",
            "为写濯缨疎拙句，谁言墨迹至今留。"
        ],
        "notes": "",
        "id": "07ad34aa7489471d74c6026776a0e9b6"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "题陈岩庵寄诸兄弟",
        "preface": "",
        "paragraphs": [
            "地接丹丘姥岭赊，山盘曲折状如蛇。",
            "每因过此瞻双陇，何必从旁置万家。",
            "孝弟本根时润泽，诗书种子日萌芽。",
            "到来岂但春秋祀，酌水何妨一献花。"
        ],
        "notes": "",
        "id": "5b1ccf31b3c2d0843892b4b31c3977cb"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "开禧丁卯重过龙门有怀方丈老子",
        "preface": "",
        "paragraphs": [
            "翠屋交空结夏阴，征鞍亭午喜登临。",
            "披开草棘千重路，洗出冰壶一片心。",
            "禅老还寻江浙去，诗家谁作楚梁吟。",
            "须知珠玉元无踵，不惜西风惠我音。"
        ],
        "notes": "",
        "id": "e373b7b229f7304ef4d33c8729865889"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "谢张漕荐剡",
        "preface": "",
        "paragraphs": [
            "谁人洗甲挽天河，玉宇无尘海不波。",
            "汉使褰帷将命出，淮民挟纩被恩多。",
            "流离岂但身安集，凋瘵亲曾手拊摩。",
            "惠利才施催召亟，其如席未及温何。"
        ],
        "notes": "",
        "id": "143ef0aa807127c51fcaa010fa422b22"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "贺叶司业兼中书舍人",
        "preface": "",
        "paragraphs": [
            "英妙才华四十年，山林朝市姓名传。",
            "何妨万斛横江上，不碍千帆过目前。",
            "我肯尾书干木纸，人饶首著祖生鞭。",
            "金銮何日商风雅，伴直能呼孟浩然。"
        ],
        "notes": "",
        "id": "76ccb55d448f33f798e86da9958fb5f9"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "寄太湖黄县尉",
        "preface": "",
        "paragraphs": [
            "立顷谈余袂辄分，乖离数数异朋群。",
            "君如天揭行空日，我亦风吹过岭云。",
            "不许范张同饭黍，空慙李杜共论文。",
            "睽违动涉经年里，棋垒诗坛要策勋。"
        ],
        "notes": "",
        "id": "1c4ac81103d2ce22dda3e038d9f1ccf5"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "与丁抚干",
        "preface": "",
        "paragraphs": [
            "两年肥水喜相逢，托契门墙今已重。",
            "士有祢衡心肯荐，侯如雍齿首先封。",
            "更看谋略称筹幄，会见精神坐折冲。",
            "败走苻坚兵百万，围棋别墅意从容。"
        ],
        "notes": "",
        "id": "dcf9dc74a6f22bb19d1fe52d921afee5"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "悼止斋陈先生",
        "preface": "",
        "paragraphs": [
            "万里长江发自岷，作兴一代有斯人。",
            "六经疑难言前解，千古兴亡笔下陈。",
            "爱向田间看耜耒，肯留天上掌丝纶。",
            "如公到处镌佳句，今日池塘草自春。"
        ],
        "notes": "",
        "id": "38e4783369cda004691a1669c382df17"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "舒城道中",
        "preface": "",
        "paragraphs": [
            "还辕天作十分晴，泻出秋光一派清。",
            "走笔欲题人到迹，扬鞭不住马嘶声。",
            "顷禾晚熟黄云色，篱菊朝含白露英。",
            "得似渊明便归去，候门童稚出欢迎。"
        ],
        "notes": "",
        "id": "5f86d8f6cb0158fce1c9a236cf2ba9be"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "重阳桐城道中",
        "preface": "",
        "paragraphs": [
            "万古长淮一带流，从来战地不容休。",
            "间关千里军前饷，牢落重阳客里秋。",
            "怅望白衣来送酒，了无黄菊与簪头。",
            "何人早断楼兰首，试解君王宵旰忧。"
        ],
        "notes": "",
        "id": "f0bd88646fc2dcffbf160da10e7d84dd"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "九日登资福山呈胡宣教",
        "preface": "",
        "paragraphs": [
            "飞屐来登最上峰，千山拥翠景无穷。",
            "遥看云影参差外，静听泉声断续中。",
            "今日黄花重九约，何时青眼一尊同。",
            "好天风月闲相寄，早晚南来有过鸿。"
        ],
        "notes": "",
        "id": "f53361d17b5b75079cb0f052ab5e07e3"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "西寺留题",
        "preface": "",
        "paragraphs": [
            "白石孤云自在闲，红尘一事不相关。",
            "寺遮翠霭青萝外，人到落花流水间。",
            "欲效锦囊收胜概，惭无玉带镇名山。",
            "白莲喜结当年社，未厌朝来暮便还。"
        ],
        "notes": "",
        "id": "71db1abef66772e53b8319206782c015"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "题龙翔观",
        "preface": "",
        "paragraphs": [
            "曾到龙翔不记年，两峰巍压水中天。",
            "潮生潮落青芜外，人去人来白鹭边。",
            "四接远游僧万笠，重新旧观屋千椽。",
            "东南送目秋无际，隔岸人家问钓船。"
        ],
        "notes": "",
        "id": "a2c0a88774beb9d0dfb36e89136206a6"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "和黄教授山堂招饮",
        "preface": "",
        "paragraphs": [
            "鼎彝事业未渠休，鸥鹭寻盟暂与俦。",
            "路入芝岩真绝地，客延蓬岛尽名流。",
            "不辞一洗陶巾醉，更拟双飞谢屐游。",
            "谁赏洪都高阁句，落霞孤鹜唱渔舟。"
        ],
        "notes": "",
        "id": "48c782e2acc5d980fe9a2b10ddedf769"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "谢石主簿和章",
        "preface": "",
        "paragraphs": [
            "多君养就大椿年，便腹诗书昼欲眠。",
            "绛阙当年名借甚，白云他日迹飘然。",
            "千军笔扫人谁敌，九转丹成世莫传。",
            "倦眼功名旁袖手，剩看月露出新篇。"
        ],
        "notes": "",
        "id": "e419d5968ef0d63d57ef243d4228b238"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "咏桂花",
        "preface": "",
        "paragraphs": [
            "独占三秋压众芳，何夸橘绿与橙黄。",
            "自从分下月中种，果若飘来天际香。",
            "清影不嫌秋露白，新丛偏带晚烟苍。",
            "高枝已折郄生手，万斛奇芬贮锦囊。"
        ],
        "notes": "",
        "id": "42b21b7a6c0a91d0592211ec406bb2e3"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "和王子宽韵",
        "preface": "",
        "paragraphs": [
            "绿荫千重竹，清流一带溪。",
            "子真耕谷口，杨震讲关西。",
            "手摘星辰近，名登泰华齐。",
            "古来公相业，谁不起锄犂。"
        ],
        "notes": "",
        "id": "9c6620005ca3081a23d90e7796e827dd"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "春郊",
        "preface": "",
        "paragraphs": [
            "胜日游郊外，岚光入眼新。",
            "桃花开万树，又是一年人。"
        ],
        "notes": "",
        "id": "c5141dc49b1a099be3a595808098dce1"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "山花雨后红，野草风前绿。",
            "浩歌归去来，不辱在知足。"
        ],
        "notes": "",
        "id": "c32291843652b544d3ae6a053b01856c"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "先春",
        "preface": "",
        "paragraphs": [
            "不把春光较后先，清香自是压群妍。",
            "微酸一点功成日，桃李从他逞少年。"
        ],
        "notes": "",
        "id": "1bc482cedb891a81104052a8f3d5e76d"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "云锦",
        "preface": "",
        "paragraphs": [
            "拥盖难遮万脸红，烂然云锦直连空。",
            "更看雨过新妆洗，百媚都含一笑中。"
        ],
        "notes": "",
        "id": "6c11452e3934b2ebaea0dd0c633f98ce"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "紫霄亭  其一",
        "preface": "",
        "paragraphs": [
            "半空烟雨有无间，碧玉屏开四面山。",
            "我欲紫霄亭上望，吹笙人去几时还。"
        ],
        "notes": "",
        "id": "4d107cd9416700519eac59dc7ee68927"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "紫霄亭  其二",
        "preface": "",
        "paragraphs": [
            "未把浮沤阅世间，蓬莱一水隔三山。",
            "试穷千里登临目，望断青山白鸟还。"
        ],
        "notes": "",
        "id": "a0c1e6f79715e327d3d3f50a5e9bb1c9"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "枫叶飘林竹隔墙，偏于冷淡逞浓粧。",
            "天教不趁繁华月，要是秋来独耐霜。"
        ],
        "notes": "",
        "id": "43efa8a211e9f93da597d16333bcb590"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "括苍山行",
        "preface": "",
        "paragraphs": [
            "微风吹雨湿栏干，薄雾笼晴带浅寒。",
            "一树红梅墙外发，谁家美丽倩人看。"
        ],
        "notes": "",
        "id": "650339e43a0077d9b79da7e48e91d5f5"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "丹丘道中",
        "preface": "",
        "paragraphs": [
            "夜宿溪头十里村，数星渔火照篱门。",
            "雁山峭绝经行处，犹带烟霞入梦魂。"
        ],
        "notes": "",
        "id": "05344789d29c3b789c0197f3ff25b363"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "缙云道中",
        "preface": "",
        "paragraphs": [
            "缙云通道入皇都，花满京城水满湖。",
            "借问今来丞相府，后园人有醉歌无。"
        ],
        "notes": "",
        "id": "2e71dd4a51ee023db320f5389630a6e9"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "游石城山",
        "preface": "",
        "paragraphs": [
            "祇因寻胜到林泉，四抱回峰万景连。",
            "僧过不知山隠寺，客来方见洞开天。",
            "浮图照水光相映，古木依崖影倒悬。",
            "风露了非人世界，濯缨秋后玉壶天。"
        ],
        "notes": "",
        "id": "45f4adb566c5e424fbd38dc2ca38a07e"
    },
    {
        "author": "吕声之",
        "dynasty": "宋",
        "type": "诗",
        "rhythmic": "",
        "title": "过七里濑怀古",
        "preface": "",
        "paragraphs": [
            "七里滩头访子陵，水光山色见生平。",
            "欲为臣子定出处，知与君王分重轻。",
            "一介草茅真自负，三公轩冕未为荣。",
            "我来想像高风在，钓石岩前烟浪生。"
        ],
        "notes": "",
        "id": "d56a13f53635a285047d69152bf436fa"
    }
]