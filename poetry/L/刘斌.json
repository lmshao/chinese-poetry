[
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "和谒孔子庙",
        "preface": "",
        "paragraphs": [
            "性与虽天纵，主世乃无由。",
            "何言泰山毁，空惊逝水流。",
            "及门思往烈，入室想前修。",
            "寂寞荒堦暮，摧残古木秋。",
            "遗风暧如此，聊以慰蒸求。"
        ],
        "notes": "",
        "id": "77e7a8a624eb7c437300558cf2246124"
    },
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "和许给事伤牛尚书",
        "preface": "",
        "paragraphs": [
            "名臣不世出，百工之所求。",
            "况乃非常器，遭逢兴运秋。",
            "符彩照千里，铨衡综九流。",
            "经纶资百物，樽俎寄皇猷。",
            "韶濩倾复理，典礼紊还修。",
            "虽贞栋梁任，兼好艺文游。",
            "伫闻和鼎实，行当奉介丘。",
            "高衢翻税驾，阅水遽迁舟。",
            "传呼更何日，曳履闻无由。",
            "归魂藐修路，征櫂舣邗沟。",
            "林薄长风惨，江上寒云愁。",
            "夜台终不曙，遗芳徒自留。"
        ],
        "notes": "",
        "id": "a85843ffc9203a3c2b41397dcab58907"
    },
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "送刘散员同赋陈思王诗得好鸟鸣高枝",
        "preface": "",
        "paragraphs": [
            "春林已自好，时鸟复和鸣。",
            "枝交难奋翼，谷静易流声。",
            "间关才得性，[矰]缴遽相惊。",
            "安知背飞远，拂雾独晨征。"
        ],
        "notes": "",
        "id": "f59ebec704d74befdeef2a58c5e62ae6"
    },
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "咏山",
        "preface": "",
        "paragraphs": [
            "灵山峙千仞，蔽日且嵯峨。",
            "紫盖云阴远，香炉烟气多。",
            "石梁高鸟路，瀑水近天河。",
            "欲知闻道里，别自有仙歌。"
        ],
        "notes": "",
        "id": "e3ad09332cfca2ce38a1fb6090db23f8"
    },
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "登楼望月二首 一",
        "preface": "",
        "paragraphs": [
            "圆月当新霁，高楼见最明。",
            "素波流粉壁，丹桂拂飞甍。",
            "下瞰千门静，旁观万象生。",
            "梧桐窗下影，鸟鹊槛前声。",
            "啸逸刘琨兴，吟资庾亮情。",
            "游人莫登眺，迢递故乡程。"
        ],
        "notes": "",
        "id": "8ce3081622bfcdc1533b811fabccb267"
    },
    {
        "author": "刘斌",
        "dynasty": "唐",
        "type": "诗",
        "rhythmic": "",
        "title": "登楼望月二首 二",
        "preface": "",
        "paragraphs": [
            "皎洁三秋月，巍峨百丈楼。",
            "下分征客路，上有美人愁。",
            "帐卷芙蓉带，帘褰玳瑁钩。",
            "倚窗情渺渺，凭槛思悠悠。",
            "末得金波转，俄成玉筯流。",
            "不堪三五夕，夫壻在边州。"
        ],
        "notes": "",
        "id": "2704edc37f532f67f2aaf8d106d86b75"
    }
]