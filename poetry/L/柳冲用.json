[
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 一",
        "preface": "",
        "paragraphs": [
            "九鼎何所自，都因一炁生。",
            "银铅看得所，龙虎自呑幷。",
            "铢两相句制，河车辨性情。",
            "循还依节候，还丹应可成。"
        ],
        "notes": "",
        "id": "2f4072b769524616016d0db26ea68441"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 二",
        "preface": "",
        "paragraphs": [
            "龟蛇体殊异，铅汞共宗祖。",
            "二女虽同居，良媒分子母。",
            "配合由三花，青龙句白虎。",
            "四象既可凭，五神当有主。"
        ],
        "notes": "",
        "id": "0f4458cbf8ee2840b62f4c9fbdf4a28b"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 三",
        "preface": "",
        "paragraphs": [
            "巍巍尊复高，飘飘何左顾。",
            "世人徒炼丹，不识神仙路。",
            "众石属坎宫，假名皆不悟。",
            "黑白既不知，流年亦虚度。"
        ],
        "notes": "",
        "id": "8a164b5719366ef9ef8fec292b5eafcc"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 四",
        "preface": "",
        "paragraphs": [
            "尽言水土金，三物成大药。",
            "假气递相生，相生复相烁。",
            "黄芽不是铅，元向铅中作。",
            "举东已合西，戊己为囊橐。"
        ],
        "notes": "",
        "id": "11d99e200a151361380f7473c6536af1"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 五",
        "preface": "",
        "paragraphs": [
            "二八成两家，中弦敌二八。",
            "乃知天地间，阴阳制枢辖。",
            "子因母而生，母因子而杀。",
            "长养婴孩精，温颜防利滑。",
            "月满每成形，抽添还暂歇。",
            "壬子一阳生，循环至玄绝。",
            "若知出世期，神符与白雪。"
        ],
        "notes": "",
        "id": "4f8c022e2ff9824ceb207575b93304a8"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 六",
        "preface": "",
        "paragraphs": [
            "修真链形须守一，参差一二炉间失。",
            "且将壬子制里蹄，不然更泥扶桑日。",
            "必令有味到无情，方保元和天性质。",
            "不要他处觅良媒，夫妻由来相配匹。",
            "马牙从此胜琅玕，弦望晦朔候迟疾。",
            "乃知东西定圆方，世人莫谩夸奇术。"
        ],
        "notes": "",
        "id": "50163674cecbbf181d00c8c7c2dbd0f4"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 七",
        "preface": "",
        "paragraphs": [
            "水母金父不易识，化他流珠转辉赩。",
            "假气若到白雪宫，黄芽从兹实难测。",
            "隄防坚固半浮沉，姹女悲吟宁暂息。"
        ],
        "notes": "",
        "id": "cfa333368f3ab94190b932f3313dfb01"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 八",
        "preface": "",
        "paragraphs": [
            "古诗歌诀尽分明，只是迷人强穿凿。",
            "至道犹来不甚烦，妄将砂汞相交错。",
            "未知赤血与青腰，终日只向铅中作。",
            "铅中有物岂易修，失之一气无断腭。"
        ],
        "notes": "",
        "id": "d772b46e540cbbdb200749127e4a9620"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 九",
        "preface": "",
        "paragraphs": [
            "黄芽不是铅，二舞会生丹田。",
            "若求巨胜法，铅汞须自然。",
            "顾非世间有，不问愚与贤。",
            "日魂与月华，识者皆神仙。"
        ],
        "notes": "",
        "id": "6c8439ce64cd368d75c39a5945c259f2"
    },
    {
        "author": "柳冲用",
        "dynasty": "唐",
        "type": "诗",
        "rhythmic": "",
        "title": "巨胜歌（幷序） 十",
        "preface": "",
        "paragraphs": [
            "太元道士本神仙，移名中都学自然。",
            "世人炼药迷金水，烧尽黄芽不识铅。",
            "西蜀水银人竞采，得火须臾变作烟。",
            "若能得一莫执一妙法玄之又更玄。",
            "（《正统道藏》如字号。",
            "）（〖1〗《崇文总目》卷四道书类七著录：「《巨胜歌》一卷。",
            "」）。"
        ],
        "notes": "",
        "id": "41600fe4efdcfbd2bd06c9b57af76088"
    }
]