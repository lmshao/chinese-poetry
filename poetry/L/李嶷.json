[
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行三首 一",
        "preface": "",
        "paragraphs": [
            "十八羽林郎，戎衣事汉王。",
            "臂鹰金殿侧，挟弹玉舆旁。",
            "驰道春风起，陪游出建章。"
        ],
        "notes": "",
        "id": "21dcd8f10bea8798ccb4bd8d90322627"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行三首 二",
        "preface": "",
        "paragraphs": [
            "侍猎长杨下，承恩更射飞。",
            "尘生马影灭，箭落鴈行稀。",
            "薄暮归随仗，联翩入琐闱。"
        ],
        "notes": "",
        "id": "daa661f83cc733a041d3d8b58679f2ae"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行三首 三",
        "preface": "",
        "paragraphs": [
            "玉劒膝边横，金杯马上倾。",
            "朝游茂陵道，暮宿凤凰城。",
            "豪吏多猜忌，无劳问姓名。"
        ],
        "notes": "",
        "id": "337dbeb04007e5076bc2dbd846648326"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "少年行三首 一",
        "preface": "",
        "paragraphs": [
            "十八羽林郎，戎衣侍汉王。",
            "臂鹰金殿侧，挟弹玉舆傍。",
            "驰道春风起，陪游出建章。"
        ],
        "notes": "",
        "id": "21dcd8f10bea8798ccb4bd8d90322627"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "少年行三首 二",
        "preface": "",
        "paragraphs": [
            "侍猎长杨下，承恩更射飞。",
            "尘生马影灭，箭落雁行稀。",
            "薄暮随天仗，联翩入琐闱。"
        ],
        "notes": "",
        "id": "daa661f83cc733a041d3d8b58679f2ae"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "少年行三首 三",
        "preface": "",
        "paragraphs": [
            "玉劒膝边横，金杯马上倾。",
            "朝游茂陵道，夜宿凤凰城。",
            "豪吏多猜忌，无劳问姓名。"
        ],
        "notes": "",
        "id": "337dbeb04007e5076bc2dbd846648326"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "淮南秋夜呈周偘",
        "preface": "",
        "paragraphs": [
            "天净河汉高，夜闲砧杵发。",
            "清秋忽如此，离恨应难歇。",
            "风乱池上萍，露光竹间月。",
            "与君共游处，勿作他乡别。"
        ],
        "notes": "",
        "id": "6dd38f67e54f3ca81a3db847b9a3bf56"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "林园秋夜作",
        "preface": "",
        "paragraphs": [
            "林卧避残暑，白云长在天。",
            "赏心既如此，对酒非徒然。",
            "月色徧秋露，竹声兼夜泉。",
            "凉风怀袖里，兹意与谁传。"
        ],
        "notes": "",
        "id": "6cdade2039655e4c520458670ad209c8"
    },
    {
        "author": "李嶷",
        "dynasty": "唐",
        "type": "诗",
        "rhythmic": "",
        "title": "读前汉外戚传",
        "preface": "",
        "paragraphs": [
            "人录尚书事，家临御路傍。",
            "凿池通渭水，避暑借明光。",
            "印绶妻封邑，轩车子拜郎。",
            "宠因宫掖里，势极必先亡。"
        ],
        "notes": "",
        "id": "fda8d468623c8e876add8146cf34238d"
    }
]