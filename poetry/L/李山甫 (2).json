[
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "牡丹  其一",
        "preface": "",
        "paragraphs": [
            "邀勒春风不早开，众芳飘后上楼台。",
            "数苞仙艳火中出，一片异香天上来。",
            "晓露精神妖欲动，暮烟情态恨成堆。",
            "知君已解相轻薄，斜倚栏杆首重回。"
        ],
        "notes": "",
        "id": "952b20f8315559608bf7f17ba0208fbd"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "牡丹  其二",
        "preface": "",
        "paragraphs": [
            "嫚黄妖紫间轻红，谷雨初晴早景中。",
            "静女不言还爱日，彩云无定只随风。",
            "炉烟坐觉沈檀薄，妆面行看晓黛空。",
            "此别又须经岁月，酒阑把烛绕芳丛。"
        ],
        "notes": "",
        "id": "d1030160e33cc030fed28965a1632a2e"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "题瑞相寺",
        "preface": "",
        "paragraphs": [
            "路入禅关僻，僧迎取衲披。",
            "自怜重到此，还忆旧游时。",
            "泉石清虚境，松筠古老姿。",
            "问师从此别，鹤驾几回知。"
        ],
        "notes": "",
        "id": "77a1404f472c85f06450a2de66ff8382"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "同知县东公彦游章山寺",
        "preface": "",
        "paragraphs": [
            "想见寻幽到此山，诗成珠玉笑谈间。",
            "莲花社里千年约，柏子香中半日闲。",
            "寂历松窗连远籁，萦纡竹径断荒湾。",
            "琴堂吏散帘垂昼，舁笋何妨数往还。"
        ],
        "notes": "",
        "id": "fec25473c861860fd93b0db2cd01c5b8"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "慧光寺  其一",
        "preface": "",
        "paragraphs": [
            "梦游山寺有余清，邂逅来游却自惊。",
            "珍重秋风知客意，又吹好梦到江亭。"
        ],
        "notes": "",
        "id": "28c35f8d33376b3743b17b8bfd6315ae"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "慧光寺  其二",
        "preface": "",
        "paragraphs": [
            "僧堂拂拭旧时尘，莺老花残五换春。",
            "四海干戈如鼎沸，山中犹有太平人。"
        ],
        "notes": "",
        "id": "c6113da0a3544a4657693bce3b1b260a"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "和王漕使逵游麻姑山",
        "preface": "",
        "paragraphs": [
            "铃阁清虚刺史闲，廉车因得访仙山。",
            "旌旗飘缈烟霞外，冠盖追随水石间。",
            "丹井寂寥终古在，鸾骖怅望几时还。",
            "从来谢史留诗笔，今日遗风尚可攀。"
        ],
        "notes": "",
        "id": "d5e05bfdaad04168cdeaf7ab7adadeea"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "禅窟寺",
        "preface": "",
        "paragraphs": [
            "迟日浓花午，闲云小阴天。",
            "半岩春洞水，万片晚林烟。",
            "惭愧华巓客，来分紫府仙。",
            "倚窗山竹夜，风溜响朱弦。"
        ],
        "notes": "",
        "id": "320ed62d151584fe471be79c42d02828"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "多谢灞陵隄上柳，与人头上拂尘埃。"
        ],
        "notes": "",
        "id": "23ccab93dd7468d2bf046008ecbb7f1b"
    },
    {
        "author": "李山甫",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "世上几时曾好古。"
        ],
        "notes": "",
        "id": "e0ca649bfaf527f4bfde5f3e4df7c9d5"
    }
]