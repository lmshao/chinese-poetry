[
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "题栝苍洞宫",
        "preface": "",
        "paragraphs": [
            "古洞藏真不记年，翠崖苍壁故依然。",
            "怪来一夜清无梦，身在仙家第十天。"
        ],
        "notes": "",
        "id": "4e9f84b9e2974fef74760570788e0f1a"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "题南峰蓝光轩",
        "preface": "",
        "paragraphs": [
            "百尺擎空窣堵波，群峰奈此独高何。",
            "鼓钟鸣处是非外，天地望中苍翠多。",
            "闲看野云披玉柱，醉眠秋浪卷银河。",
            "问师乞取窗前月，一榻清风许我么。"
        ],
        "notes": "",
        "id": "cf7f6a7bd6bcb2274e597df3848880e6"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "问田夫",
        "preface": "",
        "paragraphs": [
            "清晨出柴扉，偶遇耕田夫。",
            "为问尔田间，近曾得雨无。",
            "田夫欣欣言，旱势早已苏。",
            "昨午云四合，一雨半日余。",
            "高下粗沾溉，芃然蔼菑畬。",
            "老夫闻此言，欣怿当何如。"
        ],
        "notes": "",
        "id": "bd5206d214c1b1a700f746818e3544ec"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "满地残红惊不见，晓风吹上石榴枝。"
        ],
        "notes": "",
        "id": "d8c57b6514e1df010ed3bcf90ce3effc"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "仙馆无人春寂寂，一林红日炼樱丹。"
        ],
        "notes": "",
        "id": "e6de415ac401df256bccf3f5c7eba89a"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "晓来多谢梁间燕，尽把春愁举似人。"
        ],
        "notes": "",
        "id": "214c282a43c6a8b8d0c678453f00bc30"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "山翁何事冲寒往，知有梅花在隔溪。"
        ],
        "notes": "",
        "id": "bc1775b835613f046e2657f303446218"
    },
    {
        "author": "刘光",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "归路夕阳收，山翠染襟袖。"
        ],
        "notes": "",
        "id": "ebd6a505c70b2b3d55bf904a154618f0"
    }
]