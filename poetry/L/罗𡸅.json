[
    {
        "author": "罗𡸅",
        "dynasty": "宋",
        "type": "诗",
        "rhythmic": "",
        "title": "秀溪",
        "preface": "",
        "paragraphs": [
            "秀溪充塞重堪嗟，谁与通流且种花。",
            "东里先生连古意，欲分余润散儒家。"
        ],
        "notes": "",
        "id": "59d2e0cc10a1935e48ebf7e931357655"
    },
    {
        "author": "罗𡸅",
        "dynasty": "宋",
        "type": "诗",
        "rhythmic": "",
        "title": "蟠龙山",
        "preface": "",
        "paragraphs": [
            "蟠龙山名何所因，为言山作蟠龙形。",
            "欲寻地志质诸古，适遇野老传于今。",
            "伟哉造化巧经始，斵以斧凿初无痕。",
            "四傍坦夷渺原隰，一径窈窕森松筠。",
            "回旋屈曲隐头角，蓊鬰葱翠含精神。",
            "若蹲若踞玩清隐，不起不蛰司芳辰。",
            "遥空水面素澄澈，萦若珠颗尤鲜明。",
            "政当颔下不易夺，况复鳞逆谁敢撄。",
            "我疑此龙蟠亦久，一日得志当求伸。",
            "轰雷掣电掀碧汉，骧首曳尾凌青云。",
            "会从古穴起灵霓，用作霖雨苏苍生。",
            "岂惟厚泽沛寰宇，兼有余润清边尘。",
            "乃知神物终变化，肯容玩肆甘沉沦。",
            "嗟予避寇偶居此，坐见牙璋争起兵。",
            "张皇旗帜亘长道，考击钟鼓辞严城。",
            "共期元恶心胆破，不待迎敌神魂惊。",
            "何知鼠辈怙同恶，相与蚕食徒经旬。",
            "倾囊竭箧极侈欲，戢戈橐矢寻归程。",
            "遂令强贼愈猖獗，绝流肆毒屈生灵。",
            "未闻改辙事更举，但得饮气潜悲辛。",
            "龙乎龙乎速奔逸，吾将与尔俱飞腾。",
            "直上天池最幽处，嘘风吸浪陪鹍鹏。"
        ],
        "notes": "",
        "id": "cf0287271f8018103349e19310050575"
    },
    {
        "author": "罗𡸅",
        "dynasty": "宋",
        "type": "诗",
        "rhythmic": "",
        "title": "快阁",
        "preface": "",
        "paragraphs": [
            "一阁巍巍映此心，水余叠叠翠峰横。",
            "凭栏四顾无纤翳，只有渔歌向晚声。"
        ],
        "notes": "",
        "id": "b45dd82e3547abd7cd71fc87aef4b6a9"
    }
]