[
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "初出京邑有怀旧林",
        "preface": "",
        "paragraphs": [
            "赋生期独得，素业守微班。",
            "外忝文学知，鸿渐鹓鹭间。",
            "内倾水木趣，筑室依近山。",
            "晨趋天日[晏]，夕卧江海闲。",
            "松风生坐隅，仙禽舞亭湾。",
            "曙云林下客，霁月池上颜。",
            "虽曰坐郊园，静默非人寰。",
            "时步苍龙阙，宁异白云关。",
            "语济岂时顾，默善忘世攀。",
            "世网余何触，天涯谪南蛮。",
            "回首思洛阳，喟然悲贞艰。"
        ],
        "notes": "",
        "id": "5c7282031b95de44a335a190ad47b750"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "稍秋晓坐阁遇舟东下扬州既事寄上族父江阳令",
        "preface": "",
        "paragraphs": [
            "虎啸山城晚，猨鸣江树秋。",
            "红林架落照，青峡送归流。",
            "归流赴淮海，征帆下扬州。",
            "族父江阳令，盛业继前修。",
            "文掩崔亭伯，德齐陈太丘。",
            "时哉惜未与，千载且为俦。",
            "忆昔山阳会，长怀东上游。",
            "称觞阮林下，赋雪谢庭幽。",
            "道浓礼自略，气舒文转遒。",
            "高情薄云汉，酣态坐芳洲。",
            "接席复连轸，出入陪华辀。",
            "独善与兼济，语默奉良筹。",
            "岁月欢无已，风雨暗飕飕。",
            "掌宪时持节，为邦邈海头。",
            "子人惠虽树，苍生望且留。",
            "微躬趋直道，神甸忝清猷。",
            "仙台适西步，蛮徼忽南浮。",
            "宇内皆安乐，天涯独远投。",
            "忠信徒坚仗，神明岂默詶。",
            "观生海漫漫，稽命天悠悠。",
            "云昏巴子峡，月远吴王楼。",
            "怀昔明不寐，悲令岁属周。",
            "喟无排云翮，暂得抒离忧。",
            "空洒沾红泪，万里逐行舟。"
        ],
        "notes": "",
        "id": "cb7dca531b6730b3e25f2140009ad437"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "让帝挽歌词二首 一",
        "preface": "",
        "paragraphs": [
            "泰伯玄风远，延州德让行。",
            "阖棺追大节，树羽册鸿名。",
            "地户迎天仗，皇阶失帝兄。",
            "还闻汉明主，遗劒泣东平。"
        ],
        "notes": "",
        "id": "25faee8d605e46c290e9aa11046c92a4"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "让帝挽歌词二首 二",
        "preface": "",
        "paragraphs": [
            "朝天驰马绝，册帝□宫祖。",
            "恍惚陵庙新，萧条池馆古。",
            "万化一朝空，哀乐此路同。",
            "西园有明月，修竹韵悲风。"
        ],
        "notes": "",
        "id": "89eaae6eb0dbb348ec66b66d6d0dc099"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "十月梅花书赠",
        "preface": "",
        "paragraphs": [
            "君不见巴乡气候与华别，年年十月梅花发。",
            "上苑今应雪作花，宁知此地花为雪。",
            "自从迁播落黔巴，三见江上开新花。",
            "故园风花虚洛汭，穷峡凝雪度岁华。",
            "花情纵似河阳好，客心倍伤边候早。",
            "春候飒惊楼上梅，霜威未落江潭草。",
            "江水侵天去不还，楼花覆帘空坐攀。",
            "一向花前看白发，几回梦里忆红颜。",
            "红颜白发云泥改，何异桑田移碧海。",
            "却想华年故国时，唯余一片空心在。",
            "空心吊影向谁陈，云台仙阁旧游人。",
            "傥知巴树连冬发，应怜南国气长春。"
        ],
        "notes": "",
        "id": "00dab28ba41fdab8b37f255a3b84f060"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "岁晚还京台望城阙成口号先赠交亲",
        "preface": "",
        "paragraphs": [
            "紫陌开行树，朱城出晚霞。",
            "犹怜惯去国，疑是梦还家。",
            "风弱知催柳，林青觉待花。",
            "交亲望归骑，几处拥年华。"
        ],
        "notes": "",
        "id": "6014810fdb01d58b2ba946f129112310"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "送苏八给事出牧徐州用芳韵",
        "preface": "",
        "paragraphs": [
            "金鼎属元方，璅闱连季常。",
            "畏盈聊出守，分命乃维良。",
            "晓骑辞朝远，春帆向楚常。",
            "贤哉谦自牧，天下咏余芳。"
        ],
        "notes": "",
        "id": "b5954b7cf05557c2bfada092db5ee811"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "上幸皇太子新院应制",
        "preface": "",
        "paragraphs": [
            "佳气晓葱葱，干行入震宫。",
            "前星移北极，少海被南风。",
            "视膳铜楼下，吹笙玉座中。",
            "训深家以正，义举俗为公。",
            "父子成钊合，君臣禹启同。",
            "仰天歌圣道，犹愧乏雕虫。"
        ],
        "notes": "",
        "id": "ac5e56b448de51bde3182059016710e5"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "奉和李令扈从温泉宫赐游骊山韦侍郎别业",
        "preface": "",
        "paragraphs": [
            "风后轩皇佐，云峰谢客居。",
            "承恩来翠岭，缔赏出丹除。",
            "飞盖松谿寂，清笳玉洞虚。",
            "窥岩详雾豹，过水略泉鱼。",
            "乡入无何有，时还上古初。",
            "伊臯羞过狭，魏丙服麤疎。",
            "白雪缘情降，青霞落卷舒。",
            "多惭郎署在，輙继国风余。"
        ],
        "notes": "",
        "id": "b281159aafba275fe1a47913e119308f"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "季冬送户部郎中使黔府选补",
        "preface": "",
        "paragraphs": [
            "握镜均荒服，分衡得大同。",
            "征贤一台上，补吏五谿中。",
            "雨露将天泽，文章播国风。",
            "汉庭睽直谅，楚峡望清通。",
            "马逐霜鸿渐，帆沿晓月空。",
            "还期凤池拜，照耀列星宫。"
        ],
        "notes": "",
        "id": "0f7326d527898cefbb42dc3d4cb4c224"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "途中口号",
        "preface": "",
        "paragraphs": [
            "抱玉三朝楚，怀书十上秦。",
            "年年洛阳陌，花鸟弄归人。"
        ],
        "notes": "",
        "id": "f1b41bff2943d09309b05e5d6150406c"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "南望楼",
        "preface": "",
        "paragraphs": [
            "去国三巴远，登楼万里春。",
            "伤心江上客，不是故乡人。"
        ],
        "notes": "",
        "id": "3bb44df0dc663207baf355c52a3c5508"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "临川送别",
        "preface": "",
        "paragraphs": [
            "秋郊日半隐，野树烟初映。",
            "风水正萧条，那堪动离咏。"
        ],
        "notes": "",
        "id": "1e79c5d432f7972e241f744cb2f99c14"
    },
    {
        "author": "卢僎",
        "dynasty": "唐",
        "type": "诗",
        "rhythmic": "",
        "title": "题殿前桂叶",
        "preface": "",
        "paragraphs": [
            "桂树生南海，芳香隔楚山。",
            "今朝天上见，疑是月中攀。"
        ],
        "notes": "",
        "id": "f31f3a22ea420be1b61c3264330e910a"
    }
]