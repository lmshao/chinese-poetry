[
    {
        "author": "林外",
        "dynasty": "宋",
        "type": "诗",
        "rhythmic": "",
        "title": "题西湖酒家壁",
        "preface": "",
        "paragraphs": [
            "药炉丹灶旧生涯，白云深处是吾家。",
            "江城恋酒不归去，老却碧桃无限花。"
        ],
        "notes": "",
        "id": "c8a4821d7926fc1116c1e7213bb89d1e"
    },
    {
        "author": "林外",
        "dynasty": "宋",
        "type": "诗",
        "rhythmic": "",
        "title": "戏题滩傍驿壁",
        "preface": "",
        "paragraphs": [
            "千古传名黯淡滩，十船过此九船翻。",
            "惟有泉南林上舍，我自岸上走，你怎奈何我。"
        ],
        "notes": "",
        "id": "ebfe35632f7733618849e90c6c071cba"
    },
    {
        "author": "林外",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "飞梁压水，虹影澄清晓。",
            "橘里渔村半烟草。",
            "今来古往，物是人非，天地里，唯有江山不老。",
            "雨巾风帽。",
            "四海谁知我。",
            "一剑横空几番过。",
            "按玉龙、嘶未断，月冷波寒，归去也、林屋洞天无锁。",
            "认云屏烟障是吾庐，任满地苍苔，年年不扫。"
        ],
        "notes": "",
        "id": "fdf3fff2fc5915a17c5d559c0ed4f98b"
    }
]