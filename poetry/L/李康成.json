[
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "杂曲歌辞 自君之出矣",
        "preface": "",
        "paragraphs": [
            "自君之出矣，弦吹绝无声。",
            "思君如百草，撩乱逐春生。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "江南行",
        "preface": "",
        "paragraphs": [
            "杨柳青青莺欲啼，风光摇荡绿苹齐，金阴城头日色低。",
            "日色低，情难极，水中凫鹥双比翼。"
        ],
        "notes": "",
        "id": "9be73231fc16de8865184bda4e95481c"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "采莲去，月没春江曙。",
            "翠钿红袖水中央，青荷莲子杂衣香，云起风生归路长。",
            "归路长，那得久。",
            "各回船，两摇手。"
        ],
        "notes": "",
        "id": "56476381837bdf5d206fb9fca70b0789"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "玉华仙子歌",
        "preface": "",
        "paragraphs": [
            "紫阳仙子名玉华，珠盘承露饵丹砂。",
            "转态凝情五云里，娇颜千岁芙蓉花。",
            "紫阳彩女矜无数，遥见玉华皆掩嫭。",
            "高堂初日不成妍，洛渚流风徒自怜。",
            "璇阶霓绮阁，碧题霜罗幕。",
            "仙娥桂树长自春，王母桃花未尝落。",
            "上元夫人宾上清，深宫寂历厌层城。",
            "解佩空怜郑交甫，吹箫不逐许飞琼。",
            "溶溶紫庭步，渺渺瀛台路。",
            "兰陵贵士谢相逢，济北风生尚回顾。",
            "沧洲傲吏爱金丹，清心回望云之端。",
            "羽盖霓裳一相识，传情写念长无极。",
            "长无极，永相随。",
            "攀霄历金阙，弄影下瑶池。",
            "夕宿紫府云母帐，朝餐玄圃昆仑芝。",
            "不学兰香中道绝，却教青鸟报相思。"
        ],
        "notes": "",
        "id": "e1cad2ac228a4161228f0e9e3864737f"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "自君之出矣",
        "preface": "",
        "paragraphs": [
            "自君之出矣，弦吹绝无声。",
            "思君如百草，撩乱逐春生。"
        ],
        "notes": "",
        "id": "a269eb02666c1a0192128ea51178e5d9"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "因缘苟会合，万里犹同乡。",
            "运命尚不谐，隔壁无津梁。"
        ],
        "notes": "",
        "id": "8b72552b9b70ffad41dba1496685e9d7"
    },
    {
        "author": "李康成",
        "dynasty": "唐",
        "type": "诗",
        "rhythmic": "",
        "title": "河阳店家女（仅存六句）",
        "preface": "",
        "paragraphs": [
            "因缘苟合会（《适园丛书》本及《文献通考·经籍考》皆作「会合」），万里犹同乡。",
            "运命倘不谐，隔壁无津梁。",
            "传语王家子，何为不自量？",
            "（见宋刘克庄《后邨先生大全集》卷一七七《诗话续集》引康成辑《玉台后集》）（〖1〗刘克庄云：《玉台后集》「中间自载其诗八首，……如《河阳店家女》长篇一首，押五十二韵，若欲与《木兰》及『孔雀东南飞』之作方驾者。",
            "末云：『因缘……津梁。",
            "』亦佳。",
            "但木兰始代父征伐，终洁身来归；仲卿妻死不事二夫，二篇庶几发乎情性，止乎礼义。",
            "店家女则异是。",
            "王妪儿虽蓬头历齿，母许婿之矣，女慕郑家郎裘马之盛，背母而奔之，康成卒章都无讥贬，反云：『传语王家子，何为不自量？",
            "』岂诗人之义哉！」按：《文献通考·经籍考》摘录后村语，仅至「亦佳」止，《全唐诗》卷二百三据以收入，缺末二句，本事亦未详。",
            "今具录之，以供治盛唐诗者参详。",
            "）。"
        ],
        "notes": "",
        "id": "2aecad4104c471edf0ccd91fc2a1dac3"
    }
]