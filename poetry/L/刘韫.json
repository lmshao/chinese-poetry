[
    {
        "author": "刘韫",
        "dynasty": "宋",
        "type": "诗",
        "rhythmic": "",
        "title": "游永丰寺",
        "preface": "",
        "paragraphs": [
            "古寺峥嵘隠翠微，茂林修竹正依依。",
            "买山也作他年计，何必傍人□是非。"
        ],
        "notes": "",
        "id": "2dd40165d7871c33648cec9b6249a0d2"
    },
    {
        "author": "刘韫",
        "dynasty": "宋",
        "type": "诗",
        "rhythmic": "",
        "title": "金精",
        "preface": "",
        "paragraphs": [
            "空山何代落星躔，今作阳灵小洞天。",
            "试觅丹梯攀绝壁，遥寻绛阙在层巅。",
            "霜戈杂沓兵初合，霞珮飘摇女已仙。",
            "灵迹羽人同指点，身轻我欲便凌烟。"
        ],
        "notes": "",
        "id": "9018c1eb20cf0eab8acb87547a640313"
    },
    {
        "author": "刘韫",
        "dynasty": "宋",
        "type": "诗",
        "rhythmic": "",
        "title": "场南寺",
        "preface": "",
        "paragraphs": [
            "晓起阴霾喜绝收，急快扶酒为春留。",
            "落花千点野亭寂，啼鸟一声春寺幽。",
            "施食台高禽易啄，长明灯暗鼠潜偷。",
            "山僧摘茗吹茶灶，留客殷勤学道州。"
        ],
        "notes": "",
        "id": "abd90a1fedda09a0919eddaaa286c179"
    }
]