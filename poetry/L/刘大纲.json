[
    {
        "author": "刘大纲",
        "dynasty": "宋",
        "type": "诗",
        "rhythmic": "",
        "title": "碧沼寺  其一",
        "preface": "",
        "paragraphs": [
            "夜色清无滓，虚凉月满亭。",
            "萤飞时度竹，鱼跃乍翻萍。",
            "冉冉云归尽，霏霏露欲零。",
            "剧谈浑得趣，相对两忘形。"
        ],
        "notes": "",
        "id": "6e99266b55d94d7612fb8a369213830d"
    },
    {
        "author": "刘大纲",
        "dynasty": "宋",
        "type": "诗",
        "rhythmic": "",
        "title": "碧沼寺  其二",
        "preface": "",
        "paragraphs": [
            "地僻人稀到，唐贤句尚存。",
            "观鱼寻曲沼，吊古入名园。",
            "山翠沾夜袂，苔纹印屐痕。",
            "暂陪尊俎乐，箫鼓出丘樊。"
        ],
        "notes": "",
        "id": "08faec11c6bb2a8fba99c8d3731ba24a"
    },
    {
        "author": "刘大纲",
        "dynasty": "宋",
        "type": "诗",
        "rhythmic": "",
        "title": "鉴轩",
        "preface": "",
        "paragraphs": [
            "一泓清澈底，明可烛须眉。",
            "漾月摇金影，涵风皱绿漪。",
            "台高悬宝鉴，水定照摩尼。",
            "宴坐宜临赋，难忘此段奇。"
        ],
        "notes": "",
        "id": "0158a725c9183576376f61648e6fae93"
    }
]