[
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "元章好古过人书画惊世起余作歌",
        "preface": "",
        "paragraphs": [
            "天下爱奇人没量，奇不谀人奇解相。",
            "奇人奇物方合璧，乞与世间人物样。",
            "六朝唐盛始兼得，访古知名已萧爽。",
            "人亡物丧付衰梦，注想后来逢好尚。",
            "元章心自鉴秋月，一路仍行九霄上。",
            "家时菜色无斗粟，书画奇奇世人望。",
            "譬如大海沈百宝，尔辈乘风得之浪。",
            "二王褚陆已天作，老顾如来更天匠。",
            "其余缇袭凡几重，但见光明烂垂象。",
            "珍犀瑞锦扶兰茝，龙跃鸾惊诃魍魉。",
            "金仙讵敢触以手，雪子玉人聊置掌。",
            "余家僻素最沈著，退舍还师觉难傍。",
            "世人往往力能干，未免目虾终惚恍。",
            "缄机伪谬各臣妾，未睹堂堂笔中王。",
            "袖间涩缩气如线，浄几明窗谩瞻仰。",
            "从来所有万钱价，不即臭帤当火葬。",
            "倾心妙绝岂求胜，妄意临摹须杀谤。",
            "端居自号书一品，好事如封绘三藏。",
            "诸郎青出即护持，未肯充饥谬为驵。",
            "余衰二物拟高阁，子可专之世无两。",
            "书来诗往但悠悠，尘土欺人正惆怅。"
        ],
        "notes": "",
        "id": "0089feb1e979b888d9a819b5951ff197"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "题韩溪",
        "preface": "",
        "paragraphs": [
            "豪杰相从意气中，怜才倾倒独萧公。",
            "后来可是无奇客，东阁投名尚不通。"
        ],
        "notes": "",
        "id": "53a61ea63a7f03fdfa7f28d7c4ae4bb9"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "留题钓台",
        "preface": "",
        "paragraphs": [
            "水绿山青人可知，不知生气得之谁。",
            "钓竿已属严公手，直到元英解道诗。"
        ],
        "notes": "",
        "id": "811b39ca36ca5903ab204084e4ca177f"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "青城山",
        "preface": "",
        "paragraphs": [
            "拔地山争秀，藏天谷受虚。",
            "云开西蜀后，木老避秦初。"
        ],
        "notes": "",
        "id": "b3374f5d346ba38ae869f3b212025df5"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "仙都山",
        "preface": "",
        "paragraphs": [
            "石城云屋抱浮丘，正是真人旧括州。",
            "会掷仙图争少胜，不知身到洞天游。"
        ],
        "notes": "",
        "id": "7c3a5e1ee3f8c51efc89ce1d3ab666d3"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "石洞门  其一",
        "preface": "",
        "paragraphs": [
            "密竹流泉不居热，洞门深沉风雨歇。",
            "洗出清明快活天，醉弄江南谢家月。"
        ],
        "notes": "",
        "id": "71bf810adc36b228558c3439213e0b00"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "石洞门  其二",
        "preface": "",
        "paragraphs": [
            "未逢仙手破天荒，我得披云第一章。",
            "它日爱奇思谢客，却须因事忆刘郎。"
        ],
        "notes": "",
        "id": "3ba974b71bebf6558887f92469433687"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "和米元章龙真行",
        "preface": "",
        "paragraphs": [
            "秦火荡焚天地赤，孔堂坏后无余壁。",
            "不知科斗六书文，化作龙蛇二王迹。",
            "集贤他日作仙久，官姓篆章存历历。",
            "自怜黄眼未亲逢，一段因依徒夺魄。",
            "元章挥洒早惊动，秘箧墨皇曾敬识。",
            "孤标未要后生知，劣许下官论莫逆。",
            "好奇举世不多得，神物尤来终变易。",
            "神锋双合会有时，真玺一飞无处觅。",
            "颇闻秘箧作讹语，别有扰龙招异客。",
            "不如干没归去来，胜在个家遭水厄。"
        ],
        "notes": "",
        "id": "ec0fa17f411bd1e0613aa0b81150b550"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "天王寺",
        "preface": "",
        "paragraphs": [
            "金碧为家定化城，书床南偃略相迎。",
            "人间蝶梦正深黑，天上木鱼初发明。",
            "半里好风招隠士，一枝枯竹助闲行。",
            "已惭怀绂无高致，可更标门著姓名。"
        ],
        "notes": "",
        "id": "abf8a0404f8fecb099c6329db3e390b0"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "登麻姑山  其一",
        "preface": "",
        "paragraphs": [
            "溪行爱宛转，石坐怜皴苍。",
            "白云起目前，如鹤两翼张。",
            "蜕我衣上尘，驾之以翱翔。",
            "欲揽恍不接，身在意飘扬。"
        ],
        "notes": "",
        "id": "deca2038072bbee963af3d821d93cd66"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "登麻姑山  其二",
        "preface": "",
        "paragraphs": [
            "石鼓埋入地，荆璧飞上天。",
            "呜呼鲁公碑，风雨三百年。",
            "爱字不爱石，磨灭安得传。",
            "不敢手触之，谓是甘棠篇。"
        ],
        "notes": "",
        "id": "511f3a59adaa5d65f94161c1388a53db"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "葛仙坛  其一",
        "preface": "",
        "paragraphs": [
            "天风吹余晦，万木晴扶疏。",
            "寒云淡山色，水墨涨秋图。",
            "驾言寥廓中，一径渺盘纡。",
            "却首谢尘世，培𪣻而潢污。"
        ],
        "notes": "",
        "id": "0df0c438d957c15060edf6bb8194f33c"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "葛仙坛  其二",
        "preface": "",
        "paragraphs": [
            "谢公好登山，折屐第三谷。",
            "麻姑乃不到，颇负登山足。",
            "寒杉鸣古珰，涧道泻淙玉。",
            "筇竹白接䍠，吾将追往躅。"
        ],
        "notes": "",
        "id": "53a1db56589c5674bcc28325d0284d96"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "葛仙坛  其三",
        "preface": "",
        "paragraphs": [
            "空山万幽木，弹以终日风。",
            "无弦自秋曲，奏满天地中。",
            "爱之以心灵，听之以耳聪。",
            "道人抱琴来，此意不可通。"
        ],
        "notes": "",
        "id": "013c421a253dffe2932e97c16a7ef2e6"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "瀑布泉",
        "preface": "",
        "paragraphs": [
            "瀑布宜终宵，幽鸟时一吟。",
            "浩然太虚际，始识本来心。",
            "情闲日自长，步远意亦深。",
            "更携九节杖，插遍萧萧林。"
        ],
        "notes": "",
        "id": "69b857fb3119f7a52c252e26530bec48"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "三岩游",
        "preface": "",
        "paragraphs": [
            "混成初造物，幽绝故离群。",
            "入户清容月，分栖淡借云。",
            "木阴阑暑气，泉滴厌秋闻。",
            "欲索秦人记，消磨篆不文。"
        ],
        "notes": "",
        "id": "aa41842f57c49667a82dec199badc193"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "混元峰",
        "preface": "",
        "paragraphs": [
            "青泥切石剑无迹，丹水含英鼎飞出。",
            "仙风绝尘鸡犬喧，杉松老大如人立。"
        ],
        "notes": "",
        "id": "3668d5539837a70f5a5a20a3111097df"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "题笼空岩",
        "preface": "",
        "paragraphs": [
            "苍崖如堂水如布，桥危如绳石如锯。",
            "不有樵夫踏破云，世间可复知深处。"
        ],
        "notes": "",
        "id": "ed952f6332e7413290fda48a97b9b77d"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "溪雨亭",
        "preface": "",
        "paragraphs": [
            "尘土孤城空自忙，不知精舍早秋凉。",
            "林间曲折磬三里，天上金光月满堂。",
            "浄饭打鱼刳老木，寒灰添火𦶟明香。",
            "鹁鸠山脚溪声好，流入人间雨意长。"
        ],
        "notes": "",
        "id": "c342f1517ec5015a004daeee8c1577b4"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "初起褪红唇启绛，半沾斜绿眼横波。"
        ],
        "notes": "",
        "id": "9c3f8fa1817084bfe11a534992faca72"
    },
    {
        "author": "刘泾",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "晓来风入万花动，零落满头飞下时。"
        ],
        "notes": "",
        "id": "d25b3df13248f076ec24b98cf5217dc3"
    }
]