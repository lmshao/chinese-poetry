[
    {
        "author": "林桂龙",
        "dynasty": "宋",
        "type": "诗",
        "rhythmic": "",
        "title": "嘲丁大全  其一",
        "preface": "",
        "paragraphs": [
            "一舵中流欠把持，偏轻偏重失便宜。",
            "孤舟不是无人渡，身作风波问阿谁。"
        ],
        "notes": "",
        "id": "f49e620e66ae363e9ac254120c47e84e"
    },
    {
        "author": "林桂龙",
        "dynasty": "宋",
        "type": "诗",
        "rhythmic": "",
        "title": "嘲丁大全  其二",
        "preface": "",
        "paragraphs": [
            "移溪实壑误明君，惊动沿江十万军。",
            "幸是不沈湘水死，有何面目见灵均。"
        ],
        "notes": "",
        "id": "83a62973a233f99ab07de0acf5ef8bb2"
    },
    {
        "author": "林桂龙",
        "dynasty": "宋",
        "type": "诗",
        "rhythmic": "",
        "title": "嘲丁大全  其三",
        "preface": "",
        "paragraphs": [
            "稚子如何济急流，一篙才错便难收。",
            "当初把作寻常看，岂料中流解覆舟。"
        ],
        "notes": "",
        "id": "5e52252c8d4a4a421dc5948416ea0057"
    }
]