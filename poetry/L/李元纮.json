[
    {
        "author": "李元纮",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴",
        "preface": "",
        "paragraphs": [
            "硕儒延凤沼，金马被鸿私。",
            "馔玉趋丹禁，牋花降紫墀。",
            "衔恩倾旨酒，鼓舞咏康时。",
            "暂觏群书缉，逾昭盛业丕。",
            "接筵欣有命，搦管媿无词。",
            "自惊一何幸，太阳还及葵。"
        ],
        "notes": "",
        "id": "9119f306dbcfbe19577dd5844b70fd2c"
    },
    {
        "author": "李元纮",
        "dynasty": "唐",
        "type": "诗",
        "rhythmic": "",
        "title": "绿墀怨",
        "preface": "",
        "paragraphs": [
            "征马噪金珂，嫖姚向北河。",
            "绿苔行迹少，红粉泪痕多。",
            "宝屋粘花絮，银筝覆网罗。",
            "别君如昨日，青海雁频过。"
        ],
        "notes": "",
        "id": "a7230d1bf18cd3375505e3842fab7eab"
    },
    {
        "author": "李元纮",
        "dynasty": "唐",
        "type": "诗",
        "rhythmic": "",
        "title": "相思怨",
        "preface": "",
        "paragraphs": [
            "望月思氛氲，朱衾嬾更熏。",
            "春生翡翠帐，花点石榴裠。",
            "燕语时惊妾，莺啼转忆君。",
            "交河一万里，仍隔数重云。"
        ],
        "notes": "",
        "id": "a6c82abccdfd2f014b152d918a39e4f6"
    }
]