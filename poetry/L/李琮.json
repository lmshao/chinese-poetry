[
    {
        "author": "李琮",
        "dynasty": "宋",
        "type": "诗",
        "rhythmic": "",
        "title": "赋新繁周表权如诏亭",
        "preface": "",
        "paragraphs": [
            "家爱儿孙国爱臣，无邪慈教本来均。",
            "非因积善能传庆，安见天心语合人。",
            "席拥诗书才是乐，门多车马别成春。",
            "榜亭岂独荣樽俎，意欲推余劝里民。"
        ],
        "notes": "",
        "id": "caa4a6bccd9a77c43342aa8ac74d35d9"
    },
    {
        "author": "李琮",
        "dynasty": "宋",
        "type": "诗",
        "rhythmic": "",
        "title": "和冯允南见寄",
        "preface": "",
        "paragraphs": [
            "半生才命苦嗟殊，肯更诗穷效圣俞。",
            "清识岂期回顾盼，嘉篇聊用借虚无。",
            "乡心岁月疑如梦，官况尘埃直未奴。",
            "闻道南充风物好，未能归去且狂图。"
        ],
        "notes": "",
        "id": "26529a877cbed90e81e07e4de0de68c4"
    },
    {
        "author": "李琮",
        "dynasty": "宋",
        "type": "诗",
        "rhythmic": "",
        "title": "感泉山",
        "preface": "",
        "paragraphs": [
            "才到林峦契赏心，萧然便欲缷朝簪。",
            "两三里路穿田水，四五人家倚树阴。",
            "渔叟投竿惊鹭宿，牧童停留学禽音。",
            "青丝洞里泉声响，流出空山换古今。"
        ],
        "notes": "",
        "id": "8ed4ad7400d92a8ea0323a49f5b7da2d"
    },
    {
        "author": "李琮",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "腥味鱼中墨，衣成木上绵。"
        ],
        "notes": "",
        "id": "32efce64e7cbac11ef9674cd66630307"
    }
]