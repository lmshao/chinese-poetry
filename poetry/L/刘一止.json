[
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "小斋即事二首  其一",
        "preface": "",
        "paragraphs": [
            "怜琴为弦直，爱棋因局方。",
            "未用较得失，那能记宫商。",
            "我老世愈疏，一拙万事妨。",
            "惟此二物随，不系有兴亡。"
        ],
        "notes": "",
        "id": "08cee1414835fbd203311762aaa410cb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "小斋即事二首  其二",
        "preface": "",
        "paragraphs": [
            "旱夏甘雨零，坐见草木长。",
            "天怜官穷隘，乞与风飒爽。",
            "四簷溜通池，激激听微响。",
            "虽非山林间，故作山林想。"
        ],
        "notes": "",
        "id": "f204a8580408caeccf64ef38b8a76dfb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "道中杂兴五首  其一",
        "preface": "",
        "paragraphs": [
            "濒春欲生妍，梅蘂先媚好。",
            "宁辞犯霜雪，渐拟苏百草。",
            "耿耿甘独待，余恩及枯槁。"
        ],
        "notes": "",
        "id": "fc761bf30898b4e18e90dd9be290b065"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "道中杂兴五首  其二",
        "preface": "",
        "paragraphs": [
            "姚黄花中君，芍药乃近侍。",
            "我尝品江梅，真是花御史。",
            "不见雪霜中，炯炯但孤峙。"
        ],
        "notes": "",
        "id": "3a6b42ca87afdd6366436985f745a770"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "道中杂兴五首  其三",
        "preface": "",
        "paragraphs": [
            "晴风扫顽云，白日光在地。",
            "云翳无几何，聚散等悬寄。",
            "所以寸草心，各各抱根蒂。"
        ],
        "notes": "",
        "id": "d47538ab7b9fae260c45f946a6a1abb8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "道中杂兴五首  其四",
        "preface": "",
        "paragraphs": [
            "麦头渐青青，麦田何井井。",
            "黄云被原野，众草昏未醒。",
            "方知天壤间，春风有畦畛。"
        ],
        "notes": "",
        "id": "fd4bdaaf4ffe3fbb89a4fb138c6b50bc"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "道中杂兴五首  其五",
        "preface": "",
        "paragraphs": [
            "长亭连短亭，只堠复双堠。",
            "居然送行客，历历记奔走。",
            "十里同五里，先后无好丑。"
        ],
        "notes": "",
        "id": "0283a6a8ead38c4c148a05b5b1615e7c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "识舟亭一首",
        "preface": "",
        "paragraphs": [
            "渺渺归帆江北渚，脉脉相望那得语。",
            "舟中贾客婵娟女，朝乐潇湘暮荆楚。",
            "我欲招之问计然，浮名唾去如飘烟。",
            "买鱼沽酒啸俦侣，槌鼓弄笛凋残年。"
        ],
        "notes": "",
        "id": "67a42fa1155809766ea48226921d4f2b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "过新开湖呈无言兄御史",
        "preface": "",
        "paragraphs": [
            "整整斜斜村舍居，十十五五沙中凫。",
            "潜鱼钓影水深浅，高柳着行烟有无。",
            "天阔云低过平楚，已觉淮音近吴语。",
            "淮南米贱好留侬，正恐不归心更苦。"
        ],
        "notes": "",
        "id": "300cb2e79ccdb23c99358721d9d41ea1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "腰镰一首",
        "preface": "",
        "paragraphs": [
            "腰镰行稻区，引挽亲刈熟。",
            "黄云卧千顷，弥望极平陆。",
            "潦水秋未收，褰裳听满足。",
            "为士复兼农，自身仍当仆。",
            "书年贺丰稔，天事诚委曲。",
            "辛苦岂敢辞，幸此卒岁蓄。",
            "归来妻孥笑，风日缁面目。",
            "未觉城市胜，生理系斗斛。",
            "少年事笔耕，初不辨穜稑。",
            "读书舌本燥，得食仅半菽。",
            "人言清有余，自哂瘦如竹。",
            "虚名真画饼，逸景等转烛。",
            "今我更百态，渐已不讳俗。",
            "杯水重万言，嚢钱逾满腹。",
            "却嗤祖士少，未免怀愧恧。",
            "客来讵相访，底用身障簏。"
        ],
        "notes": "",
        "id": "a825025c7d8c88f57e4e766c138dc538"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "无言兄以银壶作粥糜颇极其妙舟居夜饥顷刻可办戏作此诗",
        "preface": "",
        "paragraphs": [
            "少年爱酒不废沽，滑稽鸱夷每随车。",
            "春禽似是知我意，日日劝我提葫芦。",
            "侵寻老境筋力异，宿昔百嗜今一无。",
            "羁穷未免走四方，是口时赖薄粥糊。",
            "怜君巧作此瓢壶，善为口计真不疏。",
            "上盖下丰腹胍𦘴，空洞可置升米余。",
            "釜汤外沸如隔膜，气塞不作声卢胡。",
            "须臾已复成淖糜，匀滑不减倾醍醐。",
            "篷窗夜饥急星火，咄嗟而办功可书。",
            "山僧歙钵未足诧，考父古鼎非时须。",
            "我闻壶中有高隐，日月或类蓬莱居。",
            "神仙有无事恍惚，山泽形貌常多臞。",
            "不如一饱睡清熟，个中便是真华胥。"
        ],
        "notes": "",
        "id": "6b568e4527f224a2a55f6bef4f1984a2"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "卢骏元宪使寄示会稽竞秀阁识舟亭二诗为各赋一首  其一",
        "preface": "",
        "paragraphs": [
            "葱笼秀拥秦山落，尽日春风吹岭脚。",
            "朝来领略到窗几，谁遣虚空出阿阁。",
            "南台御史去天近，身与孤云生两角。",
            "胸中摸索千丈弦，更恐并吞有衡霍。"
        ],
        "notes": "",
        "id": "4763093368f55097455fbb286c603ef5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "卢骏元宪使寄示会稽竞秀阁识舟亭二诗为各赋一首  其二",
        "preface": "",
        "paragraphs": [
            "海门山边初落潮，西兴渡口浪痕高。",
            "渺渺目乱翻云涛，心识不语迎归桡。",
            "江亭晚日风萧骚，轧哑鸣橹相向摇。",
            "平头鴈落沙没腰，舟人底处寻青招。"
        ],
        "notes": "",
        "id": "568190c18e823c67c7f097c7e74d68f6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "天长道中作饥来驱我去二首寄呈刘卢二御史  其一",
        "preface": "",
        "paragraphs": [
            "饥来驱我去，去去复何之。",
            "西风迎马头，背日霜林披。",
            "十年京洛尘，衣弊因改为。",
            "岂惟衣日化，面目亦已缁。",
            "功名误少小，辛苦道老黧。",
            "追惟中自惊，恍声失旦鸡。",
            "安得如虚空，万境俱一齐。",
            "我心无去来，我马随东西。"
        ],
        "notes": "",
        "id": "21ed3249c6cdc610dc34d5064bb2fc85"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "天长道中作饥来驱我去二首寄呈刘卢二御史  其二",
        "preface": "",
        "paragraphs": [
            "饥来驱我去，去去复何如。",
            "我饥亦何惭，所叹为此躯。",
            "明发着征衫，薄暮投郊墟。",
            "烟林号怒风，牛背立饥乌。",
            "境恶梦多悸，愁孤鬰难舒。",
            "念初别乡邦，短檝穿菰芦。",
            "眼中两御史，炯炯冰在壶。",
            "清游失追攀，负此山绕湖。",
            "我行日已西，回首风牵裾。",
            "两公饫文章，笔端吐新腴。",
            "愿言继残膏，龟肠正空虚。"
        ],
        "notes": "",
        "id": "569a7f770b568d2975b1b150d95607dd"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "拱州道中二首  其一",
        "preface": "",
        "paragraphs": [
            "城楼百尺兀相望，帝作东辅拱神州。",
            "当日隋家漕渠柳，至今春在末梢头。"
        ],
        "notes": "",
        "id": "2338f65e5f2eb72294042be273c5c890"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "拱州道中二首  其二",
        "preface": "",
        "paragraphs": [
            "柳条明媚欲变色，便想春思浩无涯。",
            "行人手挽不忍断，云此生意方萌芽。"
        ],
        "notes": "",
        "id": "a992d745a5a30c40eb96dca98f4ec5f1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "家姪季高作诗止酒戏赋二首  其一",
        "preface": "",
        "paragraphs": [
            "渊明出从任，初亦计林田。",
            "一朝倦束带，唾弃如飘烟。",
            "无酒每从人，兹事若可怜。",
            "醉来便逐客，卿去我欲眠。",
            "了知此贤胸，醒醉皆超然。",
            "胡为遽止酒，而作止酒篇。",
            "此身役万物，不使一物偏。",
            "有偏即是累，在性皆非圆。",
            "我樽可忘酒，我琴故无弦。",
            "携琴玩空樽，惟我乐也天。"
        ],
        "notes": "",
        "id": "025e445927a1e9d95ba235cb506db720"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "家姪季高作诗止酒戏赋二首  其二",
        "preface": "",
        "paragraphs": [
            "渊明赋止酒，止酒未尝止。",
            "今朝诗固云，从此真止矣。",
            "我观他日诗，说酒特未已。",
            "必饮诚有累，必止亦非理。",
            "无如作病何，聊用忘忧耳。",
            "得失定相半，随遇无彼此。",
            "胡为我阿咸，深拒坚壁垒。",
            "子言故多师，乌有与亡是。",
            "独此止酒诗，字字如信史。",
            "恐子昧圆通，未究真正义。",
            "当观诸世间，一一等幻戏。",
            "死生尚云尔，何乃较醒醉。",
            "操瓢起相从，无为乏我事。"
        ],
        "notes": "",
        "id": "9563ec54fbc1824feb9f70f05d0fcd2e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方时敏寄和诗复用韵报之并简季高理前止酒之语季高尝梦萧相国戒勿饮酒  其一",
        "preface": "",
        "paragraphs": [
            "畴昔城南隅，莲叶秋田田。",
            "从公觞玉醪，醉墨看云烟。",
            "我乃世背驰，公独肯顾怜。",
            "追思十年梦，仅熟一觉眠。",
            "念当老扁舟，生理师计然。",
            "不意菰芦中，复见琼瑶篇。",
            "笔力如置阵，弥缝认先偏。",
            "从容步武间，左右方若圆。",
            "又如清庙音，三叹闻疏弦。",
            "安得化为云，追逐飞上天。"
        ],
        "notes": "",
        "id": "5fdce29a74544640364278463ab77216"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方时敏寄和诗复用韵报之并简季高理前止酒之语季高尝梦萧相国戒勿饮酒  其二",
        "preface": "",
        "paragraphs": [
            "阮籍刘伯伦，嗜酒不知止。",
            "颠狂欲求名，此计真陋矣。",
            "酒中有何好，正自未能已。",
            "愁来得暂驱，洞若适妙理。",
            "我岂沈酣徒，公亦聊尔耳。",
            "世间等梦间，未悟彼易此。",
            "阿高志得殊，家学自中垒。",
            "嗷嗷求独醒，今昨较非是。",
            "无心穷酒圣，有意造诗史。",
            "自言古鄼侯，告戒存密义。",
            "逡巡若神授，恍惚类儿戏。",
            "不须更论酒，春梦本如醉。",
            "我知昴星精，不管太白事。"
        ],
        "notes": "",
        "id": "efa3567d65fcfc4e5f7c51ff6c7ce5ab"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵赵端直贻何子楚卜居山间二绝句  其一",
        "preface": "",
        "paragraphs": [
            "贺老晚乞一曲湖，绝胜叔平千头奴。",
            "端直自是功名人，未用早计此索居。"
        ],
        "notes": "",
        "id": "eda909c8094977f6a9b1948eda0ab82c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵赵端直贻何子楚卜居山间二绝句  其二",
        "preface": "",
        "paragraphs": [
            "后堂弹丝娇不止，知有性灵双婢子。",
            "歌词自制清如水，却怪惊尘暗中起。"
        ],
        "notes": "",
        "id": "321a85f4ad53b0493573f9a4b811492c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵子楚秀才  其一",
        "preface": "",
        "paragraphs": [
            "何郎卜筑吞江湖，下瞰培𪣻皆仆奴。",
            "山川胜绝本相假，正复此士堪此居。"
        ],
        "notes": "",
        "id": "677a7b01d71ed5008bf852e25983591b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵子楚秀才  其二",
        "preface": "",
        "paragraphs": [
            "何郎归欤直止止，所恨扁舟欠西子。",
            "山高日长贪睡美，不有江声谁唤起。"
        ],
        "notes": "",
        "id": "7e72a4843aa44bff3223ff11d76eb4ca"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "赠道人王生一首",
        "preface": "",
        "paragraphs": [
            "夜来清商入梧桐，策策不已鸣霜风。",
            "故烟一碧万烟树，惨淡已有伤秋容。",
            "嗟哉造物本何意，安得永赖长养功。",
            "我独冷眼阅荣悴，心与日出清霜融。",
            "子奚不来助我喜，瓮头春风生曲米。",
            "人间有酒谁不醉，知其天者我与子。",
            "我身虽无双羽翰，欲将梦到三神山。",
            "借尔八尺龙须席，蘧然一觉俱飞还。"
        ],
        "notes": "",
        "id": "61b7955464afb05c7b7a5f77a80e80ee"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "家弟元成将参部来取别是夕忽梦与元成跨马并行隐隐闻车毂声如在道途觉而作诗并以赠行",
        "preface": "",
        "paragraphs": [
            "荒凉半亩居，风烟夜沈沈。",
            "安得清梦间，尚有车毂音。",
            "自我客京华，半世历嵚嵚。",
            "日月不相贷，鬓有微霜侵。",
            "骑马著青衫，兹事已不任。",
            "如何栖迟中，心迹犹差参。",
            "梦境通前生，染习良已深。",
            "岁月不可磨，愈厉如精金。",
            "富贵岂足道，大是功名心。",
            "勉哉子驰驱，壮志方在今。",
            "力学懒似侬，膏肓恐难针。"
        ],
        "notes": "",
        "id": "b89935a0c21cc2c1646e754f573c1c0a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵寄酬无言兄颁政二章  其一",
        "preface": "",
        "paragraphs": [
            "凤不出丹穴，姬孔叹且思。",
            "忽来乃为时，不计身安危。",
            "采色炫世眼，鸣声漏天机。",
            "高梧寄孤巢，俯仰反自悲。",
            "矧复鷃雀俦，妒喘如筒吹。",
            "我知盛名下，忧惙甚井眉。",
            "宠辱更事耳，何异秦晋饥。",
            "生身等世间，宁免相贷资。",
            "公乎岂人谋，天特相兹时。",
            "奈何不自量，径欲力撼之。",
            "如我实助喜，良是昔所期。",
            "蜀牋冰不如，忽枉洒兰辞。",
            "三复重太息，无术可肉飞。",
            "要看笔如椽，涂改生民诗。"
        ],
        "notes": "",
        "id": "5f49a54272589fe3e11d72277968b6db"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵寄酬无言兄颁政二章  其二",
        "preface": "",
        "paragraphs": [
            "自公之出矣，岂不旦夕思。",
            "人情剧险艰，太行未足危。",
            "十年江湖心，鸥鸟识忘机。",
            "却来鹓鹭行，方寸交喜悲。",
            "晚被天语温，习如和风吹。",
            "凡公宿昔交，谁不胜两眉。",
            "如我故陆沈，笔耕遇比饥。",
            "胸腹抱介介，何以取世资。",
            "时哉今唐虞，不出斯无时。",
            "苕之水洋洋，我饥实乐之。",
            "如何磊落人，颇复误见期。",
            "谁能叩人门，受彼在亡辞。",
            "吸饮风露寒，身轻会孤飞。",
            "明时自嗟拙，敢赋衡门诗。"
        ],
        "notes": "",
        "id": "77fc03651f69269193867059735aa38e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "与家姪季高夜语用毛内相韵",
        "preface": "",
        "paragraphs": [
            "儒生习气非偶然，出入文史东西家。",
            "扫除净尽如宿草，春风一夕已复芽。",
            "子方妙年有奇气，我已种种成苍华。",
            "文章百巧坐一穷，无地可学东陵瓜。",
            "擩哜山色吞湖光，凛凛尚可驱百邪。",
            "子昔自云有仙骨，梦骑青螭𥬞飞霞。",
            "要与李杜高颉颃，下视余子窘可嗟。",
            "寒灯夜语耿不寐，似觉冰雪生齿牙。",
            "颇言室有法喜妻，幸是元无翁可挝。",
            "何如从吾巢云巅，共访葛洪学丹砂。"
        ],
        "notes": "",
        "id": "68ca32caa99935f4b89b3189ce0e9fa5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "赠别归安周县丞二首  其一",
        "preface": "",
        "paragraphs": [
            "自我居里间，连墙绝未去。",
            "非我敢杜门，客实莫我顾。",
            "颓然坐空庐，习懒已成痼。",
            "惟有一束书，遮眼慰迟暮。",
            "周郎来何许，文字得我怖。",
            "渊源笑鲵桓，采色隐豹雾。",
            "追随古河洲，山色入幽步。",
            "诗文互徴逐，酒鸾及时具。",
            "如我众弃余，君意独何慕。",
            "入兰不知芳，逐臭无乃误。",
            "君亦忘机人，足迹乱鸥鹭。",
            "堂前种白莲，心境涵净土。",
            "观空本无说，因物自吐露。",
            "往来忘时节，相对两如寓。",
            "屈指说去官，始忆三年住。",
            "冁然同一笑，岁月真脱免。",
            "我不记前三，更问末后句。"
        ],
        "notes": "",
        "id": "79d413497c85623f1045efe8ab155260"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "赠别归安周县丞二首  其二",
        "preface": "",
        "paragraphs": [
            "庭前百个竹，眼见三陨箨。",
            "不知如许久，已复东行槖。",
            "君初无住想，脱去亦不恶。",
            "官身等出家，随牒即行脚。",
            "笑傲云烟间，何适非至乐。",
            "嗟我独奈何，生理自窘䌸。",
            "四十三年非，酝造此大错。",
            "从今便上上，万事付莫莫。",
            "张公留衣钵，绿蓑与青篛。",
            "会当老扁舟，相与同啐啄。",
            "更看后五日，放过前一著。"
        ],
        "notes": "",
        "id": "48e50ef6f1a44a21a40ab726209e41dd"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "宿溪口一首",
        "preface": "",
        "paragraphs": [
            "溪声来天边，风水共豪纵。",
            "夜气剧奔马，侵晓不能控。",
            "书生有清癖，咏雪宁忽冻。",
            "胡为枕寒流，故遣不成梦。"
        ],
        "notes": "",
        "id": "6f76a76bc7b4ba3c1e9e6cc86fdf617d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "赋建安林尚能家追远堂一首",
        "preface": "",
        "paragraphs": [
            "履霜存永慕，风树寄悲惋。",
            "古来孝子心，百岁常辗转。",
            "鸡豚逮亲存，适意宁一脔。",
            "他时毂千乘，泣涕颜有腼。",
            "生世苟如此，岂得但理遣。",
            "所以奉尝事，自竭叵不勉。",
            "尚能七闽秀，器识颇凝远。",
            "求官自束发，捧檄恨晼晚。",
            "归怀追养勤，作堂近山𪩘。",
            "欲招九原魂，仿佛此息偃。",
            "牛羊家自腯，菘韭傍可剪。",
            "春秋及时祀，情物两俱腆。",
            "遂令里间儿，艰诧知礼典。",
            "孰先如此堂，孰孝如此悃。",
            "从今大而门，至行神所戬。"
        ],
        "notes": "",
        "id": "6eb3d9f04c643f1e20c5a51ac9722efa"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "宋景文公之孙景云得玉龟印有忠孝侯印四字示诗次其韵",
        "preface": "",
        "paragraphs": [
            "宝器传家宁浪出，汉爵通侯二千石。",
            "悬知忠孝萃公门，寸印便应轻尺璧。",
            "虎头飞去通神画，未免诳欺涉嘲骂。",
            "余不左顾非偶然，渭水得璜天或者。",
            "公门次第生辉光，一一词锋如剑铓。",
            "龟玉正怜俱在手，莫放柙中苍兕吼。"
        ],
        "notes": "",
        "id": "ebdc04fc5bec594aae24bce4eceddd81"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "舍弟出家作诗贻之",
        "preface": "",
        "paragraphs": [
            "在家情已疏，出家终不恶。",
            "不有清净缘，云何脱徽索。",
            "我昔志婚宦，谓足世味乐。",
            "颠倒十年间，如蠺竟自缚。",
            "业已无奈何，劝汝莫莫莫。",
            "一沤非全潮，起灭皆妄作。",
            "当知是身浮，流浪恐非托。",
            "伎俩百不好，摄念乃初学。",
            "如病求真医，安心是良药。"
        ],
        "notes": "",
        "id": "f6c564fe72463a22a6d73ada4ae6c0a2"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和峦嶅二子寒食少天色五字  其一",
        "preface": "",
        "paragraphs": [
            "雾雨昏不醒，东风晓能酸。",
            "我食日不足，宁忧三日寒。"
        ],
        "notes": "",
        "id": "4df8135ee77f2200c81819269c45ed9c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和峦嶅二子寒食少天色五字  其二",
        "preface": "",
        "paragraphs": [
            "去年今日时，桃李半狼藉。",
            "能随里门儿，买𩛿作寒食。"
        ],
        "notes": "",
        "id": "26297e64c7a3fadef6f32f28ae0b8f17"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和峦嶅二子寒食少天色五字  其三",
        "preface": "",
        "paragraphs": [
            "人言二月时，霏雨生树杪。",
            "天色何时光，要向寒食少。"
        ],
        "notes": "",
        "id": "e1b98c50889bbc85e97c8f3484beacc2"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和峦嶅二子寒食少天色五字  其四",
        "preface": "",
        "paragraphs": [
            "江南舟轧鸦，江北马连翩。",
            "经春不能赏，谁云不关天。"
        ],
        "notes": "",
        "id": "707f958eb51e0f76581c9d46ab1d3953"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和峦嶅二子寒食少天色五字  其五",
        "preface": "",
        "paragraphs": [
            "春风未渠尖，花草有矜色。",
            "酴醿会倾城，牡丹欲倾国。"
        ],
        "notes": "",
        "id": "0fbd4fa9ab5e7dca572f06045cfa3064"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太守生辰四首以受天百禄为韵  其一",
        "preface": "",
        "paragraphs": [
            "汉城欲回春，梅柳诧先受。",
            "江北迎两轓，江南试春酒。",
            "得州古云乐，渠阁大如斗。",
            "要将岁寒姿，一笑阅好丑。"
        ],
        "notes": "",
        "id": "714b1c515a7d403d94058a78533f46f6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太守生辰四首以受天百禄为韵  其二",
        "preface": "",
        "paragraphs": [
            "朱轓世功名，地接韦杜天。",
            "勤劳三十载，始着荣途鞭。",
            "淹速会有时，用舍何其贤。",
            "或者相弃除，天公赐长年。"
        ],
        "notes": "",
        "id": "37fbd13a3de135f9f16266897e4cd726"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太守生辰四首以受天百禄为韵  其三",
        "preface": "",
        "paragraphs": [
            "杯觞谁圣贤，翰墨自主客。",
            "一醉迎春风，丽思发幽赜。",
            "河东岂无赋，讽一或劝百。",
            "愿公摅梗概，早晚焕简册。"
        ],
        "notes": "",
        "id": "6b1c894f391289f1ef8af058e8476785"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太守生辰四首以受天百禄为韵  其四",
        "preface": "",
        "paragraphs": [
            "龙门映当代，开阖踵前躅。",
            "自笑牛马走，老矣恋寸禄。",
            "染指睨列鼎，炙手借余燠。",
            "但恐飞诏来，沙头理行轴。"
        ],
        "notes": "",
        "id": "4e30ab838f6904b88e209f357100a3df"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "又以永锡难老为韵  其一",
        "preface": "",
        "paragraphs": [
            "相门若崇山，神物职所领。",
            "天令佑世德，奕奕发秀颖。",
            "图书漫今古，论议余骨鲠。",
            "富贵岂足言，功烈相与永。"
        ],
        "notes": "",
        "id": "bed2acebecdd57be78fce60a344726dd"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "又以永锡难老为韵  其二",
        "preface": "",
        "paragraphs": [
            "倚公芸香阁，今古压䌷绎。",
            "付公铜虎符，利疚稔更历。",
            "帝曰我此贤，储作国柱石。",
            "俾尔寿而富，一一天所锡。"
        ],
        "notes": "",
        "id": "caebbf52a0ae667d3cca85b7989021cb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "又以永锡难老为韵  其三",
        "preface": "",
        "paragraphs": [
            "采采黄菊英，秀色真可餐。",
            "泛之清霞觞，荐以白玉盘。",
            "我欲持寿公，助发凌风翰。",
            "天地炯在眼，一举非公难。"
        ],
        "notes": "",
        "id": "0e5c8c5bb5ab570dc6d01a9f03e61709"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "又以永锡难老为韵  其四",
        "preface": "",
        "paragraphs": [
            "长松倚青壁，千岁身不老。",
            "下顾蓬艾姿，生意何草草。",
            "愿言雨露甘，余润及枯槁。",
            "耿耿心自怜，得荫苦不早。"
        ],
        "notes": "",
        "id": "16a1ebc58ccd8b85799badba80f58890"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "夜起观雪一首",
        "preface": "",
        "paragraphs": [
            "寒空夜作山林声，打窗窸窣饥鼠行。",
            "褰帷忽怪窗淡白，开门雪飞纵复横。",
            "天上瑞花开又落，庭下疏梅初破萼。",
            "忍寒耐苦发孤妍，似与老人甘落莫。",
            "遥怜国难何时清，嗣皇求衣天未明。",
            "长蛇封豕欲荐食，执笔固陋惭书生。",
            "皇天悔祸今可卜，乞与江湖比岁熟。",
            "莫言此雪不乐饥，便是天公真雨粟。"
        ],
        "notes": "",
        "id": "73b5694420c967e10da73601796b257a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "待潮浙江口寄左与言大夫叶元亮学士兼简吴似之大著",
        "preface": "",
        "paragraphs": [
            "今日江头雪欲作，涛怒风豪两喷薄。",
            "青鞋黄帽湖海人，独立沙边如病鹤。",
            "闲身不待君赐与，拟占风烟佳处着。",
            "如何寸禄晚见招，踉蹡欲前还欲却。",
            "翩翩西湖两公子，胸次峥嵘饱邱壑。",
            "糟床夜注喜相报，自发清吟侑觞酌。",
            "我来一笑岂易得，十载湖山负佳约。",
            "间关百态成底事，毛髪星星已非昨。",
            "人间俯仰变今古，总似潮生与潮落。",
            "会须乞取此身健，在眼好山俱着脚。",
            "颇闻神方能却老，肯辅衰残殊不恶。",
            "因声更约吴太史，石鼎他年煮仙药。"
        ],
        "notes": "",
        "id": "c67727756bbe0ac26406ee1901e05c3a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送楼伴张吏部还朝一首",
        "preface": "",
        "paragraphs": [
            "中台缥缈神仙居，退朝往往联飇舆。",
            "追随五城十二楼，鞭鸾笞凤相嬉娱。",
            "一一气貌清而腴，下哂山泽皆臞儒。",
            "虚堂夜直冷不寐，博极天上人间书。",
            "去取小雅大雅诗，赓续二典窜禹谟。",
            "尘凡岂得追步趋，梦境欲到犹趦趄。",
            "望郎何事飞轺车，东浮江淮绝句吴。",
            "天令贱子得所图，邂逅实始迎郊墟。",
            "公不鄙我置坐隅，假以色笑安且舒。",
            "乃知仙风自恢廓，不邀我敬怜其愚。",
            "从容自喜吐杰句，屏息侧听仍嗟吁。",
            "朱弦疏越清庙奏，一唱三叹音有余。",
            "何刘沈谢气力短，郊岛辈行不足奴。",
            "惟公妙年擅场屋，一日声价腾八区。",
            "诸公贵人交荐达，帝以见晚惊严徐。",
            "要津已复更步武，簪笔会直承明庐。",
            "颇闻细书问良苦，便觉风信催旋舻。",
            "公归傥辨报明主，物色士类供时须。",
            "班公驺仆我不如，山林钟鼎端异途。",
            "何王之门曳长裾，半生鼓瑟从吹竽。",
            "逝将争席朋樵渔，正恐不免饥见驱。",
            "间关老矣尚耿耿，所觊肝胆从公输。",
            "他时门下有此客，中夜弹剑非无鱼。"
        ],
        "notes": "",
        "id": "6014857429b9580b5749d990589e01ec"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "雪夜一首呈傅舍人",
        "preface": "",
        "paragraphs": [
            "朔风无端卷入幕，短檠滉漾吹花落。",
            "怪来觅句如斲冰，门外雪花如舞鹤。",
            "老妻自起倾残樽，麒麟活火红炖炖。",
            "凭君为唤诗肠温，他日有酒不足论。"
        ],
        "notes": "",
        "id": "3236b7b9ac7794b349c1b4157af0c066"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "忆山中一首示峦嶅二子用前韵",
        "preface": "",
        "paragraphs": [
            "世路欹危如燕幕，未厌山中昔牢落。",
            "春前撷韭秋撷菘，有客有客鹇与鹤。",
            "瓦瓯铁杓文石樽，枯樵发火势易炖。",
            "得酒径就山僧温，听风听雨取次论。"
        ],
        "notes": "",
        "id": "331d82bd1e0881a5ed8322187155f672"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵方允迪袐监九日登高一首",
        "preface": "",
        "paragraphs": [
            "九日意萧条，病卧如漳滨。",
            "红萸起自插，黄菊兹及辰。",
            "身落芹藻间，心与鸿鴈亲。",
            "想见龙山游，嘲谑落帽人。",
            "眷焉瀛洲客，共此溪港邻。",
            "白髪俱许长，清愁浩无垠。",
            "四年京华别，前事宁忍询。",
            "国耻久未雪，愤切此逐臣。",
            "革路何时还，今谁叫穹旻。",
            "驾言写心忧，一涴衣上尘。",
            "扁舟羡鸱夷，举酒忆季真。",
            "目极樵径风，便拟从采薪。",
            "但恐嵌岩中，不著功名身。",
            "报国君尚强，我拙甘长贫。"
        ],
        "notes": "",
        "id": "c3df488267b8b3f0a2d1e111d20e3be8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "水车一首",
        "preface": "",
        "paragraphs": [
            "村田高仰对低窊，咫尺溪流有等差。",
            "我欲浸灌均田涯，天公不遣雷鞭车。",
            "老龙下饮骨节瘦，引水上泥声呷呀。",
            "初疑蹙踏动地轴，风轮共转相钩加。",
            "嗟我妇子脚不停，日走百里不离家。",
            "绿芒刺水秧初芽，雪浪翻垅何时花。",
            "农家作劳无别想，两耳未厌长呕哑。",
            "残年我亦冀一饱，谓此鼓吹胜闻蛙。"
        ],
        "notes": "",
        "id": "f353fc6fe5833fde4c288b45efb53068"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和云门行持长老十二辰歌呈同游二三士",
        "preface": "",
        "paragraphs": [
            "虚堂怖鬼鼠窸窣，床上门牛由蚁窟。",
            "将军见虎箭羽没，兔起鹘落不待咄。",
            "初心学道如龙头，习疑玩久蛇尾收。",
            "云门倒跨一木马，追风相羊踏九州。",
            "诸贤巧思生棘猴，碧鸡谈辨不肯休。",
            "烦师放出紫湖狗，骑猪南穿声喧啾。"
        ],
        "notes": "",
        "id": "843c5141979b1e923667d03613aac1ed"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "从谢仲谦乞猫一首",
        "preface": "",
        "paragraphs": [
            "昔人蚁动疑鬭牛，我家奔鼠如马群。",
            "穿床撼席不得寐，囓噬编简连帨帉。",
            "主人瓶粟常挂壁，每饭不肉如广文。",
            "谁令作意肆奸孽，似怨釜鬵无余荤。",
            "君家得猫自拯溺，恩育几岁忘其勤。",
            "屋头但怪鼠迹绝，不知下有飞将军。",
            "他时生囝愿聘取，青海龙种岂足云。",
            "归来堂上看俘馘，买鱼贯柳酬策勋。"
        ],
        "notes": "",
        "id": "1a81c445f9c59119477b57d74d6eb6d1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵曾宏父见贻一首",
        "preface": "",
        "paragraphs": [
            "东巡属车何大勤，铁马风趋过吴下。",
            "周宣自有中兴日，天厌毡庭尚须暇。",
            "所兴吴越天有年，污邪委地连山前。",
            "与君步屧探禹穴，感时兴物俱惘然。",
            "一官寓食家传久，暮景差池亦何有。",
            "遮藏要见太平时，狐死何曾忘丘首。"
        ],
        "notes": "",
        "id": "dda11dcd505efed3b06f08c8f9f187b0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "二禽言  其一",
        "preface": "",
        "paragraphs": [
            "婆饼焦，游子饥。",
            "游子饥，泣路岐。",
            "耕牛杀尽饱狂虏，桑下老农心更苦。"
        ],
        "notes": "",
        "id": "d358b481047f524abb62d30538b10763"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "二禽言  其二",
        "preface": "",
        "paragraphs": [
            "泥滑滑，风萧萧。",
            "烟雨昏，独木桥。",
            "轧鸦鸣橹逆风摇，行子终岁事远徭，使我心悸不得邀。"
        ],
        "notes": "",
        "id": "6ac793b6299823726cf07b86a29042d9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和胡浚明村中好客稀五字并作一首",
        "preface": "",
        "paragraphs": [
            "青山为郭云当门，疏烟细雨梅花村。",
            "门前落涧泻寒溜，衮衮似是通河源。",
            "隐居二士清而通，谈道不愧将无同。",
            "何人载酒问奇字，糟床夜注时一中。",
            "天骥权奇嗟欲老，家有龙驹头尺好。",
            "孙郎并舍真可人，散乱书签共探讨。",
            "只今干戈迷所适，我亦间关暂投迹。",
            "君家鸟雀不惊人，应怪苍黄如此客。",
            "谋身已拙知遁肥，邂逅得此良亦稀。",
            "化云所愿四方逐，念绝侧翅随人飞。"
        ],
        "notes": "",
        "id": "38e2fc44adedc195dd29ab2658816e1f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守卢给事赴兵部侍郎召四首以邦家之光为韵  其一",
        "preface": "",
        "paragraphs": [
            "东风催行舻，旍旗转修扛。",
            "千骑如登仙，我心岂得降。",
            "嗣学初元年，德意孚万邦。",
            "不战屈丑虏，威声疾奔泷。",
            "眷言帷幄旧，分符隔涛江。",
            "尚书古司戎，名实尚谁双。",
            "折冲要从容，谈笑空酒缸。",
            "帝曰汝遄归，谋国资敦庞。",
            "无庸斗大州，洪钟受微撞。"
        ],
        "notes": "",
        "id": "b42b9f67a966e1e5c0ff756eef6e25d3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守卢给事赴兵部侍郎召四首以邦家之光为韵  其二",
        "preface": "",
        "paragraphs": [
            "汀洲初檝迎，红紫烂朝霞。",
            "及兹理旋舻，绿阴已笼沙。",
            "使君如东君，来去不恋家。",
            "独持五色笔，摛辞灿芳华。",
            "明年凤凰池，春风浩无涯。",
            "须公赋丹青，去路不可遮。"
        ],
        "notes": "",
        "id": "a71d0ada1bcbdd8cf4ccbfa5d0aaa596"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守卢给事赴兵部侍郎召四首以邦家之光为韵  其三",
        "preface": "",
        "paragraphs": [
            "公来临我邦，天意若见私。",
            "从容坐席间，风化已四驰。",
            "民曰吾二天，士曰得我师。",
            "庶几少淹留，子弟公教之。",
            "如何如不顾，公岂要我思。",
            "不见溪上山，旦暮发妍姿。",
            "及兹有行色，风日含凄悲。",
            "公亦何负渠，欠渠百篇诗。"
        ],
        "notes": "",
        "id": "8917ca7dd00c664dad555aeb81783b3e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守卢给事赴兵部侍郎召四首以邦家之光为韵  其四",
        "preface": "",
        "paragraphs": [
            "西雍拜颜色，振鹭俱分行。",
            "绣衣浙江滨，再上君子堂。",
            "首尾二十载，持槖侍明光。",
            "厌看南朝山，易绾吴兴章。",
            "煌煌朱两轓，照我梓与桑。",
            "怪我衫始青，怜我鬓已苍。",
            "颇复见劳苦，感慨激中肠。",
            "向来官如泥，葡萄换西凉。",
            "剪翎但鸣悲，坐阅百鸟翔。",
            "公为世良师，医国有禁方。",
            "颇闻药笼中，臭味久已尝。",
            "小草存远志，未用出声妨。",
            "采掇公弗疑，结根稔风霜。"
        ],
        "notes": "",
        "id": "7b4ccdd61072a5adbaac9d0ee582987c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "张倅生辰作质龟相鹤二诗为寿  其一",
        "preface": "",
        "paragraphs": [
            "神龟异生禀，怀抱星与月。",
            "蹒跚守丛著，游戏引莲叶。",
            "青云覆其上，文字书左脇。",
            "千年愈坚瘦，腹背类璆铁。",
            "有如盛德士，秉志厉霜雪。",
            "不求赫赫名，羞作翕翕热。",
            "行藏关理乱，阅世自明哲。",
            "时哉此唐虞，负图追往谍。"
        ],
        "notes": "",
        "id": "bea1cf9471c795201ee70bc670a9b35c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "张倅生辰作质龟相鹤二诗为寿  其二",
        "preface": "",
        "paragraphs": [
            "黄鹤初出胎，骨格已惊众。",
            "翩翩谢嚣尘，飒爽自神纵。",
            "朝飞出芝田，夕饮下云梦。",
            "宁知风露质，乃系世轻重。",
            "有如贤达人，胸腹抱空洞。",
            "观时自隐显，岂待吹嘘送。",
            "会看九臯鸣，一一律吕中。",
            "阅岁千六百，群飞接鸾凤。"
        ],
        "notes": "",
        "id": "d0485411b9dbb4a752252e1ae7d1191d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其一",
        "preface": "",
        "paragraphs": [
            "苹洲景物最恼客，无赖山色只供愁。",
            "短棹从渠系烟雨，春容并在水南头。"
        ],
        "notes": "",
        "id": "1284c5d0ae103a69bb09b6c8bf3e0ace"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其二",
        "preface": "",
        "paragraphs": [
            "并山微径自曲折，野人种花无数蹊。",
            "太傅风流犹可想，楼船皓齿合招携。"
        ],
        "notes": "",
        "id": "0d31f00732969835c38cbbf97576dbf7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其三",
        "preface": "",
        "paragraphs": [
            "谢家溪亭花锁碎，尚忆故岁春未阑。",
            "觅得小航冲雨去，湿红飞处忍朝寒。"
        ],
        "notes": "",
        "id": "bddd09811393a91ee56db2b30d58f0d5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其四",
        "preface": "",
        "paragraphs": [
            "使君觅句自超绝，江边乌桕能绝人。",
            "我疑秘思有天巧，滉漾胸中百顷春。"
        ],
        "notes": "",
        "id": "cb8f3fa848006ccc3e757ba41fde4a30"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其五",
        "preface": "",
        "paragraphs": [
            "官闲亦复一笑适，理檝及此春日晴。",
            "追吟乃得伯宏父，便觉侯喜无诗声。"
        ],
        "notes": "",
        "id": "f22576eced8b835a1e99e73b3e88b11b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其六",
        "preface": "",
        "paragraphs": [
            "老来文字读不入，抽思轧轧如涸泉。",
            "从君敢作入社客，正恐釜豆相泣煎。"
        ],
        "notes": "",
        "id": "6efe23f970e51fb6c0efd519319b7a73"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其七",
        "preface": "",
        "paragraphs": [
            "有怀玉堂前学士，典册汗漫真全潮。",
            "子向白云深处觅，面山溪馆带长桥。"
        ],
        "notes": "",
        "id": "379840b331a31010083766abaaaeb90e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将游吴兴示所和叶内相八首次其韵太守亦和故并及之  其八",
        "preface": "",
        "paragraphs": [
            "翰林久袖经纶手，笔力游戏吞山川。",
            "要试臯夔致君术，不应牢落著幽禅。"
        ],
        "notes": "",
        "id": "9d0a603d827fe7156cb97188b08e43a1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "南山有蹲鸱一首示里中诸豪",
        "preface": "",
        "paragraphs": [
            "南山有蹲鸱，春田多凫茈。",
            "何必泌之水，可以乐我饥。",
            "六师拥行在，闾巷屯虎貔。",
            "民食尚可纾，军食星火移。",
            "努力输县官，无乏辕门炊。",
            "所愿将与士，感此艰食时。",
            "忠义发饫腹，向敌争先之。",
            "驱逐狐鼠群，宇县还清夷。",
            "我辈死即休，粒米不敢私。"
        ],
        "notes": "",
        "id": "e654ac2168c51e89c8d5e8895192eed3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "闻杭州乱二首  其一",
        "preface": "",
        "paragraphs": [
            "饥来命饷寒索衣，官家养兵如养儿。",
            "时平军律久玩弛，辕门笑歌骄莫随。",
            "往时金陵囚刺史，今者杭州漕臣死。",
            "稽天烈焰穷朝昏，千丈红霞炫江水。",
            "邻州之兵如此兵，呜呼此难何时平。"
        ],
        "notes": "",
        "id": "c343936ce3655108198c8276488a9cb8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "闻杭州乱二首  其二",
        "preface": "",
        "paragraphs": [
            "缓城将母走者谁，吾宗贵人丞相儿。",
            "高门潭潭深如海，一朝赤脚踏路岐。",
            "吁嗟身世本何有，金帛满家那得守。",
            "衣冠自古皆贼仇，玉石俱焚无好丑。",
            "呜呼安得贫富受用势略齐，无庸悬绝产祸机。"
        ],
        "notes": "",
        "id": "63e6efc92b287494d2a45613971f17b0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "傅子骏右司见和雪句且有两宫北狩之感复用韵二首  其一",
        "preface": "",
        "paragraphs": [
            "万里胡沙惊毳幕，北望旄头天际落。",
            "向来官军如路人，受甲逡巡惟指鹤。",
            "宁知竟屈銮辂尊，问天火令何当炖。",
            "落雪如絮不我温，九关梦想血面论。"
        ],
        "notes": "",
        "id": "3f2f10299ea6adddc8c60680eb04886e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "傅子骏右司见和雪句且有两宫北狩之感复用韵二首  其二",
        "preface": "",
        "paragraphs": [
            "先生著书风撼幕，诗成弄笔云烟落。",
            "舍傍种竹欲招凤，郭内有田才给鹤。",
            "眼看雪片黏空尊，寒斋芋火犹能炖。",
            "怪我官冷何时温，我亦聊尔公弗论。"
        ],
        "notes": "",
        "id": "4c15d5e9e1a08cd346897915a0b6bf3e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵方允迪秘监步月感怀一首",
        "preface": "",
        "paragraphs": [
            "伊昔苕水滨，诗酒相逆送。",
            "红蕖三百顷，天遣作妙供。",
            "于今几何时，喜惧不同梦。",
            "惊心风月夕，怨笛有残弄。",
            "所嗟老侵寻，不愧官冗从。",
            "当时季孟间，众识长雏凤。",
            "宁知天一角，复此樽酒共。",
            "文章自千古，习气无乃重。",
            "诗如朝阳鸣，一一律吕中。",
            "从游二三骏，蹀躞不受鞚。",
            "阿威有家学，落笔竞豪纵。",
            "伤时复怀旧，一笑得再恸。",
            "公等俱勉旃，如我堪底用。"
        ],
        "notes": "",
        "id": "0e1370db0e09fac5c1c0d52d4c13d177"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "允迪以羊膏瀹茗饮吕景实景实有诗叹赏仆意未然輙次原韵",
        "preface": "",
        "paragraphs": [
            "精金不受钏钗辱，瑞草何曾取膏腹。",
            "乳花粥西名已非，荐以羊肪何太俗。",
            "山林钟鼎异天性，难遣华腴偶穷独。",
            "森森正味苦且严，玉质无瑕谁敢戮。",
            "君家馔林多错本，读罢流涎诳枯吻。",
            "故令茗盌变腥膻，远想黄封雪花酝。",
            "呼酪为奴逢彼怒，自惜争雄巧相污。",
            "我宁不饮信我说，独喜君诗有神助。",
            "君不见穆家兄弟故可人，概以骨鲠恐异趣。"
        ],
        "notes": "",
        "id": "715633cf1ac7a88c6b5cb61b3a712e94"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "将如京师和方时敏机宜十二辰歌一首",
        "preface": "",
        "paragraphs": [
            "群儿鼠窃均有遇，老矣自知牛后误。",
            "成功未解鬬两虎，援翰徒劳秃千免。",
            "佩书丱首何龙钟，灵蛇光怪蟠心胸。",
            "马头三千悲远道，羊角万里无高风。",
            "秦歌呜呜楚猴舞，一笑何如共鸡黍。",
            "谋身狗苟君勿嗤，聊戏墨猪书韵语。"
        ],
        "notes": "",
        "id": "900f98a5533c6d98cc489670e144c8a1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "五十少公卿赠何子楚居士",
        "preface": "",
        "paragraphs": [
            "五十少公卿，三十老举子。",
            "世间老与少，不必较年齿。",
            "我观宦达人，颜色自丰美。",
            "癯者忽易腴，变化一日耳。",
            "人言老再少，信是有此理。",
            "我为老诸生，流落逾二纪。",
            "四十又过四，淟涊百僚底。",
            "说老已十年，何况真老矣。",
            "壮气推幽忧，发白面目缁。",
            "宁有再少时，一衰乃如此。",
            "何郎穷过我，齿发亦相似。",
            "闲居傲轩裳，臞腹满经史。",
            "时时吐光焰，丽句落窗几。",
            "谁家肯终惠，试此足千里。",
            "空令坐穷独，阁户今扫轨。",
            "宦达世共慕，闲旷我所喜。",
            "丈夫生世间，要自发奇伟。",
            "富贵何足云，功名半张纸。",
            "古来傲世士，良是穷乃止。",
            "未有如子年，忼慨隐廛市。",
            "我不愧公卿，愧此少居士。"
        ],
        "notes": "",
        "id": "e270ea9ce0360c0dac878a3e892b7cb7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "水村二首示友人  其一",
        "preface": "",
        "paragraphs": [
            "浮花荡漾青苹小，绿柄欹垂剪刀草。",
            "朝从港东暮港西，采花撷草无尽期。",
            "秋光有尽意无尽，万马奔腾山作阵。",
            "眼中未饱公莫回，饥肠作恶如鸣雷。"
        ],
        "notes": "",
        "id": "3305333dba91e291b988b7d582d37e06"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "水村二首示友人  其二",
        "preface": "",
        "paragraphs": [
            "张公一生云水客，往岁孤踪寄苕霅。",
            "故人刺史眼为青，愿为泛宅浮清泠。",
            "当时鸥鸟难问迹，尚有水村名泊宅。",
            "碧蓑青笠宁在无，公今仙去当传余。"
        ],
        "notes": "",
        "id": "8dd5797e1ba9538f197db85296988d50"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "借居鸬鹚山中一首呈方允迪道踪昆仲",
        "preface": "",
        "paragraphs": [
            "长松舞高寒，落涧泻清泚。",
            "笙簧响天上，金石鸣地底。",
            "云容何润泽，下有隐君子。",
            "乐此山水音，清若变流徴。",
            "怪我从何来，尘土两目眯。",
            "寇戎在江浒，荐食心未已。",
            "赤嚢走边报，朝暮异忧喜。",
            "安知隐人乐，胜绝有如此。",
            "古来成败事，不入山中耳。",
            "愿言晚相收，置我岩壑里。",
            "酌泉得醒心，茹术可不死。",
            "况有载酒人，半道同栗里。"
        ],
        "notes": "",
        "id": "1d1888107d9a9da837f5f4db2968f1e0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "山居作拆字诗一首寄江子我郎中比尝以拆字语为戏然未有以为诗者请自今始",
        "preface": "",
        "paragraphs": [
            "日月明朝昏，山风岚自起。",
            "石皮破仍坚，古木枯不死。",
            "可人何当来，意若重千里。",
            "永言咏黄鹄，志士心未已。"
        ],
        "notes": "",
        "id": "71c521fe58c0093ac3c7712b62082939"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵郑维心贻卢叔才一首",
        "preface": "",
        "paragraphs": [
            "朝行转木末，暮返循水涯。",
            "生长山水间，途穷自知归。",
            "万绪更扰扰，众目何睽睽。",
            "有若脱{革卮}牛，邂逅得此时。",
            "坐念卢夫子，与世真背驰。",
            "读书如董生，三载圃不窥。",
            "清诗见真情，观者岂得疵。",
            "春风入闾巷，烂熳百草菲。",
            "摩腹忽起行，菜茹伤蕨薇。",
            "平生经纶学，无术取世资。",
            "贫交可相觅，叩门两无疑。",
            "富贵不汝求，吾至君勿挥。"
        ],
        "notes": "",
        "id": "3e330376e5b7eeedfa24d332f917e564"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵维心谢沈尚书惠笔一首",
        "preface": "",
        "paragraphs": [
            "书生磨吻铅刀铦，君家手笔不退尖。",
            "琢成秀句夺天巧，平揖鲍谢奴高钱。",
            "郊寒岛瘦复可哂，汉风楚国真能兼。",
            "胸中疾邪茹不吐，但觉忿气生虬髯。",
            "叵堪陈寿书汉实，毫端有口可得箝。",
            "尚书昔侍金华讲，论议凛凛秋霜严。",
            "曾将一字窃鲁史，未用三语求阮瞻。",
            "分君赐笔助清峭，雕犀镂象光出奁。",
            "如吾朴遫岂足数，半世翰墨徒心潜。",
            "老去文章读不入，编帙散乱如投签。",
            "因君穷讨默自愧，僻鲁成痼何时砭。",
            "须要尽见君家书，槁死不叹周南淹。",
            "更从湘东觅金管，赏激忠孝祛奸𪫺。"
        ],
        "notes": "",
        "id": "33d55ab0ca2e78bc59123a7b5059664f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "谢吴兴守李端明致酒一首时寓德清",
        "preface": "",
        "paragraphs": [
            "孔愉庙边溪水长，石壁岩下飞泉香。",
            "居士住此几寒暑，只见四山青又黄。",
            "今年春雨摧麦芒，六月稻穗干欲僵。",
            "烦公焦劳坐黄堂，何不趣公归赞襄。",
            "为时开阁阴与阳，不令此忧遗君王。",
            "我君有如坐甑内，口顾怫鬰不得骧。",
            "公欲令我苏肺肠，白衣致酒甚沛滂。",
            "瓶粟未空陶氏仓，得酒且到王生乡。",
            "更招山前老漫郎，渠家曲柄荷可觞。"
        ],
        "notes": "",
        "id": "a87821dd5358ce6dd15bd28cab9c4b13"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "月出一首",
        "preface": "",
        "paragraphs": [
            "东峰高如屏，月出久未知。",
            "竹影忽上窗，淡台时参差。",
            "幽人坐数息，瞑久息愈迟。",
            "举目月在窗，便觉心境移。",
            "平生浪纷扰，自省黠半痴。",
            "岁晚得此身，终焉以为期。",
            "山中有寒暄，我不记四时。",
            "乐此见有初，非关未忘诗。"
        ],
        "notes": "",
        "id": "2af85bd569d52f33338239930155f310"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "剡溪道上一首",
        "preface": "",
        "paragraphs": [
            "一水萦不断，千岩翠相扶。",
            "孤篷载雪归，我昔见画图。",
            "今年两经行，明晦自惨舒。",
            "旱夏山若焦，秋至潦溢途。",
            "是中无故人，王事当驰驱。",
            "景物寄心赏，随遇便有余。",
            "不觉老季真，乞归尚狂疏。",
            "官家赐闲身，用底一曲湖。"
        ],
        "notes": "",
        "id": "9590fc02c5f8a003cea6aefea6e61215"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "观大龙湫一首",
        "preface": "",
        "paragraphs": [
            "峰头鴈何在，井底龙不出。",
            "吐作玉虹流，倒挂二千尺。",
            "落涧势初缓，渐听转山急。",
            "噀面飞雨过，著衣晨雾湿。",
            "造物等幻戏，此地真绝特。",
            "勿言王事劳，遇胜得小立。",
            "惭愧大尊者，几载面青壁。",
            "山高不碍见，泉声不妨寂。"
        ],
        "notes": "",
        "id": "678c22b7f5a88b5441a82dc26fd20d65"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵建安刘彦冲学士寄茶一首",
        "preface": "",
        "paragraphs": [
            "寒溪日潄枯肠洁，自志穷愁渐陋劣。",
            "故人不爱北苑春，更遣清甘嚅吻颊。",
            "只今相望如参商，武夷孤绝云苍茫。",
            "底事坐阅百鸟翔，要借玉川风两腋，高飞令我坠君傍。"
        ],
        "notes": "",
        "id": "d48c2469fb2f391e4bb621a9b089b6ee"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "赋程伯禹给事漫吾亭一首",
        "preface": "",
        "paragraphs": [
            "道州固伤时，晚岁吾山溪。",
            "彼物何曾争，我自分两畦。",
            "宣州绝代贤，雅志苏群黎。",
            "胸次包峥嵘，不肯去角圭。",
            "何从得漫名，正恐亦偶题。",
            "渺观身世空，万境俱一齐。",
            "浪云出处殊，不悟东自西。",
            "向来功名辙，复入山水蹊。",
            "公今持左符，早晚朝金闺。",
            "生贤出世间，渠能绝攀跻。",
            "要须了此心，泛应忘高低。",
            "昔我盖已漫，今我亦非迷。"
        ],
        "notes": "",
        "id": "773232ca9c5622685b3cb3f6f65bc555"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "独居会稽官舍送僧游龟溪因记寄声弊庐",
        "preface": "",
        "paragraphs": [
            "老人年六十，生理常刺促。",
            "归无一棱田，此事乱心曲。",
            "妻孥渺相望，幼稚炯在目。",
            "师今遇龟溪，山水无尽绿。",
            "石壁严宝坊，泉甘宜杞菊。",
            "但恐斋厨空，眼饱不救腹。",
            "并山行径微，草露湿人足。",
            "师访老人家，门前有修竹。"
        ],
        "notes": "",
        "id": "d7b8a91ab13d27131aa668709a05c3a9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "酬王元渤舍人方智善学士求余作墨竹一首",
        "preface": "",
        "paragraphs": [
            "堂名似贤人似竹，瘦节孤高照崕谷。",
            "百年人与竹俱化，尚有诸孙来借宿。",
            "家风爱竹余底事，至今十饭九不肉。",
            "惟应说食诳枯肠，更写寒梢媚幽独。",
            "王郎散带谈清虚，为竹造门颜不忸。",
            "方英炯炯貌臞甚，门倚江干千个绿。",
            "两家人物摠风流，石壁山前烟雨秋。",
            "岂惟千首轻万户，胸中世袭潇洒侯。",
            "我乃痴绝非画绝，怜此霜根贯金铁。",
            "短绡淡墨持似公，更听哦诗声激烈。"
        ],
        "notes": "",
        "id": "241660cb14dbe62f79b95cb5fcbc6e9a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题等侯轩一首",
        "preface": "",
        "paragraphs": [
            "苍官与青士，昔封潇洒侯。",
            "万个俨相持，更比千户优。",
            "道人心安乐，可念过不留。",
            "延我听风窗，凄清韵天球。",
            "傍瞻卧麟冡，卿云复杯丘。",
            "前峰鬰岧嶤，落涧缘道周。",
            "居然气象异，况乃世德修。",
            "他日名可占，子孙荷灵休。"
        ],
        "notes": "",
        "id": "cff55fe4b025ff6cace1c403fb5f239a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "访石林叶少蕴观文二首  其一",
        "preface": "",
        "paragraphs": [
            "卿云覆其上，草木争鲜新。",
            "竹露先参差，晴曦破萧晨。",
            "万石纷拱揖，静默自主宾。",
            "似中有老仙，云霞焕精神。",
            "朝暮林壑间，搜抉出怪珍。",
            "风欹青篛笠，雨垫乌角巾。",
            "山灵指相谓，个是夔龙身。",
            "如何轻世累，萧散意许真。",
            "了知衮衣贵，未若岩石亲。",
            "功名乃弃余，道德受咨询。",
            "我来追步趋，且复结胜因。",
            "剧谈到羲轩，愧此真天人。"
        ],
        "notes": "",
        "id": "36aa956010ebd88105b569e3de89eaf7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "访石林叶少蕴观文二首  其二",
        "preface": "",
        "paragraphs": [
            "夔龙在丘壑，神物发幽秘。",
            "森然万琼瑰，参错分位置。",
            "踞地猛兽伏，拏空孤鸟厉。",
            "先后相长雄，突怒疑攫噬。",
            "各以奇自列，宁谓我独嗜。",
            "羊酪非不珍，莼羮有至味。",
            "郑公信骨鲠，我但见妩媚。",
            "种竹被崕峦，恶木不得地。",
            "荃兰偏九畹，薉草惨无类。",
            "造化初何心，被物自殊志。",
            "那知此岩傍，阅世等如寄。",
            "愿言赋丹青，远近同一视。"
        ],
        "notes": "",
        "id": "bf7d8822e74f34dd2c23c8fe793066e9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵倪文举芮国器扁舟见过溪上之作",
        "preface": "",
        "paragraphs": [
            "顿有两玉人，风流晋宋间。",
            "况复子倪子，妙思轻小山。",
            "访我相后先，知我倦飞还。",
            "僮仆怪主人，羁絷如在闲。",
            "何曾得此客，能使意绪寛。",
            "从今望仙舟，我门肯常关。",
            "春风孔郎溪，松下荆可班。"
        ],
        "notes": "",
        "id": "10f76de5b9fe91e744e441e9dbda6347"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "几上人名所乘舟曰钓月庵求诗为赋二首  其一",
        "preface": "",
        "paragraphs": [
            "古德杖头挑，今师竿下取。",
            "月满体自如，清光无处所。"
        ],
        "notes": "",
        "id": "02c0a2f9b4af8aad3fc178f604bd0168"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "几上人名所乘舟曰钓月庵求诗为赋二首  其二",
        "preface": "",
        "paragraphs": [
            "昔人钓忘饵，今师亦忘钩。",
            "静夜江不湍，孤光送归舟。"
        ],
        "notes": "",
        "id": "a16957e5dafb2bb652e184f2020e5d1d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "双头黄芍药二首  其一",
        "preface": "",
        "paragraphs": [
            "汉宫时世妆，承恩娇姊妹。",
            "解道根蒂同，如何两心背。"
        ],
        "notes": "",
        "id": "850ed26fbce1c1a326908aeaeec625b5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "双头黄芍药二首  其二",
        "preface": "",
        "paragraphs": [
            "映立自亭亭，吸饮风露饶。",
            "不作恩与怨，世间儿女妖。"
        ],
        "notes": "",
        "id": "cd75af8a9e53bccaaad559bd5ce8ab7c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "龟溪左顾亭二首  其一",
        "preface": "",
        "paragraphs": [
            "余不溪上山，映我杯中绿。",
            "我醉狂欲歌，潜蛟睡方熟。"
        ],
        "notes": "",
        "id": "6ce6ce8342a85017dca96a873107621f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "龟溪左顾亭二首  其二",
        "preface": "",
        "paragraphs": [
            "溪面寒无风，澄莹千丈绿。",
            "我欲放轻舠，霜镜不可触。"
        ],
        "notes": "",
        "id": "ed4219400a49ca771c4eb06f30e6be3a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵虞仲容咏雪一首",
        "preface": "",
        "paragraphs": [
            "十年九作穷途客，惯见天花面旋飘。",
            "江上舞鸥如背我，沙边立鹤独齐腰。",
            "衣黏落片行呼酒，船触轻冰半渡桥。",
            "谁识此时诗思乱，缓歌黄竹想西瑶。"
        ],
        "notes": "",
        "id": "151ec297071e82059fa038025127ab25"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "宿扬子江口一首",
        "preface": "",
        "paragraphs": [
            "客桥沙觜渺纵横，二纪风烟老此行。",
            "待得江头明月出，恰当船底暗潮生。",
            "旅人梦冷无留想，别浦帆归有呼声。",
            "断念此生惟付酒，为谁惊走撰瓶罂。"
        ],
        "notes": "",
        "id": "6f687894a49c8eb0a1dc03798ea6b9a7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵朱宾老删定月夜相访一首",
        "preface": "",
        "paragraphs": [
            "一水相望十里余，扁舟夜载月明俱。",
            "君今身为故人出，我亦年来此客无。",
            "夜久灯孤疑是梦，樽空仆卧不成呼。",
            "残年会见干戈息，共买嵌岩著老躯。"
        ],
        "notes": "",
        "id": "f9f476cb9acfeabcf2f499698b683660"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵宋希仲侍郎见贻一首",
        "preface": "",
        "paragraphs": [
            "今古宦游长作客，每逢佳处欲忘年。",
            "颇将幻境观尘世，始信臞儒是列仙。",
            "野邑分桥山带色，晚云藏寺水黏天。",
            "公身未属烟波管，莫向津头买钓船。"
        ],
        "notes": "",
        "id": "f0acb7533a3486589f8cffd09f0edc79"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "睡足斋一首",
        "preface": "",
        "paragraphs": [
            "此地谁令著此翁，角巾欹倒鬓如蓬。",
            "兴高绝壁松声外，梦破寒花雀啅中。",
            "睡债几时偿赛足，书淫前日洗除空。",
            "故人若问安心法，一酌村酤荐晚菘。"
        ],
        "notes": "",
        "id": "6b6018968f6040d3781a892a2764dc29"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "摘星岭一首",
        "preface": "",
        "paragraphs": [
            "𥬞磴缘梯兴未穷，青冥有路欲乘风。",
            "朝云暮雨在脚下，井钺参旗落手中。",
            "比世此身长作客，半痴半黠忽成翁。",
            "枕抛偃蹇巅崕上，一洗平生眼界空。"
        ],
        "notes": "",
        "id": "26217bcd8feea057acb6dc893efa96c7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵郑维心咏梅一首",
        "preface": "",
        "paragraphs": [
            "山路雪消梅半吐，隔林光已见疏明。",
            "冻醪似蜜从谁赏，斲句如冰得我惊。",
            "卧树照溪春思净，细香留客暮寒清。",
            "胡尘未远边风急，十载花前笑不成。"
        ],
        "notes": "",
        "id": "746d4363dd4e16741e1987a2003003ad"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵林少瞻游禹庙一首",
        "preface": "",
        "paragraphs": [
            "客里杯觞不易逢，越王宫好莫匆匆。",
            "春容雨打风吹后，山色朝来暮去中。",
            "京国昔从秋序别，斋厨犹忆饭时同。",
            "清时更作他年约，七塔三山梦已通。"
        ],
        "notes": "",
        "id": "718186d13e45f6f8f6409d05985fd1de"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "元日得雪三日立春",
        "preface": "",
        "paragraphs": [
            "斗柄御山晓直寅，夜闻笳鼓又迎春。",
            "尚欣穷腊酬三白，更荐嘉蔬继五辛。",
            "鸠杖多情扶我老，琪花有意为谁新。",
            "甲兵不用银河洗，始觉今年一笑真。"
        ],
        "notes": "",
        "id": "ddc719c5bde5bd7e49fc4feda2c6bdb8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "比过石壁访王元渤舍人欲观棋战闻同鱼轩出游独与戎琳二师对语久之明日元渤有诗见贻次韵奉酬",
        "preface": "",
        "paragraphs": [
            "缓缓游春且莫催，而今挥麈短辕回。",
            "一百五日天气近，二十四番花信来。",
            "赌墅未容窥谢傅，即心聊复探黄梅。",
            "归来索共梅花笑，老眼如何得暂开。"
        ],
        "notes": "",
        "id": "a195a0bfccd0c738ed2e6c4c5e5f49cb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵奉酬元渤见过奕棋小饮及观馆阁题名之作",
        "preface": "",
        "paragraphs": [
            "珠玉当年咳唾成，元刘何自敢齐名。",
            "梦回云海西昆逮，春到江村北渚明。",
            "谁为少陵偿酒债，更怜侯喜得诗声。",
            "杯中贤圣君休问，局上光阴我独惊。"
        ],
        "notes": "",
        "id": "cffcd4a73b5f06148bbc55ce4b3d0960"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方欲相约为孔侯溪上之游忽辱佳篇复次元韵",
        "preface": "",
        "paragraphs": [
            "山色溪烟淡墨成，隔溪幽鸟自呼名。",
            "未妨浊酒陪心赏，更借清诗作眼明。",
            "桃叶不关今夕恨，松枝犹是古时声。",
            "扁舟醉后从漂兀，个处应无宠辱惊。"
        ],
        "notes": "",
        "id": "f965c07f9ad964254a86fbb661dde74b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵周秀实监丞嘉仲府判叔姪贻王元渤舍人二首诗中见反且恨不与奕棋之会  其一",
        "preface": "",
        "paragraphs": [
            "不踏清门晓鼓朝，山林真乐在朋曹。",
            "乌衣贤胄风流远，赤壁诸郎气义高。",
            "底事裁诗多态度，也应索酒甚粗豪。",
            "残年我独棋中影，从此天刑傥遂逃。"
        ],
        "notes": "",
        "id": "939414c2265afc1e3105a2d60b11d835"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵周秀实监丞嘉仲府判叔姪贻王元渤舍人二首诗中见反且恨不与奕棋之会  其二",
        "preface": "",
        "paragraphs": [
            "人言我老是顽仙，坐隐纹枰不计年。",
            "何用山廛分小大，直将壶峤比方圆。",
            "争雄未羡七擒略，见事常输一着先。",
            "好觅周郎云水外，红渠千顷藕如船。"
        ],
        "notes": "",
        "id": "607a55dabfb24d7049ec6d655a0f5b65"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵郑维心见贻一首",
        "preface": "",
        "paragraphs": [
            "身病何因到赤墀，眼昏不复下书帷。",
            "杯觞有限长羞涩，故旧无多足别离。",
            "对白抽黄余习气，看朱成碧记当时。",
            "江村投老俱牢落，犹喜诗情似拾遗。"
        ],
        "notes": "",
        "id": "94e1f61acc937ae5707e780151e6a497"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "维心以仆假守毘陵与嘉禾南徐弟姪分符接壤作诗见贻次韵一首",
        "preface": "",
        "paragraphs": [
            "家风五字作长城，四至何曾慕九卿。",
            "问舍山林端欲老，分符湖海尚叨荣。",
            "北南二阮俱贫士，大小两冯惭颂声。",
            "独羡书成郑夫子，会令千载意分明。"
        ],
        "notes": "",
        "id": "d2e04ccf4679ca0520d22d9b49251ff0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵万廷老见贻一首",
        "preface": "",
        "paragraphs": [
            "梅花村上驻归帆，知有幽人住此庵。",
            "谁遗疏香随舵尾，故怜春色在枝南。",
            "溪前水落沙痕出，门外山横雪意酣。",
            "诗似何郎情不浅，更留佳处后来谈。"
        ],
        "notes": "",
        "id": "6de13491a55746f974a18414b4827b90"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵王柱史题密印师竂一首",
        "preface": "",
        "paragraphs": [
            "岩下风轻进竹凉，道人身共翠梢长。",
            "饥肠欲和春泉响，鼻观先参煮菜香。",
            "何处人间有痴黠，不将身外较闲忙。",
            "邻家柱史哦诗夜，未厌敲门月到墙。"
        ],
        "notes": "",
        "id": "e66ecd8ffcbc6fd207323fce105448a7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "留题吕宣义知命小园一首",
        "preface": "",
        "paragraphs": [
            "虽无万竹等封侯，半亩清阴趣自幽。",
            "菘韮尚能供早晚，菊兰聊欲记春秋。",
            "归来久已同彭泽，休去宁须问石头。",
            "短褐飘零嗟我老，他年未往亦风流。"
        ],
        "notes": "",
        "id": "8cd6b7bbda813c742fc337705961337a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "登学宫城墙眺望寄曾宏父",
        "preface": "",
        "paragraphs": [
            "寂寞无毡老郑虔，登临此日意茫然。",
            "云开北渚炊烟外，春到西城战血边。",
            "江草唤愁无畔岸，官梅动兴得清便。",
            "南风藻思传家旧，好寄东风御柳篇。"
        ],
        "notes": "",
        "id": "c8ff3cae278824021e29592058814d4b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "同诸曹泛舟城南曾守饷酒示诗次其韵",
        "preface": "",
        "paragraphs": [
            "十年溪渚梦经行，更借风烟作眼明。",
            "官身拟赴鸥鹭约，小敌忽逢诗酒勍。",
            "今者不乐愧幽子，日后欲醉无曲生。",
            "五马会寻芳草路，肯教绿叶便阴成。"
        ],
        "notes": "",
        "id": "aa201e6bcea80619634c31fc8a2d4441"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题章右推砥斋一首",
        "preface": "",
        "paragraphs": [
            "今古时清罚自清，由来谳狱赖儒生。",
            "将军误怪狱吏贵，廷尉今称天下平。",
            "万态讵容逃水镜，此心真欲似权衡。",
            "公家世德高门阀，更看阴功踵令名。"
        ],
        "notes": "",
        "id": "4170c120b978b4dec58a8bb44546393c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题道场山一首",
        "preface": "",
        "paragraphs": [
            "云乱修堂冰不如，妙香随处满空虚。",
            "头陀浩劫衣尘在，回向此生心地初。",
            "涉世情疏终简懒，爱山缘重费消除。",
            "道人劝我深发省，相对五更听粥鱼。"
        ],
        "notes": "",
        "id": "e6dd531c9bbc9b1971d246d801d2f42c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "莫师文以访弟调官巴川用周子醇韵作诗赠行",
        "preface": "",
        "paragraphs": [
            "三刀昔梦剑东州，援笔今看峡倒流。",
            "晚岁拾遗长忆弟，异乡王粲忍登楼。",
            "微官等是身悬寄，平世何曾道阻修。",
            "他日归飞两黄鹄，伴侬苕渚共赓酬。"
        ],
        "notes": "",
        "id": "6f3b049934a01ba1dac1b307b810267b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵邵子非见贻一首",
        "preface": "",
        "paragraphs": [
            "梦想风神不记春，相逢欲看梦中因。",
            "安知晚岁归吴客，却见当时入洛人。",
            "赋似文园真有气，诗非子建谅谁亲。",
            "会须剪烛西窗语，莫怪长头酒事频。"
        ],
        "notes": "",
        "id": "8edd0a40c7ebf3283114fb158444789f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "从子非登月波楼戏用前韵并简何子楚",
        "preface": "",
        "paragraphs": [
            "洗醆初尝曲米春，一樽相属是前因。",
            "忽惊万顷月波上，相对九霄风露人。",
            "十载京尘如梦破，半生鸥鸟已心亲。",
            "他时唤取何郎到，要遣官梅动兴频。"
        ],
        "notes": "",
        "id": "14f4fa30312e41d758b00cdf785d1ca8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄燕山帅幕家姪季高一首",
        "preface": "",
        "paragraphs": [
            "畴昔江湖自在身，而今骑马犯边尘。",
            "宁无楚尾吴头梦，历遍燕南赵北春。",
            "壮士似渠终有遇，衰年如我尚谁亲。",
            "屈州抑县不伸里，老此嵚嵚可笑人。"
        ],
        "notes": "",
        "id": "6c9b3d96b1a970c7131fd916e9924fad"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "禹庙一首",
        "preface": "",
        "paragraphs": [
            "苗山风驭日翩翩，人道桐棺葬此岭。",
            "今事独闻鸦种麦，故村不见鸟耘田。",
            "远忧边塞清无日，更望仓箱屡有年。",
            "收揽封疆归禹贡，忍看兵气污山川。"
        ],
        "notes": "",
        "id": "535811e93c07053e150cb754daa99575"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "谢会稽守翟内相临学行乡饮酒之礼",
        "preface": "",
        "paragraphs": [
            "清晓传呼振戟衣，泮林云日炫旌旗。",
            "风尘贴妥投戈后，色笑雍容劝学时。",
            "先世流芳今有继，圣衷图旧正畴咨。",
            "王褒愿草得贤颂，可但中和宣布诗。"
        ],
        "notes": "",
        "id": "8a7f601cf5115a1fcc9a87085e1a66fe"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵方允迪秘监会稽相遇怀吴兴旧游二首  其一",
        "preface": "",
        "paragraphs": [
            "故山畴昔奉英游，老去功名失路头。",
            "江海一官如许冷，田园三载不知秋。",
            "谢公塘外千峰紫，何楷庐边一径幽。",
            "心折少陵存殁句，恨无酒力破劳愁。"
        ],
        "notes": "",
        "id": "758b82e21a7e5174696b518db88f5bff"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵方允迪秘监会稽相遇怀吴兴旧游二首  其二",
        "preface": "",
        "paragraphs": [
            "鉴湖列嶂自天开，云色岚光入酒杯。",
            "忽遣同游有陶谢，故应交契拟陈雷。",
            "他乡日日典衣醉，公事时时牵马来。",
            "要买扁舟穷胜绝，共追樵径晚风回。"
        ],
        "notes": "",
        "id": "725cb397c58b427f4b0a425f8dba8f5d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "携家从允迪借居鸬鹚源上沈必先侍御有诗宠其行次韵并呈二公二首  其一",
        "preface": "",
        "paragraphs": [
            "飘零暮景今如许，惭愧高人久卧庐。",
            "好客儿童总欢喜，多情草木自扶疏。",
            "百年梦幻真何有，一壑风烟尚借居。",
            "寄谢南台温御史，此身休戚正关渠。"
        ],
        "notes": "",
        "id": "fa11474fddf74c295ff6dd14d2358cf6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "携家从允迪借居鸬鹚源上沈必先侍御有诗宠其行次韵并呈二公二首  其二",
        "preface": "",
        "paragraphs": [
            "向来多病更多忧，命与谁谋出怨仇。",
            "坐念甘泉方避暑，不知楚泽又悲秋。",
            "长蛇肆毒心犹在，战马何时鞚暂休。",
            "横榻故人身卫主，素书能不复讥侬。"
        ],
        "notes": "",
        "id": "bb2831a82359930d14d6a3eaa790d685"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "再用韵呈允迪秘监江子我郎中二首  其一",
        "preface": "",
        "paragraphs": [
            "二纪风埃长作客，了知身世是蘧庐。",
            "老来诗酒都无味，乱后交亲未肯疏。",
            "曾见雄风追楚赋，尚堪雌霓读郊居。",
            "愿公先卜嵌岩隐，秦利宁忘郑国渠。"
        ],
        "notes": "",
        "id": "25e92e0f09b859edf628f5a5fd0b83c7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "再用韵呈允迪秘监江子我郎中二首  其二",
        "preface": "",
        "paragraphs": [
            "异时畎亩不忘忧，避俗今犹若避仇。",
            "直指威声曾震岳，封章义气欲横秋。",
            "诗成故客知无敌，酒尽凭谁为起谋。",
            "岁晚相逢山在眼，从公脚历颇能不。"
        ],
        "notes": "",
        "id": "36b1cb765bb408f8a5b4e42c0250ed93"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵必先侍御和郑维心忆梅并寄维心",
        "preface": "",
        "paragraphs": [
            "紫梅溪上春先到，余不沙边草未芳。",
            "五字真曾赋桑落，四弦犹忆调枫香。",
            "雪中孤艳应愁绝，竹外斜枝不掩藏。",
            "永望佳人在空谷，此时幽独未须伤。"
        ],
        "notes": "",
        "id": "c4759c0236f9d711ee203b051981dea6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "再用韵寄沈次律学士",
        "preface": "",
        "paragraphs": [
            "溪上青云覆短墙，杖藜谁共掇幽芳。",
            "忽惊候馆梅花破，想见山斋竹叶香。",
            "倦客鬓丝今点染，使君心事独韬藏。",
            "何当归赴春盘约，苦苣嘉蔬未足伤。"
        ],
        "notes": "",
        "id": "cc7d7f9243bb907fe03b0d38015cbb93"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵维心赋次律见一亭二首  其一",
        "preface": "",
        "paragraphs": [
            "向来金埓与铜山，可是无田未得闲。",
            "纸上功名追逸景，镜中心事迫摧颜。",
            "溪云惯作多时别，陇月今迎一个还。",
            "始信柯田梨枣地，不令榛棘有遗删。"
        ],
        "notes": "",
        "id": "0986d4f50926d724f100fbaeaccb3838"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵维心赋次律见一亭二首  其二",
        "preface": "",
        "paragraphs": [
            "循除春水渐淙淙，心静魔军久已降。",
            "未省芳菲谁是伴，不妨鹦燕自成双。",
            "眼中浊酒倾如海，门外清溪欲拟江。",
            "会见扶藜添一老，共听疏竹响风窗。"
        ],
        "notes": "",
        "id": "34ae23893318bfef2e5bcc71c48a4c20"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵维心赴次律赏芍药一首",
        "preface": "",
        "paragraphs": [
            "岩前红药媚深幽，更为余春一笑留。",
            "畴昔邹枚俱倦客，而今陶谢得同游。",
            "真香雨裛来无尽，妆艳风熏喜欲浮。",
            "未羡木奴千户比，主人原是醉乡侯。"
        ],
        "notes": "",
        "id": "ea65b0ed4c82337eded5e7444b69c51a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵维心赠葛鲁卿待制求花栽一首",
        "preface": "",
        "paragraphs": [
            "此日宁无健步移，春前行近着花时。",
            "故园乐地今余几，小县风光客不知。",
            "剩买名裁令乱眼，却嫌芳思只撩诗。",
            "属公归赋丹青手，问圃寻农独我宜。"
        ],
        "notes": "",
        "id": "b72dbc8eb163486e155cb41904c58f14"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "卢叔才相过夜话戏成一首",
        "preface": "",
        "paragraphs": [
            "七年诗酒恨难同，未省相看作么容。",
            "多病襄阳长瑟缩，古心冬夜更龙钟。",
            "已知昔者非今者，莫问渠侬胜我侬。",
            "手剪西窗深夜烛，细听吴语话心胸。"
        ],
        "notes": "",
        "id": "75a6d253367d5391d352be9b90df7306"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄云门长老持公一首",
        "preface": "",
        "paragraphs": [
            "梦境清游记昔曾，而今双鬓已鬅鬙。",
            "此生有分寻云水，到处逢人说葛藤。",
            "紫芋波棱真在眼，青鞋布韈未输僧。",
            "会投枯木堂中老，只恐诗情罢不能。"
        ],
        "notes": "",
        "id": "79b6ae99dd91e460bb02b0b4c5ff9b38"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵宋希仲贻故人虞仲容一首",
        "preface": "",
        "paragraphs": [
            "乱前交旧今余几，道故伤时得涕零。",
            "门外溪山无赖碧，眼中须鬓可怜青。",
            "十年持槖气横出，三斗朝天心独醒。",
            "却喜元龙豪放在，不妨下马索银瓶。"
        ],
        "notes": "",
        "id": "7608a2dbb45a13108fd801ecfb193e63"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送希仲出守三衢一首",
        "preface": "",
        "paragraphs": [
            "临别溪山眼重开，秋风扬旆更悠哉。",
            "平生气概今逾壮，一郡清平欲挽回。",
            "丧乱有谁谈旧事，论思此日要真才。",
            "公行勿亟朝天路，帝有甘泉密诏来。"
        ],
        "notes": "",
        "id": "8f2b55d8e53ff34e51ca29fc3aeccaf3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵寄怀王元渤舍人一首",
        "preface": "",
        "paragraphs": [
            "倦飞鸾省戢修翎，乞与云山作卧屏。",
            "醉里书床堆束笋，梦余楸局见稀星。",
            "君心傥似当时赤，吾髪应无耐久青。",
            "老手尚堪驱使在，会持归檝到溪亭。"
        ],
        "notes": "",
        "id": "7428a22ac34d957bc73fbacc8f79e49e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "林懿成检正见贻次韵谢之林乃同年",
        "preface": "",
        "paragraphs": [
            "集英唱第偶追攀，老着青衫独汗颜。",
            "富贵逼公那得谢，云泉招我久应闲。",
            "鸾台看展经纶手，鼇禁行趋供奉班。",
            "黄发故人空跂想，应无春梦到林间。"
        ],
        "notes": "",
        "id": "4e395dcc518cabce6e6048aabac67514"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "将如会稽用允迪韵留别子我诸公一首",
        "preface": "",
        "paragraphs": [
            "对酒休悲落木秋，霜花犹足当传筹。",
            "每怜别赋空多感，晚信离骚并是忧。",
            "盏底圣贤何足论，眼中泾渭正争流。",
            "时危忍袖经纶手，行见聘书如鹤头。"
        ],
        "notes": "",
        "id": "0d3ff6bd1cdaefdb19b28ba99ede9c86"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送方务德提干赴官浙西一首",
        "preface": "",
        "paragraphs": [
            "二十年前湖海旧，而今人物粲琅玕。",
            "文章自袭家风美，骨相仍无父客寒。",
            "会有忠诚能贯日，不应漫浪懒为官。",
            "他年鹓鹭行中见，傥似鸬鹚谷里看。"
        ],
        "notes": "",
        "id": "035e746559426ddaecd57afb9717f404"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵沈必先尚书见别一首",
        "preface": "",
        "paragraphs": [
            "翩翩旗尾破新晴，颇似龙驹脱在坰。",
            "再上封章辞雨露，故令高节焕丹青。",
            "卿云媚日怀仙隐，白鹭迎舟宿晚汀。",
            "预想山斋春酒熟，可无残梦到南屏。"
        ],
        "notes": "",
        "id": "8feef041c4a61f7ef730d18d4dcf0918"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵傅子骏右司见贻一首",
        "preface": "",
        "paragraphs": [
            "大旆华镳昼掩扉，松门沙步带山围。",
            "循除涨水春来急，释峤孤云懒后归。",
            "试看青鞋缘磴道，不妨野服坐苔矶。",
            "应嗟客路风尘暗，遶树惊乌未得依。"
        ],
        "notes": "",
        "id": "13149808eb8e4fcc3cfd23e5b1fcca01"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵无言兄卜筑二首  其一",
        "preface": "",
        "paragraphs": [
            "求田问舍岂徒为，晚悟前言不我欺。",
            "地占玉杯初应卜，门临苕水宛分枝。",
            "乡关怪客归何早，圣主思贤降不迟。",
            "磊落胸中三万字，不应无意拯时危。"
        ],
        "notes": "",
        "id": "7c231b0c73d454584f683cb3537cac15"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵无言兄卜筑二首  其二",
        "preface": "",
        "paragraphs": [
            "石枕方床绿浪籐，清谈散带似怀冰。",
            "蔬盘尚杂水中蟹，羽翣莫挥瓜上蝇。",
            "五斗为贫真世业，一廛归隐岂人能。",
            "冥鸿万里今何慕，应笑饥飞侧翅鹰。"
        ],
        "notes": "",
        "id": "1ff539ef8318d6564a3a0b1b34b5fd78"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "张仲宗判监别近三十年经由余不访余有诗次其韵",
        "preface": "",
        "paragraphs": [
            "乱前犹省当时事，乱后浑如隔世人。",
            "得见升平且欢喜，莫将心念到亨屯。",
            "衔杯倘办中山醉，觅句谁如小庾新。",
            "三十年前痴半黠，相逢终不忘天津。"
        ],
        "notes": "",
        "id": "6a44b31cdc5e5e4ec192cec5571bbc8f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵沈次律家并蒂芍药一首",
        "preface": "",
        "paragraphs": [
            "习家池馆酒如淮，为破幽人一日斋。",
            "前庑芳菲骈蒂萼，后堂莺燕啸朋侪。",
            "忽惊暗绿将成幄，却喜双红欲缀钗。",
            "草木会为门户庆，而今兰玉已当阶。"
        ],
        "notes": "",
        "id": "7c853fcb204b5561a29c0e0b3555aa66"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵牧庵禅师持公见贻一首",
        "preface": "",
        "paragraphs": [
            "衲底摩尼直万金，半生空探九渊寻。",
            "波离忏罪何名罪，老可安心不见心。",
            "碧涧寒泉流自古，斋厨煮菜味常今。",
            "牧庵已断人牛迹，纯白何妨黑半侵。"
        ],
        "notes": "",
        "id": "459902468ea49a3eb69677dda046b011"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵郑禹功见贻一首",
        "preface": "",
        "paragraphs": [
            "当年负笈京华客，振臂论交法从班。",
            "何武诵诗来蜀郡，士龙持论出云间。",
            "杯觞引满风流甚，岁月惊心昨梦还。",
            "短檝未妨相访觅，要看拄颊面西山。"
        ],
        "notes": "",
        "id": "7194031c20daa5e4d160908a71d31fe0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵徐季山学正释奠先圣之作",
        "preface": "",
        "paragraphs": [
            "阙里躬祠通古昔，升平礼乐信光明。",
            "威仪复见周多士，迂鄙何求汉两生。",
            "佩委霜侵裳绣冷，庠开风振戟衣鸣。",
            "使君肃穆神心格，更看雍容佐国衡。"
        ],
        "notes": "",
        "id": "6c52fde68dbca250331c5b5d70a56eed"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵吴兴守到官见贻一首",
        "preface": "",
        "paragraphs": [
            "步武初辞玉笋中，旌麾疑是到珠宫。",
            "窗间岩岫如争入，笔下云烟洗不空。",
            "千里喜深车后雨，一堂仁浃扇时风。",
            "宾筵浪许陪真赏，底用蹒跚一秃翁。"
        ],
        "notes": "",
        "id": "4254f98bf677034e173489f543d6be64"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵吴兴守雨中即事一首",
        "preface": "",
        "paragraphs": [
            "雨槛风簷欲垫巾，护花常恐减青春。",
            "融怡已复生頩颊，料峭真应恕老人。",
            "睡鸭吹香空结恋，远峰攒碧似凝颦。",
            "野棠泪湿愁如许，半面徐妃不受匀。"
        ],
        "notes": "",
        "id": "27d82d6519b080f11bdc091f36972d25"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵春日书怀二首  其一",
        "preface": "",
        "paragraphs": [
            "居士而今有底忙，生涯草草度年芳。",
            "平林渐见蔫红委，野店初开煮酒香。",
            "尚有佳人来得得，不甘春事去堂堂。",
            "胜游早晚追千骑，更看挥戈驻日光。"
        ],
        "notes": "",
        "id": "eb00334d5c1655f2bb4eda9733acd26e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵春日书怀二首  其二",
        "preface": "",
        "paragraphs": [
            "水面红云次第铺，东君未肯向人疏。",
            "兴高碧嶂千寻外，春在黄堂一笑余。",
            "只怕玉醅浮盏斝，不嫌花片落襟裾。",
            "公归行侍甘泉宴，留得新诗锦不如。"
        ],
        "notes": "",
        "id": "a9bc706997562471fc25604f7fc2b29d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵吴兴纪事一首",
        "preface": "",
        "paragraphs": [
            "怀绂初辞玉帝宫，白苹洲在乱云中。",
            "劝耕汉守宣恩诏，卖剑吴侬袭古风。",
            "花好未应惭洛浦，酒香何羡过新丰。",
            "他年图画宾筵胜，锦瑟傍边有病翁。"
        ],
        "notes": "",
        "id": "3b9dfe86f3093800d86f7cb614ab0d03"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵九日四首  其一",
        "preface": "",
        "paragraphs": [
            "九日佳名今古重，凤城秋色正明楼。",
            "厨供清酿香浮袂，恩赐黄花忆满头。",
            "千里风烟殊未恶，五亭吟啸不应休。",
            "明年归觐酬前赏，倘念衰翁尚四愁。"
        ],
        "notes": "",
        "id": "c9927d61901f00a2bfbb92f15cf099ec"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵九日四首  其二",
        "preface": "",
        "paragraphs": [
            "怀绂欣临柳恽州，据床宁羡庾公楼。",
            "云横浦溆无重数，花遶岩峦最上头。",
            "诗遣羊何聊共和，语惊陶谢未知休。",
            "自缘风物撩人意，不为闲情作许愁。"
        ],
        "notes": "",
        "id": "299da43af7a9395dd63904950f65db45"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵九日四首  其三",
        "preface": "",
        "paragraphs": [
            "蒲团趺坐冷知秋，笳鼓声传出郡楼。",
            "阅世梦中知是梦，说禅头上更安头。",
            "邦君化得俱吟咏，居士年应赋莫休。",
            "只恐官梅能动兴，从梁江草唤人愁。"
        ],
        "notes": "",
        "id": "e77af49859864a5a7e7f5c888036e416"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵九日四首  其四",
        "preface": "",
        "paragraphs": [
            "向来风韵照清秋，气压元龙百尺楼。",
            "倒载时时忆池上，朝回日日醉江头。",
            "甘泉正念论思旧，辅郡仍推誉望休。",
            "勃窣媻姗老归客，赖公与酒得浇愁。"
        ],
        "notes": "",
        "id": "21bdc9bef487d8a993fa02a0c534f111"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵雪中听琵琶一首",
        "preface": "",
        "paragraphs": [
            "燕堂曾许陪真赏，似识唐昌一树花。",
            "鹤骨松声公耐雪，龟膓蝉腹我羞茶。",
            "星弰万点疏还密，月帔千寻整复斜。",
            "要趁回风看舞态，莫令矫恨入琵琶。"
        ],
        "notes": "",
        "id": "26965f0397d687f55094001e9bc0a999"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题毗山吴约仲旷远亭一首",
        "preface": "",
        "paragraphs": [
            "追思五十年前梦，山压平湖水次门。",
            "白鹭未惭公子贵，青松不屈大夫尊。",
            "文辞朴凸推鼻祖，标置孤高到耳孙。",
            "更喜新亭名意好，吴郎清峻芮郎温。"
        ],
        "notes": "",
        "id": "3685f30d64bef94bf9228261e3954890"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "冬至汴下早行有感一首",
        "preface": "",
        "paragraphs": [
            "刺促惊时节，侵寻念物华。",
            "半生多客里，今日又天涯。",
            "晓月看眉妩，飞云乱眼花。",
            "穷途随物感，不必是思家。"
        ],
        "notes": "",
        "id": "3f13b07883c293964bcd09a2b33f51f2"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和族兄无言题能仁寺当云轩一首",
        "preface": "",
        "paragraphs": [
            "绿树新回合，斜窗旧邃深。",
            "壶觞如栗里，岁月似山阴。",
            "半世怀清隐，何年得此心。",
            "借床眠不熟，酒力横相侵。"
        ],
        "notes": "",
        "id": "b3d6cdf9f512757f7ece033c88ba86d9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵袁审渊道旧思归四首  其一",
        "preface": "",
        "paragraphs": [
            "寂寞襄阳老，南山忆弊庐。",
            "病来惟喜酒，叹罢每捐书。",
            "道路风尘暗，关河信息疏。",
            "逢人说沙漠，不忍问何如。"
        ],
        "notes": "",
        "id": "d931462f2986b1cb6586fde20f6cd6c1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵袁审渊道旧思归四首  其二",
        "preface": "",
        "paragraphs": [
            "十载溪亭旧，挥毫见古风。",
            "相如今病渴，东野尚鸣穷。",
            "眼界便乡物，风流忆乃翁。",
            "一枰如梦断，归思渺千峰。"
        ],
        "notes": "",
        "id": "e5125f9f2ce4efbc062d802a4ab21be9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵袁审渊道旧思归四首  其三",
        "preface": "",
        "paragraphs": [
            "城郭如村步，官身等俗闲。",
            "对棋论小墅，拄颊望西山。",
            "异县故交重，闲心幽事关。",
            "犹余少年意，不计晚途艰。"
        ],
        "notes": "",
        "id": "46d7cad1b9c9e7695863fd5e04ebcbd8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵袁审渊道旧思归四首  其四",
        "preface": "",
        "paragraphs": [
            "虞氏隋唐后，当时尺五天。",
            "风烟鼻祖宅，翰墨耳孙贤。",
            "筇屐容相蹑，杯觞得共传。",
            "济时吾老矣，看着祖生鞭。"
        ],
        "notes": "",
        "id": "42e3f05efeb62e0538ef52190f9c574f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江子我雪句一首",
        "preface": "",
        "paragraphs": [
            "头白高山早，千林一夜花。",
            "云深乌鬼屿，风乱白鸥沙。",
            "刺促伤时事，飘零念岁华。",
            "天今洗兵马，勿复问浮槎。"
        ],
        "notes": "",
        "id": "2827d493c8dd1bd168e18a4a1e5af5a4"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "梅山一首",
        "preface": "",
        "paragraphs": [
            "伊昔市门隐，山今尚姓梅。",
            "危言关社稷，仙迹混蒿莱。",
            "此事谁云者，斯人安在哉。",
            "伤今更怀古，老意独悲哀。"
        ],
        "notes": "",
        "id": "a4744f27acaf18450aa3dd8e997d762b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送太学旧同舍及第归乡一首",
        "preface": "",
        "paragraphs": [
            "辇毂当年别，簪裳末路同。",
            "江湖人已老，家国恨何穷。",
            "山有伤心碧，尘无没马红。",
            "举鞭还送客，落日泪痕中。"
        ],
        "notes": "",
        "id": "80128d807a33046e2889ea7989249b1d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵子我得俸一首",
        "preface": "",
        "paragraphs": [
            "祠官资薄俸，肥遯要清贫。",
            "载酒久无客，乞醯惟有邻。",
            "广文宁厌肉，方朔漫长身。",
            "莫遣陈苌到，先生甑尚尘。"
        ],
        "notes": "",
        "id": "2fbaa6c2a7bf096cc534fa418853c9c1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "冥冥寒食雨",
        "preface": "",
        "paragraphs": [
            "冥冥寒食雨，客意向谁亲。",
            "泉乱如争壑，花寒欲傍人。",
            "生涯长刺促，老气尚轮囷。",
            "不负年年债，清诗新送春。"
        ],
        "notes": "",
        "id": "74218ad53d9aa9e6f96e00ac48052e27"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "风气东南异",
        "preface": "",
        "paragraphs": [
            "风气东南异，阴晴早晚间。",
            "日光时透隙，云影半遮山。",
            "扫迳残红尽，开窗绿荫还。",
            "寄声桑苎友，幽兴合相关。"
        ],
        "notes": "",
        "id": "d0a3eb5150bccd44236b025b270eda10"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "绿暗山前路",
        "preface": "",
        "paragraphs": [
            "绿暗山前路，柔桑宛宛垂。",
            "稻秧分陇后，蠺茧下山时。",
            "白日缫车急，中宵织妇悲。",
            "老年官赋了，不长一絇丝。"
        ],
        "notes": "",
        "id": "0a3b06a286035936c11d071677859853"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "即事一首",
        "preface": "",
        "paragraphs": [
            "何物当门户，青松及我长。",
            "佳山忘岁月，同汝过风霜。",
            "北涧花应尽，南荣草欲芳。",
            "病来欢意少，一醉未全忘。"
        ],
        "notes": "",
        "id": "561fbe8e40cd73ab57f9dbf85e963b72"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "览镜一首",
        "preface": "",
        "paragraphs": [
            "契阔三年梦，飘零一寸心。",
            "青青今变雪，种种仅齐簪。",
            "览镜浑相似，弹冠各不任。",
            "论交如许酒，情寄一杯深。"
        ],
        "notes": "",
        "id": "70924c933053700f90747117959123ee"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "居士竂一首",
        "preface": "",
        "paragraphs": [
            "龙钟居士相，落魄宰官身。",
            "长史风吹帽，林宗雨垫巾。",
            "安心惟壁观，乞米赖僧邻。",
            "曾并鸳行立，当时梦不真。"
        ],
        "notes": "",
        "id": "c03263e76b304848489631c56b76cea1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵朱宾老过我对月小酌一首",
        "preface": "",
        "paragraphs": [
            "老人论旧事，感慨思悠哉。",
            "暗喜生眉宇，新凉入酒杯。",
            "竹风谁汝和，檐月要人陪。",
            "此客非凡客，斯时得得来。"
        ],
        "notes": "",
        "id": "12da515516a2e4cb3768feeca0fc693f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "遣兴一首",
        "preface": "",
        "paragraphs": [
            "杯案惟菘韭，何因老骨强。",
            "昨朝方住雪，今日又加霜。",
            "寂历僧廊暮，支离野步芳。",
            "岁时浑不省，得酒是春阳。"
        ],
        "notes": "",
        "id": "40631773cd9cb2d41e9698a6a0c94579"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵吴兴守春日书怀一首",
        "preface": "",
        "paragraphs": [
            "百榼偿春酒，人言有别肠。",
            "披风醒午醉，撷蘂眷余芳。",
            "白日何曾短，游丝得许长。",
            "向来情浩荡，今者梦微茫。"
        ],
        "notes": "",
        "id": "214b5d9f89bc4df002aaf7141c6631db"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送徐叔镇知县罢官赴调一首",
        "preface": "",
        "paragraphs": [
            "剧论追前辈，忧思独在民。",
            "雪霜吾岁晚，金玉子心真。",
            "曾见除书旧，行膺荐墨新。",
            "君王问田叔，长者更何人。"
        ],
        "notes": "",
        "id": "2c29ccf25255bf89b2a06c6e90edb7e3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送邹德章教授之官合淝二首  其一",
        "preface": "",
        "paragraphs": [
            "晚色溪亭路，风帆去莫遮。",
            "交情寄桑落，离恨渺天涯。",
            "志行今谁及，声名莫谩夸。",
            "淮人问规范，说似道乡家。"
        ],
        "notes": "",
        "id": "664945521259bd662bed3e290945b4db"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送邹德章教授之官合淝二首  其二",
        "preface": "",
        "paragraphs": [
            "古寺疏钟里，因依孰并游。",
            "歌行如短李，邂逅得髯邹。",
            "皎月林塘夜，青霜雉免秋。",
            "从今两相忆，一酌酹侬不。"
        ],
        "notes": "",
        "id": "7791f5a72542a51e0602f9ad05fd5e66"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵宾老过会稽访余同游禹庙龙瑞宫晚归二首  其一",
        "preface": "",
        "paragraphs": [
            "十载江湖客，重来霜鬓侵。",
            "事如春昼梦，山似故人心。",
            "步屧攀嶃绝，移舟出窈深。",
            "他时林樾底，归去话登临。"
        ],
        "notes": "",
        "id": "bad0d1f4227c1eed8158cc12de1d0938"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵宾老过会稽访余同游禹庙龙瑞宫晚归二首  其二",
        "preface": "",
        "paragraphs": [
            "禹穴徴前史，龙门访隐书。",
            "相携如故里，失喜问吾庐。",
            "此日登山屐，他年下泽车。",
            "端能从我老，腾践未应虚。"
        ],
        "notes": "",
        "id": "69c9d4810168474865de1e630f2f6c31"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "曾宏父将赴官都城示诗次韵自述并赠其行",
        "preface": "",
        "paragraphs": [
            "庾信多哀思，年来方解愁。",
            "低徊甘吏役，肮脏岂人谋。",
            "儋石才知饱，私田讵敢求。",
            "尚能吟玉案，未忍困牙筹。",
            "公子年方壮，才名惜甚休。",
            "聊持江氏笔，来赋谢公楼。",
            "慷慨思千里，翺翔近十洲。",
            "逢时宁有愧，阅世自多忧。",
            "客路尘沙暗，春风草木柔。",
            "公行欣入洛，我老谢封留。",
            "日月消书帙，江湖落钓舟。",
            "经纶公等事，此意莫悠悠。"
        ],
        "notes": "",
        "id": "7438156a951e8e5c44437cebab5a4a12"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江子我郎中社饮一首",
        "preface": "",
        "paragraphs": [
            "社醵遗风在，田家礼数饶。",
            "玉人疑解意，孺子故来邀。",
            "御寇惊先馈，庚桑惧见杓。",
            "习乡俱尚齿，惇族悟疏苗。",
            "未见雕戈静，方欣玉烛调。",
            "山寒时作暝，火老不成歊。",
            "酾酒无留榼，蒸豚发堕樵。",
            "蛮讴声带苦，村舞拍频招。",
            "野性疏钟鼎，官身脱市朝。",
            "形随石骨瘦，心与涧花雕。",
            "朔漠音尘断，膻胡意气骄。",
            "谁为今定远，空作老边韶。",
            "枉矢知天变，双桃验服妖。",
            "献书惭痛哭，避地独无聊。",
            "复古周宣治，中兴太白谣。",
            "明年及春社，愁鬓雪应消。"
        ],
        "notes": "",
        "id": "a2217ea395504dba032902617c27d111"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵子我秋分一首",
        "preface": "",
        "paragraphs": [
            "山中秋已半，蓬荜晏方开。",
            "不听夜虫话，焉知节物来。",
            "紫珠犹卧穗，青蘂未浮杯。",
            "欲射系书鴈，非关烹不才。"
        ],
        "notes": "",
        "id": "0028474d8be2d74aa7aada23b25597e9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "闻亲征一首",
        "preface": "",
        "paragraphs": [
            "十万貔貅同日出，君王英武古无双。",
            "而今将士争豪甚，为报胡儿莫觑江。"
        ],
        "notes": "",
        "id": "a927e9714483b34a17604720352d3483"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一",
        "preface": "",
        "paragraphs": [
            "祖宗先德后刑诛，八叶升平振古无。",
            "驯致小羌如许黠，五兵虽惨亦时须。"
        ],
        "notes": "",
        "id": "89ec32e27b04f9e3d33253e9f6133e4b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其二",
        "preface": "",
        "paragraphs": [
            "闻难君王敢自安，鞭笞貔虎向江干。",
            "英谋睿决知谁敌，世祖周宣比并看。"
        ],
        "notes": "",
        "id": "a7319df1ae15d9829ca3ed40ba0cfca7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其三",
        "preface": "",
        "paragraphs": [
            "杖策初闻桑下谣，氐羌酋长待来朝。",
            "而今有酒须相乐，前日忧思骨合销。"
        ],
        "notes": "",
        "id": "0c84f8f0101b1e0698ce533fd2184ea0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其四",
        "preface": "",
        "paragraphs": [
            "将相佥谋互往来，一时肝胆绝嫌猜。",
            "颇闻追骑三方出，不遣淮壖疋马回。"
        ],
        "notes": "",
        "id": "ca864ee409ea58aa45cc2e079c2fa37d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其五",
        "preface": "",
        "paragraphs": [
            "天戮齐东老逆臣，弄兵鼠子尚窥人。",
            "乾坤整顿应须早，赋与中原浩荡春。"
        ],
        "notes": "",
        "id": "ee8a268cb0a66f2de0bd6a94755e5a5c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其六",
        "preface": "",
        "paragraphs": [
            "猛将心期箭有神，争前知贼不知身。",
            "圣恩令贷签军死，汝是中朝个里人。"
        ],
        "notes": "",
        "id": "b5a5979c4083cfb5422b8a0a503fe822"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其七",
        "preface": "",
        "paragraphs": [
            "胡儿驱马意何忙，淮海暄风炫日光。",
            "心折关河归不得，而今底处是家乡。"
        ],
        "notes": "",
        "id": "365b5e0b1b2f67236d39b4dde0aa6c3c"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其八",
        "preface": "",
        "paragraphs": [
            "六代金陵是帝州，诸侯玉帛等山丘。",
            "指挥大匠新宫阙，早晚鸣鞭向石头。"
        ],
        "notes": "",
        "id": "783ea3d62f7562fa5c03c61ab5ed0407"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其九",
        "preface": "",
        "paragraphs": [
            "胡儿岂敢易江沱，前日谋臣谬讲和。",
            "为问奸谀羞死未，较量今者孰为多。"
        ],
        "notes": "",
        "id": "ae1160efb81f1e72748f336559f31a09"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一〇",
        "preface": "",
        "paragraphs": [
            "红旌白马羽林儿，丝鞚当胸短策垂。",
            "归导鸣銮何太喜，腰间金印阿谁知。"
        ],
        "notes": "",
        "id": "e1978d9d82193e5f5493806be021c728"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一一",
        "preface": "",
        "paragraphs": [
            "晓来鼓角动辕门，便觉升平气象存。",
            "他日两宫归就养，更看天子父兄尊。"
        ],
        "notes": "",
        "id": "e18fdae0b54bc4263e0e277f0107273b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一二",
        "preface": "",
        "paragraphs": [
            "东风九市遍开场，梅柳参差近玉堂。",
            "应许侍臣俱入贺，捧持春酒寿君王。"
        ],
        "notes": "",
        "id": "192fc42a9a3edc901ab1a3706c6a3fdc"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵徐立之朝议除夜无酒二首  其一",
        "preface": "",
        "paragraphs": [
            "功名本是误成蝇，伎俩何劳更镂冰。",
            "竹屋纸窗风撼幕，可怜挑尽读书灯。"
        ],
        "notes": "",
        "id": "7b2fefabf53c6823a0b990f36e43e3ef"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵徐立之朝议除夜无酒二首  其二",
        "preface": "",
        "paragraphs": [
            "平生豪气恐难除，尚忆咸阳五白呼。",
            "诗似少陵惟欠酒，可能客舍事全无。"
        ],
        "notes": "",
        "id": "2ead73d2c37272ffbc7df7db9ae418dc"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵山僧善彬寄梅花",
        "preface": "",
        "paragraphs": [
            "苔封老树槎牙甚，何事春风亦与期。",
            "千尺寒岩无暖气，不妨入眼见丰肌。"
        ],
        "notes": "",
        "id": "b47229d6ea2a0f177d2db5a6f8d97d48"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 双莲阁",
        "preface": "",
        "paragraphs": [
            "苍梧云隔漫烟波，露后谁怜泣女娥。",
            "会道洗空千古恨，石心今日奈渠何。"
        ],
        "notes": "",
        "id": "524c018fdbba37ed3440e084f8b1923e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 梦室",
        "preface": "",
        "paragraphs": [
            "春院花香透白间，梦余风景似萧闲。",
            "只今是梦谁占梦，却笑沩山问仰山。"
        ],
        "notes": "",
        "id": "c55119953d172450dd7e8978d19913d5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 橘亭",
        "preface": "",
        "paragraphs": [
            "种橘洲边何似好，离离丹实鬭鲜新。",
            "千头岂为封侯比，留得芳香噀后人。"
        ],
        "notes": "",
        "id": "3c0d091c2a71523a09ab4d66d05a7a35"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 竹亭",
        "preface": "",
        "paragraphs": [
            "公家爱竹传闻旧，要看凌冬色不浮。",
            "日报平安何用许，至今好事想风猷。"
        ],
        "notes": "",
        "id": "6f94c128496df071c5cb98e97969f0bf"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 兰室",
        "preface": "",
        "paragraphs": [
            "薝卜同林一等香，芝兰在室不知旁。",
            "而今阅世如翻手，底处交情有许长。"
        ],
        "notes": "",
        "id": "e975f476fb1e518ac71b20181718be1a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 花坞",
        "preface": "",
        "paragraphs": [
            "闽岭风尘旋扫空，挽回春色到花丛。",
            "长红小白参差见，便觉丹青入手中。"
        ],
        "notes": "",
        "id": "8d4766469a477c86f4bbf3b45804518e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵江西李相君七咏 磬塘",
        "preface": "",
        "paragraphs": [
            "曲塘如磬何曾有，坐想萦山更带林。",
            "花圃夜来春雨足，漾舟应试一篙深。"
        ],
        "notes": "",
        "id": "ec2d583838770443cda6f8cbfae201e9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "戏题法真师见南山斋一首",
        "preface": "",
        "paragraphs": [
            "看山终日自夷犹，清净谁如此比丘。",
            "莫指妙高南向是，德云还在别峰头。"
        ],
        "notes": "",
        "id": "a413075bf0c0fb1cf5355b6d0a293b19"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题敏上人隐斋一首",
        "preface": "",
        "paragraphs": [
            "水石菖蒲真活计，芒鞋不借更奇哉。",
            "山林本是君家物，为□□□唤去来。"
        ],
        "notes": "",
        "id": "50ce620d704f8cd3d7b2096a4f3363b2"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "访梅",
        "preface": "",
        "paragraphs": [
            "瘦藤扶我到溪南，梅蘂含羞未入看。",
            "不是今年花事懒，北人携过许清寒。"
        ],
        "notes": "",
        "id": "6d590bb745bf3f58a78641fc8ba1bdb1"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "访石林二首  其一",
        "preface": "",
        "paragraphs": [
            "山行不用瘦藤扶，度石穿云意自徐。",
            "夜过西岩投宿处，满身风露竹扶疏。"
        ],
        "notes": "",
        "id": "434986f6ab8d7e0c61b6d2e3fcf64ac7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "访石林二首  其二",
        "preface": "",
        "paragraphs": [
            "山泽形容忌太臞，石林风范独何如。",
            "时时宾客倾家酿，个个郎君读父书。"
        ],
        "notes": "",
        "id": "c6c9458942fa208e29e9afcae3c64c2f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "过梅溪省妻父臧翊善坟感叹  其一",
        "preface": "",
        "paragraphs": [
            "落磵悲泉不拟闻，乐平桥北路头分。",
            "扬雄旧宅今安在，心折侯芭三尺坟。"
        ],
        "notes": "",
        "id": "984c859b1e56fc7ee55b810cf7c98578"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "过梅溪省妻父臧翊善坟感叹  其二",
        "preface": "",
        "paragraphs": [
            "寂寞松冈锁暮烟，平生忠信事茫然。",
            "臧孙有后真虚语，伯道无儿可问天。"
        ],
        "notes": "",
        "id": "d5e4ba5f423e5885563f42c5997ebd3e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和故人二首丁卯年九月二十二日梦中得之  其一",
        "preface": "",
        "paragraphs": [
            "平生事业较粗疏，晚岁欣陪谢幼舆。",
            "林下商量好消息，不须嵇子绝交书。"
        ],
        "notes": "",
        "id": "31a49078ea333afde5ff2aca5dee3487"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和故人二首丁卯年九月二十二日梦中得之  其二",
        "preface": "",
        "paragraphs": [
            "目前得已便休休，事业何曾有到头。",
            "客问函三孰为一，月明风静好清秋。"
        ],
        "notes": "",
        "id": "0c413f703e07ab98d570449e3575bcc3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题丁氏堂六言四首  其一",
        "preface": "",
        "paragraphs": [
            "妙喜何曾断取，竺峰几日飞来。",
            "乞与溪山暮宿，都教浓翠成堆。"
        ],
        "notes": "",
        "id": "38b851d15ac2c78dd544829eeb87bcdf"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题丁氏堂六言四首  其二",
        "preface": "",
        "paragraphs": [
            "杯觞竞照群玉，衣袂常沾翠岚。",
            "不怕峰前路滑，石头是我同参。"
        ],
        "notes": "",
        "id": "1fe225daec9e92755bd75c11fa76d57e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题丁氏堂六言四首  其三",
        "preface": "",
        "paragraphs": [
            "总自胸中描出，不妨怪怪奇奇。",
            "鴈荡龙湫仿佛，鸾翔凤舞参差。"
        ],
        "notes": "",
        "id": "9b324290a38159e4e26a4fda1cfa9acb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题丁氏堂六言四首  其四",
        "preface": "",
        "paragraphs": [
            "翠峰欲并眉妩，艳蘂难争脸红。",
            "昔日寒年枯木，何如此个家风。"
        ],
        "notes": "",
        "id": "28ab484a6c11c17cef73569c8f377e88"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题徐次游通判小隐堂二首  其一",
        "preface": "",
        "paragraphs": [
            "遮藏得到中兴日，觞咏仍陪小隐仙。",
            "曲径画栏春几许，竹花人月四婵娟。"
        ],
        "notes": "",
        "id": "7f2be9f598ebf7959bbf3877779b8927"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题徐次游通判小隐堂二首  其二",
        "preface": "",
        "paragraphs": [
            "一时药笼召参术，何事全家傍翠微。",
            "勿谓小山招不出，太平须要隐人归。"
        ],
        "notes": "",
        "id": "244301feddb9b0183ebcf925cb79a25e"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "人物风流自六朝，故山围国尚苕荛。",
            "只应王气奔瑶阙，喷作江声万里潮。"
        ],
        "notes": "",
        "id": "564e923545a6c3868862d2ed91109078"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "入灵隐寺",
        "preface": "",
        "paragraphs": [
            "石泉苔径午阴凉，手撷山花辨色香。",
            "度岭穿松心未厌，好闲反为爱山忙。"
        ],
        "notes": "",
        "id": "d3e624187cdc59a4fd33fb1a8f19a46d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "登看经楼示同游",
        "preface": "",
        "paragraphs": [
            "昔游曾共朱栏语，十换星霜始再来。",
            "料得当时楼下水，有情应解作潮回。"
        ],
        "notes": "",
        "id": "83c22047feb40542eadbd6672da99bb6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "宜兴道中",
        "preface": "",
        "paragraphs": [
            "客怀无事只增愁，遮眼残书懒即休。",
            "午醉忽惊如唤觉，乱山无数满船头。"
        ],
        "notes": "",
        "id": "cc524c927d9505e14884d517bbbf2ddf"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题叶叔明盛圃熙春堂四首且为他日往游之约  其一",
        "preface": "",
        "paragraphs": [
            "堂前草木自争春，堂上妖娆花妬人。",
            "年年岁岁春相似，不信风光有故新。"
        ],
        "notes": "",
        "id": "57a639e5a34d52bda54eddb5d0758eae"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题叶叔明盛圃熙春堂四首且为他日往游之约  其二",
        "preface": "",
        "paragraphs": [
            "桥当窗槛月平铺，一色寒光玉不如。",
            "桥下流泉来别壑，经春绿尽可藏鱼。"
        ],
        "notes": "",
        "id": "e38b96a1a039f911aab106eec4cd28de"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题叶叔明盛圃熙春堂四首且为他日往游之约  其三",
        "preface": "",
        "paragraphs": [
            "个侬传得嘉荣唱，天上偷来曲度新。",
            "他时莫向樽前误，客似周郎解觑人。"
        ],
        "notes": "",
        "id": "8eaa8cf00d65a514a954d84cd234aed9"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题叶叔明盛圃熙春堂四首且为他日往游之约  其四",
        "preface": "",
        "paragraphs": [
            "吹花嚼蕊桥边路，衣袖常沾草木馨。",
            "更听绿珠三弄笛，为君一洗海风腥。"
        ],
        "notes": "",
        "id": "ea7d0975be17b87e3baa5a7c68397ac0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其一",
        "preface": "",
        "paragraphs": [
            "人物中兴第一流，论才应作富民侯。",
            "帝怜玉笋班中秀，合付苹花柳恽洲。"
        ],
        "notes": "",
        "id": "785fc3b02e202c279eab0202442d08c5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其二",
        "preface": "",
        "paragraphs": [
            "海内文章说大门，故宜生长此儿孙。",
            "玉昆金友总秀出，历块过都不足论。"
        ],
        "notes": "",
        "id": "7b5dad739852d321451a537a2785e006"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其三",
        "preface": "",
        "paragraphs": [
            "人言此邦公所私，教我子弟等父师。",
            "大书深刻岂足纪，愿奏宣布中和诗。"
        ],
        "notes": "",
        "id": "0f6e6b46aa52782669f6fe152f8b0623"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其四",
        "preface": "",
        "paragraphs": [
            "振廪已责功及物，辅藩千里实分忧。",
            "尔身在外心王室，咫尺应须入告猷。"
        ],
        "notes": "",
        "id": "d3e1fc50f50ae7d3675bed4fffa99f76"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其五",
        "preface": "",
        "paragraphs": [
            "老奸屏气不敢出，雅俗雍容歌乐康。",
            "五日京兆何足数，三年子产转难忘。"
        ],
        "notes": "",
        "id": "12203aae3e46c60e86fc4ef91acb1c82"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其六",
        "preface": "",
        "paragraphs": [
            "元丰应制规模在，奕奕风流自一家。",
            "词剧清新过小庾，情多儿女笑张华。"
        ],
        "notes": "",
        "id": "943d51e668972c1385690059944bd766"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其七",
        "preface": "",
        "paragraphs": [
            "燕寝风清昼漏长，愧公延我读书堂。",
            "此日偶同元凯癖，他年倘忆郑公乡。"
        ],
        "notes": "",
        "id": "9e9cace8261bc1882bff2261afc74436"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其八",
        "preface": "",
        "paragraphs": [
            "垂老何堪此别离，感公情义独心知。",
            "故应他日汀洲泪，独立难忘捩棹时。"
        ],
        "notes": "",
        "id": "b31dc1d033dcaaf7fd732701115f6e44"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其九",
        "preface": "",
        "paragraphs": [
            "鸡皮鹤发病龙钟，误入林宗裁鉴中。",
            "平生气概今如此，自对青铜惜此侬。"
        ],
        "notes": "",
        "id": "eb8e0736c9a34868128170f4355456d7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送吴兴太守行十绝句  其一〇",
        "preface": "",
        "paragraphs": [
            "且尽离筵酒一杯，贵臣宁许我重陪。",
            "他时翊赞升平事，赋与林下歌康哉。"
        ],
        "notes": "",
        "id": "f0a550d658488b9f2e0172b860a1ea2f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太简斋即事二首  其一",
        "preface": "",
        "paragraphs": [
            "太简老人家似客，室中犹恨未空虚。",
            "筋挛步涩常须酒，日入中昏始废书。"
        ],
        "notes": "",
        "id": "defab6fe4f278bb06ce5d1219cec1c31"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "太简斋即事二首  其二",
        "preface": "",
        "paragraphs": [
            "晓来人报雪遮门，委巷萧条郭似村。",
            "自酌瓮醅能软饱，借人布被得奇温。"
        ],
        "notes": "",
        "id": "031ba2d3730db419dc07697c2a95343d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题李德修通判宣城隐舍二首仍次其韵  其一",
        "preface": "",
        "paragraphs": [
            "官身宁为倦知还，自忆青山对白间。",
            "有月有风俱是客，爱诗爱酒可能闲。"
        ],
        "notes": "",
        "id": "905b8323b742eefc2ab3d34792b1c3b8"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "寄题李德修通判宣城隐舍二首仍次其韵  其二",
        "preface": "",
        "paragraphs": [
            "往在东风浩荡边，故将诗酒作春妍。",
            "渊明好客妨何事，卿去教知我欲眠。"
        ],
        "notes": "",
        "id": "797b7407923b2cb9f6dca11521e29fdb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和何山总老一击轩二首  其一",
        "preface": "",
        "paragraphs": [
            "扫洒闲庭无个事，林间一击是何声。",
            "自从当日知音后，本地风光见太平。"
        ],
        "notes": "",
        "id": "cb1bd77a1b1bba8109e24803bfb97c7d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "和何山总老一击轩二首  其二",
        "preface": "",
        "paragraphs": [
            "此地丹青画不成，本无圣解及凡情。",
            "道人来往风烟外，不是如来行处行。"
        ],
        "notes": "",
        "id": "0fef6fcca5fe08b4fb730be169882c41"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题杨吉老知军玉辉亭二首  其一",
        "preface": "",
        "paragraphs": [
            "向来风月雄清地，今日升平将相家。",
            "自启窗扉放山入，使君聊欲傲云霞。"
        ],
        "notes": "",
        "id": "d9076a92393bfc1e4e7384805dfaea23"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题杨吉老知军玉辉亭二首  其二",
        "preface": "",
        "paragraphs": [
            "世间宁有清如许，买断岚烟入樽俎。",
            "我来乘此玉辉寒，要上峰头呵佛祖。"
        ],
        "notes": "",
        "id": "a273f7d5af65c9230484ecb781ddb395"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送报宁昙老二绝句  其一",
        "preface": "",
        "paragraphs": [
            "白云到处有光辉，江北江南一杖携。",
            "妙喜风烟曾断取，羊仙今日合全提。"
        ],
        "notes": "",
        "id": "fc10d47a0963fd1b48b9655bc27fb906"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "送报宁昙老二绝句  其二",
        "preface": "",
        "paragraphs": [
            "王家宅似江家宅，草木风烟各不知。",
            "王谢争墩公案在，问师一笔判归谁。"
        ],
        "notes": "",
        "id": "7e33a3c30316b419f25d8caf6b36027f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "哭吴亦虚一首",
        "preface": "",
        "paragraphs": [
            "髯吴少年日，轻车驾飞黄。",
            "授简千人中，风流蔼东梁。",
            "根植苦不牢，一朝陨清商。",
            "谁者不归尽，我独哀此郎。",
            "人物秀且美，叔夜惭龙章。",
            "眼看一抔土，瘗此白璧光。",
            "空余百篇诗，老语惊摧藏。",
            "孤儿将谁赖，门户如冰霜。",
            "我非山巨源，感念徒悲伤。",
            "恨墨慰九泉，别语尚微茫。"
        ],
        "notes": "",
        "id": "2d64e1c68322a01d76bfc8e42fb84826"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "吴彦和朝散挽诗二首  其一",
        "preface": "",
        "paragraphs": [
            "挂冠归去何曾老，贤达谁如此大夫。",
            "白傅宁惟结香火，季鹰初不为莼鲈。",
            "岸巾扶杖方行乐，寻壑经丘失步趋。",
            "惆怅眼中前辈少，更怜乡国后生孤。"
        ],
        "notes": "",
        "id": "c5bd4454f0e00d5d539b168b1350bac0"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "吴彦和朝散挽诗二首  其二",
        "preface": "",
        "paragraphs": [
            "谈经析理老逾工，家学诸郎得马融。",
            "心远自无流俗驾，语真端有古人风。",
            "每容晚进壶觞共，尚许残年杖履同。",
            "凄断松杉封马鬛，不堪持酒酹桥公。"
        ],
        "notes": "",
        "id": "c1fc1df02ef50aa92c45c06e446afb7b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "吴公立承事挽诗一首",
        "preface": "",
        "paragraphs": [
            "脱蜕超然不可寻，了知胸次未宏深。",
            "智谋谁复如樗里，缓急惟思扣季心。",
            "惊见丹炉无宿火，欲凭辽鹤问遗音。",
            "邦人岂识神仙事，竞挽丧车泪满襟。"
        ],
        "notes": "",
        "id": "5e506986356c8d7fc21f9f7d0798f53f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "徐仲常朝奉挽诗一首",
        "preface": "",
        "paragraphs": [
            "岂弟临民契昔贤，政成终自弛蒲鞭。",
            "暮年三径师元亮，故国扁舟老计然。",
            "北陌东阡遗杖履，后冈前道锁风烟。",
            "郎君秀美如圭璧，会有恩光贲下泉。"
        ],
        "notes": "",
        "id": "fe4918391d705f2dbcd6a77e0a9017c3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "鲁居士挽诗二首  其一",
        "preface": "",
        "paragraphs": [
            "臧否何曾挂，心真语自真。",
            "风波谙末俗，金玉见斯人。",
            "大厦方巢燕，新冈已卧麟。",
            "死生知是梦，洒落更谁伦。"
        ],
        "notes": "",
        "id": "a0121205984fd58d081577b9690b185b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "鲁居士挽诗二首  其二",
        "preface": "",
        "paragraphs": [
            "自忝知心旧，常如识面初。",
            "情亲终近古，识远胜知书。",
            "水宿同烟艇，山行傍笋舆。",
            "眼中无此老，洒涕独沾裾。"
        ],
        "notes": "",
        "id": "7e92c49c2201f503d6073bce7a324a11"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "悼忠显刘公二首  其一",
        "preface": "",
        "paragraphs": [
            "时相开边隙，膻胡入帝州。",
            "痛心惟主辱，何意辨身谋。",
            "义气摧山岳，高居照斗牛。",
            "天令光史册，为洗百年羞。"
        ],
        "notes": "",
        "id": "075460848fb4dd1ef58f74d8bf6fe50a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "悼忠显刘公二首  其二",
        "preface": "",
        "paragraphs": [
            "重义何难死，知恩忍自欺。",
            "豫生真国士，南八是男儿。",
            "天地一朝黑，风霜千岁悲。",
            "至今瞻拱木，人口胜丰碑。"
        ],
        "notes": "",
        "id": "f20b35a2614139070663692bb8d7e52f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "参政大资张公挽诗二首  其一",
        "preface": "",
        "paragraphs": [
            "遇合时多故，风云气自强。",
            "补天烦大笔，医国见名方。",
            "恻怛忧民意，殷勤荐士章。",
            "可能遗一老，谁复问穹苍。"
        ],
        "notes": "",
        "id": "4e117ab41f99fc9a78e8a13012499117"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "参政大资张公挽诗二首  其二",
        "preface": "",
        "paragraphs": [
            "塞垒烽初息，留都倚重臣。",
            "奸骄阴夺气，政化本如春。",
            "待得中兴旦，宁论独病身。",
            "空余门下士，悲恨不胜陈。"
        ],
        "notes": "",
        "id": "fa60a8b71f74b1c58d31890da8a37337"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方秘监允迪挽诗二首  其一",
        "preface": "",
        "paragraphs": [
            "声名三纪在中州，身到蓬山最上游。",
            "笃行岂惟今代少，摛辞仍向古人求。",
            "独嗟宣室催归晚，不料漳滨卧病留。",
            "慷慨严尤三策在，暮年谁识子心忧。"
        ],
        "notes": "",
        "id": "a140ba1996dea363be7f14438d538e48"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方秘监允迪挽诗二首  其二",
        "preface": "",
        "paragraphs": [
            "同舍西雍四十春，乱离君我两身存。",
            "宁惟交道全金石，罕见人间此弟昆。",
            "雅志泽民终莫遂，微言忧国岂堪论。",
            "鸬鹚渡口千峰合，凄断西风泪睫昏。"
        ],
        "notes": "",
        "id": "46db16705a7c8bb1328c624ebfd78b09"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "方司业挽诗一首",
        "preface": "",
        "paragraphs": [
            "三纪飞腾近要津，声名磊落动朝绅。",
            "当时荐士韩安国，早岁谈经井大春。",
            "芸省并游今几在，螭坳立处梦曾真。",
            "蹒跚西望门生老，凄断云山泪满巾。"
        ],
        "notes": "",
        "id": "799fdb1606944b70a925ea70fa8c9a27"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "莫奉议挽诗一首",
        "preface": "",
        "paragraphs": [
            "五斗难堪志愿违，斜川宁与宿心期。",
            "自持雪柏霜松操，直到鸡皮鹤髪时。",
            "身世几番惊惧梦，功名一局半残棋。",
            "高风独与齐山并，他日行人口是碑。"
        ],
        "notes": "",
        "id": "77a2c2d4c44ee2bdc168690bb03593a7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "梅子渐朝议挽诗一首",
        "preface": "",
        "paragraphs": [
            "世事何曾有到头，此心安处便休休。",
            "田园竟老陶元亮，乡里谁如马少游。",
            "乐施轻财知气概，飞觞举白见风流。",
            "吁嗟四十年前梦，追怆经行泪莫收。"
        ],
        "notes": "",
        "id": "e23945c99e8f637daee9eff978a1dd7a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "叔父朝请挽诗二首  其一",
        "preface": "",
        "paragraphs": [
            "厉节冰霜似，摛辞锦绣如。",
            "诚心惟济物，老眼更便书。",
            "备养今谁及，辞荣计未疏。",
            "郎君官已重，门户合关渠。"
        ],
        "notes": "",
        "id": "6a0af2dbf9364a931b0073ce8cfa3ab3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "叔父朝请挽诗二首  其二",
        "preface": "",
        "paragraphs": [
            "四纪儒林誉，谈经我一门。",
            "那知诗礼学，晚失父师尊。",
            "阡陌南阳旧，松杉厚夜温。",
            "心摧寒日落，泪尽晚云昏。"
        ],
        "notes": "",
        "id": "b56c5decde032d9585ea17234fba2db5"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "詹阁学持国挽诗二首  其一",
        "preface": "",
        "paragraphs": [
            "元祐崇三舍，词场次第开。",
            "两科逾万士，一日见连魁。",
            "圭璧知难售，鹓鸾独晚陪。",
            "乱离身已老，不复梦东台。"
        ],
        "notes": "",
        "id": "f0bcdb78a392ec2372157ebbeb035593"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "詹阁学持国挽诗二首  其二",
        "preface": "",
        "paragraphs": [
            "至行无瑕玷，今人见古人。",
            "伤时心独切，接物语能真。",
            "丘壑寻春旧，松杉堕泪新。",
            "飘零一樽酒，无复听谆谆。"
        ],
        "notes": "",
        "id": "44e202da999ac7bd684c2b327d0cfd0d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "贾居仁侍郎挽诗一首",
        "preface": "",
        "paragraphs": [
            "礼乐三千字，论思二十年。",
            "声名江夏愧，志节祖生先。",
            "阅世初何有，安心晚更贤。",
            "对棋无复德，悲涙渺林泉。"
        ],
        "notes": "",
        "id": "401e8c10b0d1388381981a876c6bc126"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "少保左丞叶公挽诗二首  其一",
        "preface": "",
        "paragraphs": [
            "四纪声华旧，三朝道义尊。",
            "微言真自乐，博识更谁论。",
            "翰墨余千载，哀荣付九原。",
            "松杉倚幢节，愁绝暮烟昏。"
        ],
        "notes": "",
        "id": "1da903d9dba909177d81c58013016a3d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "少保左丞叶公挽诗二首  其二",
        "preface": "",
        "paragraphs": [
            "文章千古事，富贵百年身。",
            "并世今余几，如公孰拟伦。",
            "轩裳清梦破，丘壑此心亲。",
            "叹息常编旨，无从举似人。"
        ],
        "notes": "",
        "id": "4864325f8a4fd6927750b8cffb4453fb"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "李方叔侍郎挽诗一首",
        "preface": "",
        "paragraphs": [
            "论议当今耸外庭，英英人物照丹青。",
            "文章共道追千古，训诂曾看媲六经。",
            "畴昔鹓行今几在，异乡薤露不堪听。",
            "老成远矣何嗟及，闻说郎君有典型。"
        ],
        "notes": "",
        "id": "25b5414cdc32c0c044b4230ecfd700a4"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "周元举侍郎挽诗一首",
        "preface": "",
        "paragraphs": [
            "回翔三纪到丹泉，始觉深归雨露边。",
            "黄霸声名初不减，吾丘智略孰居先。",
            "勤劳再见云横岭，志业空惊雪满颠。",
            "愁绝故山三径晚，不堪持酒酹风烟。"
        ],
        "notes": "",
        "id": "c0ea7d8aa05830a1d348abbac3921c61"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "葛鲁卿待制挽诗二首  其一",
        "preface": "",
        "paragraphs": [
            "先皇隆教育，师席重朝绅。",
            "模楷归元礼，纷纶仰大春。",
            "壮图初未究，归意久逾真。",
            "丘壑平生事，何人得此身。"
        ],
        "notes": "",
        "id": "f4b0fe812bbd6003480027c5b426d0c6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "葛鲁卿待制挽诗二首  其二",
        "preface": "",
        "paragraphs": [
            "论议超今昔，文章适典彝。",
            "老成嗟已远，后学欲谁师。",
            "封域南阳旧，交亲北陌悲。",
            "他年门弟子，下马识丰碑。"
        ],
        "notes": "",
        "id": "a04d9c865a5200eef14daa722d0a05ff"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "郑维心挽诗二首  其一",
        "preface": "",
        "paragraphs": [
            "我忆谷口孙，气貌清而腴。",
            "山潜三十年，吐此百卷书。"
        ],
        "notes": "",
        "id": "1fa2d6720535ca070392bd3dcd7a5510"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "郑维心挽诗二首  其二",
        "preface": "",
        "paragraphs": [
            "嗟哉谷口孙，句法何摧藏。",
            "骨冷归九原，古意堕渺茫。"
        ],
        "notes": "",
        "id": "e9fb8558468a199069e16947f050f777"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "恭人黄氏挽诗一首",
        "preface": "",
        "paragraphs": [
            "半世安贫家自宜，瀛洲进退本观时。",
            "随身况有居山服，傍涧宁惭采藻诗。",
            "案上镜奁今寂寞，林间风日倍凄悲。",
            "山公取友先嵇阮，永愧论才得误知。"
        ],
        "notes": "",
        "id": "70be2673ae8e53ded3cf691f2b15aeaf"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "安人陈氏挽诗一首",
        "preface": "",
        "paragraphs": [
            "孕秀名卿族，来嫔吉士门。",
            "夫从中岁达，家至暮年温。",
            "意淡如忘物，身安只弄孙。",
            "镜奁今寂寞，遗懿不胜论。"
        ],
        "notes": "",
        "id": "bef6ea2d10703123564d061c7573fff3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "孺人张氏挽诗一首",
        "preface": "",
        "paragraphs": [
            "慈惠闺门浃，清真意不私。",
            "台臣有贤操，母德是吾师。",
            "家近青乌卜，名传黄绢碑。",
            "冯勤终贵宠，他日岂胜悲。"
        ],
        "notes": "",
        "id": "02adb62dbf9c5baf47e9b9dec058598a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "夫人赵氏挽诗三首  其一",
        "preface": "",
        "paragraphs": [
            "疏派天潢阔，天孙赋锦裳。",
            "佳祥来吉梦，淑德旧休光。",
            "周室中兴日，唐家异姓王。",
            "长人勋业茂，恩泽未渠央。"
        ],
        "notes": "",
        "id": "c97c417a26fb6c9b6166fff14f4172be"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "夫人赵氏挽诗三首  其二",
        "preface": "",
        "paragraphs": [
            "曾谓闺房奥，忠诚意有加。",
            "相夫惟以义，体国乃如家。",
            "天上期何近，人间日易斜。",
            "纶言知甚宠，谁为寄云霞。"
        ],
        "notes": "",
        "id": "d79437381f731d743e8693b61e6d2361"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "夫人赵氏挽诗三首  其三",
        "preface": "",
        "paragraphs": [
            "帝胄恩荣久，夫人独俭勤。",
            "仁心见舆诵，孝行溢前闻。",
            "畴昔牛眠地，而今鹤吊坟。",
            "家声应更好，少长总能文。"
        ],
        "notes": "",
        "id": "3ba0ea33a4e89eb960c28a8b05832327"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "沈夫人挽诗二首  其一",
        "preface": "",
        "paragraphs": [
            "婉娩闺门秀，安贫六十春。",
            "相夫惟礼义，玩意独清真。",
            "蜀道灵归远，吴山兆卜新。",
            "哀声传北里，凄感路傍人。"
        ],
        "notes": "",
        "id": "97ebbbe1048ec9488e737ae8e50350d3"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "沈夫人挽诗二首  其二",
        "preface": "",
        "paragraphs": [
            "盛德高门阀，荣光动里间。",
            "如何偕老愿，端向此时悭。",
            "幼妇辞新刻，仙游梦莫攀。",
            "吁嗟袆翟贵，不立内朝班。"
        ],
        "notes": "",
        "id": "9a05af571a6caae29fffdc20a0404d27"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "俞居易阁学挽诗二首  其一",
        "preface": "",
        "paragraphs": [
            "事业更中外，论思契冕旒。",
            "年虽濒钓渭，志不在封留。",
            "慈爱平生念，欢愉末路收。",
            "遥知谢公客，挥洒过西州。"
        ],
        "notes": "",
        "id": "6afe1ff2e8290aa217c3bdd53907144a"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "俞居易阁学挽诗二首  其二",
        "preface": "",
        "paragraphs": [
            "奕世论交地，红花巷陌春。",
            "扬雄一区宅，晏子百年邻。",
            "游倦归相踵，身闲意更亲。",
            "那知从此别，老涙损天真。"
        ],
        "notes": "",
        "id": "4d79e615f59cbcc593cdf85d5e3eb270"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "姜山静疑院铁磬老师通公真赞",
        "preface": "",
        "paragraphs": [
            "堂堂律师，了无上乘。",
            "律彼后生，约束如绳。",
            "我煞叩师，师笑而嘻。",
            "曰我无心，法何所依。",
            "以无心故，说持说犯。",
            "以无法故，横竖钩贯。",
            "我知是师，说本无说。",
            "身心了然，片云孤月。",
            "姜山嵯峨，宛在世外。",
            "访师遗踪，惟铁磬在。",
            "片云出山，孤月丽天。",
            "铁磬不鸣，声满大千。"
        ],
        "notes": "",
        "id": "60de8384e9d841da4133345d0b2d315d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "自作真赞",
        "preface": "",
        "paragraphs": [
            "枯木寒岩，形影相依。",
            "禄食而臞，孰与遯肥。",
            "四十九年，我知其非。",
            "已往不谏，来者庶几。"
        ],
        "notes": "",
        "id": "c80d1f8f09d903c6090dabc19509fd08"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "又自赞",
        "preface": "",
        "paragraphs": [
            "居闲无所乐，从仕无所愧。",
            "忽作此两言，自省过去事。",
            "害性多矣晚乃安，苦心至矣晚乃甘。",
            "咄，我无初终得丧兮，又何乘除于其间。"
        ],
        "notes": "",
        "id": "2812f08b38a7277d669d73124c8ef55f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "黄草道衣赞",
        "preface": "",
        "paragraphs": [
            "何草不黄，谁其纺绩。",
            "持以售人，得不偿力。",
            "居士少贱，组丽是饰。",
            "力贫作奢，终愧于色。",
            "居士老愚，山泽放逸。",
            "下泽有车，登山着屐。",
            "被此草衣，相羊自适。",
            "倦鹄依林，野麋卧石。",
            "维此草黄，不失士职。",
            "不以本然，随彼染习。",
            "戒哉居士，服之无斁。",
            "余年几何，以永厥德。"
        ],
        "notes": "",
        "id": "35d47aee8e30aa04552471be15a36bce"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "许师正秀才游燕中得膏面碧云油见示因作二绝句  其一",
        "preface": "",
        "paragraphs": [
            "当年公主嫁毡裘，自撷芳兰制此油。",
            "燕代古来多绝艳，涂妆今有汉风流。"
        ],
        "notes": "",
        "id": "447951eb017ba19163ff0236a493129d"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "许师正秀才游燕中得膏面碧云油见示因作二绝句  其二",
        "preface": "",
        "paragraphs": [
            "驿骑奁封入禁门，六宫匀面失妆痕。",
            "应嗤万里通西域，只得连山苜蓿根。"
        ],
        "notes": "",
        "id": "fe8fcfa49447aaf8029d643ba26f5086"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "再用韵呈师正  其一",
        "preface": "",
        "paragraphs": [
            "谁怜季子黑貂裘，谈舌曾经动碧油。",
            "客路何施画眉手，自涂香泽慰飘流。"
        ],
        "notes": "",
        "id": "8ba05e9ab591f535a1c89063d62ffb1f"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "再用韵呈师正  其二",
        "preface": "",
        "paragraphs": [
            "涂泽风流出雁门，战场谁为洗啼痕。",
            "圣时宫女自妆薄，不遣燕入苍瑯根。"
        ],
        "notes": "",
        "id": "2d945b853bb369418e83e4c0c432579b"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "宿长城西溪题僧舍",
        "preface": "",
        "paragraphs": [
            "西溪一夜枕潺湲，晓上楼头更细看。",
            "欲揽青山入怀袖，却愁烟雨湿衣寒。"
        ],
        "notes": "",
        "id": "8b848079e871c45233d404f25c161ffc"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题广福寺二绝  其一",
        "preface": "",
        "paragraphs": [
            "涓涓壁间通小池，小雨廉纤未作泥。",
            "深炷炉香高著火，何须骑马听朝鸡。"
        ],
        "notes": "",
        "id": "a1e23663f9def2564f5ec186f013e1d6"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "题广福寺二绝  其二",
        "preface": "",
        "paragraphs": [
            "山中松韭厌寒俎，江甲防风手自锄。",
            "一榻北窗听雨睡，全胜白饭与青刍。"
        ],
        "notes": "",
        "id": "9fbe73c8e42430396efb525c5f758cf7"
    },
    {
        "author": "刘一止",
        "dynasty": "宋",
        "type": "诗",
        "rhythmic": "",
        "title": "次韵傅舍人咏褚邦直葫芦",
        "preface": "",
        "paragraphs": [
            "山瓢枵腹谩如壶，不学鸱夷肯借酤。",
            "清夜玉堂谁伴宿，此时一盏可能无。"
        ],
        "notes": "",
        "id": "bf171bf7befc19470527192ddf2f47b6"
    }
]