[
    {
        "author": "李元礼",
        "dynasty": "唐",
        "type": "诗",
        "rhythmic": "",
        "title": "诫杀生文",
        "preface": "",
        "paragraphs": [
            "麟甲羽毛诸□类，秉性与我元无二。",
            "只为前生作用愚，致使今生头角异。",
            "或水中游，或林里戏，争忍伤残供品味。",
            "磨刀着火欲烹时，口不能言眼还视。",
            "我闻天地之大德曰生，莫把群生当容易。",
            "残双贼命伤太和，□子劝妻夸便利。",
            "只知合眼恣无明，不悟幽冥毫发记。",
            "命将终，冤对至，面覩阴官争许讳。",
            "人□为兽兽为人，物里轮回深可畏。",
            "不杀名为大放生，免落阿毗无间地。",
            "（《八琼室金石补正》卷一一一。",
            "为北宋政间和登封石刻。",
            "）。"
        ],
        "notes": "",
        "id": "b99a73252b65847562781fba2c128022"
    }
]