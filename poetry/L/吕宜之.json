[
    {
        "author": "吕宜之",
        "dynasty": "宋",
        "type": "诗",
        "rhythmic": "",
        "title": "梅林分韵得诗字",
        "preface": "",
        "paragraphs": [
            "寒梅如高人，冰雪凛风期。",
            "霜威凌万木，孤芳缀疏枝。",
            "古来岁寒心，肯与时节移。",
            "家家浣溪南，横斜映笆篱。",
            "老树更崛奇，矫矫蛟龙姿。",
            "中有调鼎味，几年江之湄。",
            "征衫十年寒，霜蹄快追随。",
            "先生羊叔子，到处英名垂。",
            "对花有妙语，豪气无百巵。",
            "兴来属湛辈，同出舂容诗。"
        ],
        "notes": "",
        "id": "b7b839545790e02c8b1bb57b0f08a132"
    },
    {
        "author": "吕宜之",
        "dynasty": "宋",
        "type": "诗",
        "rhythmic": "",
        "title": "题文州安静堂",
        "preface": "",
        "paragraphs": [
            "峡束秋空一线青，万山深处长官厅。",
            "此堂虚旷无余物，面面为开碧玉屏。"
        ],
        "notes": "",
        "id": "be25a35bee7e34464d3044f6e87118ad"
    }
]