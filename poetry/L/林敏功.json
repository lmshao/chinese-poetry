[
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "春日有怀",
        "preface": "",
        "paragraphs": [
            "风高收雨急，日薄过窗微。",
            "梅萼初迎腊，春溪欲染衣。",
            "形容今日是，游衍昔人非。",
            "节物关愁者，归鸿正北飞。"
        ],
        "notes": "",
        "id": "555332a767c4c3b1762e606fdf9cfc09"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "书吴熙老醉杜甫像",
        "preface": "",
        "paragraphs": [
            "清晨出寻酒家门，蹇馿破帽衣悬鹑。",
            "年年碧鸡坊下路，野梅官柳惯寻春。",
            "酒钱有无俱醉倒，改罢新诗留腹稿。",
            "儿童拍手遮路衢，拾遗笑倩旁人扶。",
            "百年风雅前无古，沈宋曹刘安足数。",
            "后来一字人难补，君莫笑渠作诗苦。"
        ],
        "notes": "",
        "id": "85f13fc96acb8ecdecc0e2abad41c006"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "题薛彦海墨竹",
        "preface": "",
        "paragraphs": [
            "修竹尝连林，谁复访清秀。",
            "妙手拂素壁，直节乃一□。",
            "□□别孤芳，妙舞欺长袖。",
            "只影媚澄潭，清风在中霤。",
            "山中岁言迈，慰我聊邂逅。",
            "臃肿门前樗，软弱常□茂。",
            "固无斧斤厄，每犯霜雪叩。",
            "谁知彼樗肥，不如此君瘦。"
        ],
        "notes": "",
        "id": "a02f9b58cd7b06d1d7898f11c0507b24"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "子瞻画扇",
        "preface": "",
        "paragraphs": [
            "夫子江湖客，毫端托渺茫。",
            "攒峰埋暮雨，古树困天霜。",
            "偪侧余僧舍，溟蒙失雁行。",
            "生死随化尽，此意独难忘。"
        ],
        "notes": "",
        "id": "a71043338554b862ce7d78a9e677da8b"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "君心恨不走天涯，不比衰翁只恋家。",
            "最是横塘黄叶路，今年无伴折梅花。"
        ],
        "notes": "",
        "id": "cd1faf0f16694def02f1d8d8fa40a6a7"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "德章寺",
        "preface": "",
        "paragraphs": [
            "我行蕲州城，东望黄梅山。",
            "谓言一驿地，何时可跻攀。",
            "今日复何日，篮舆到山间。",
            "林开德章寺，岫幌青云关。"
        ],
        "notes": "",
        "id": "3c934acb57d7432fd9644dc8b342a763"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "与刘羲仲检讨别后有怀",
        "preface": "",
        "paragraphs": [
            "檠灯耿夜窗，夜雨欲达晨。",
            "寒鸡催晓色，结束征车轮。",
            "车行马上霜，送子西入秦。",
            "二年绝廪禄，此去当通津。",
            "人生萍托水，相遇即相亲。",
            "况我与夫子，恩意逾天伦。",
            "屈指十日别，今君千里人。",
            "关山行役劳，欲雪风怒嗔。",
            "投身声利区，纳足冠盖尘。",
            "铜墨不须叹，君心知爱民。",
            "岁晚勿滞留，归及江南春。"
        ],
        "notes": "",
        "id": "6362de9d09022dfcb6305614d27f0d71"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "赠赵正之",
        "preface": "",
        "paragraphs": [
            "君为稻田官，君非力田科。",
            "我令耕田夫，为君奏田歌。",
            "南亩茨粱稼，东郊烟雨蓑。",
            "田家不作苦，奈此岁暮何。",
            "悯悯望有年，一失成蹉跎。",
            "立苗非不疏，稊稗常苦多。",
            "小人剥良善，蓬蒿贱嘉禾。",
            "去恶藉老农，芟夷戒骈罗。",
            "夫君邦之彦，妙年加切磋。",
            "治国与治身，此道终靡他。",
            "人心不相远，如以斧伐柯。",
            "愿君日显荣，吾言期不磨。"
        ],
        "notes": "",
        "id": "f075bb7323b5ce5b4ee3fee961616628"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "尝忆他年接绪余，饶三落托我迂疏。",
            "谿桥几换风前柳，僧壁今留醉后书。"
        ],
        "notes": "",
        "id": "1d59f2ce1ceaa6b07afaff27d61945a4"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "心逐片云闲。"
        ],
        "notes": "",
        "id": "661803834d061d52efa91b91c4b84383"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "路寻流水远。"
        ],
        "notes": "",
        "id": "1ba819283deab0611580c4c6cb730615"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "竹闲初折半斜枝。"
        ],
        "notes": "",
        "id": "4d712f12c6a1dea27be9bd411a7d1caf"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "近方薝卜黄，远比茉莉小。"
        ],
        "notes": "",
        "id": "b369b2e128553bdb482ab62eec920371"
    },
    {
        "author": "林敏功",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "琵琶起舞换新声，总是关山旧客情。",
            "撩乱边愁弹不尽，高高秋月照长城。"
        ],
        "notes": "",
        "id": "0592c0b8fd01bd276ae0ef886c6a1f98"
    }
]