[
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "喜杜荀鹤及第",
        "preface": "",
        "paragraphs": [
            "深岩贫复病，榜到见君名。",
            "贫病浑如失，山川顿觉清。",
            "一春新酒兴，四海旧诗声。",
            "日使能吟者，西来步步轻。"
        ],
        "notes": "",
        "id": "0960bb5a01c80d0a5f8d792f7b050f44"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "赴举出山留寄山居郑参军",
        "preface": "",
        "paragraphs": [
            "还如费冠卿，向此振高名。",
            "肯羡鱼须美，长夸鹤氅轻。",
            "理琴寒指倦，试药黑髭生。",
            "时泰难云卧，随看急诏行。"
        ],
        "notes": "",
        "id": "6a5e0f4d7ef06e9e8542e3cd5f439c94"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "题顾正字谿居",
        "preface": "",
        "paragraphs": [
            "高敞吟轩近钓湾，尘中来似出人间。",
            "若教明月休生桂，应得危时共掩关。",
            "春酒夜棋难放客，短篱疎竹不遮山。",
            "莫夸恬淡胜荣禄，雁引行高未许闲。"
        ],
        "notes": "",
        "id": "d6eac7953bc37f8733f1f639182ba5f9"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "寄献山中顾公员外",
        "preface": "",
        "paragraphs": [
            "抽却朝簪著钓蓑，近来声迹转巍峩。",
            "祥麟避网虽山野，丹凤衔书即薜萝。",
            "乍隐文章情更逸，久闲经济术翻多。",
            "深慙未副吹嘘力，竟困风埃争奈何。"
        ],
        "notes": "",
        "id": "095766cad58edfd2c4d5aad91080f71a"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "山中寄崔谏议",
        "preface": "",
        "paragraphs": [
            "半生猨鸟共山居，吟月吟风两鬓疎。",
            "新句未尝忘教化，上才争忍不吹嘘。",
            "全家欲去干戈后，大国中兴礼乐初。",
            "从此升腾休说命，秪希公道数封书。"
        ],
        "notes": "",
        "id": "de703ad5972faf6ea8a72b547cb9c463"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "学仙词寄顾云",
        "preface": "",
        "paragraphs": [
            "记得初传九转方，碧云峰下祝虚皇。",
            "丹砂未熟心徒切，白日难留鬓欲苍。",
            "无路洞天寻穆满，有时人世美刘郎。",
            "仙人恩重何由报，焚尽星坛午夜香。"
        ],
        "notes": "",
        "id": "03b58f513926cd691c96434dca594d21"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "寄尉迟侍御",
        "preface": "",
        "paragraphs": [
            "我眠青嶂弄澄潭，君戴貂蝉白玉𥮾。",
            "应向谢公楼上望，九华山色在西南。"
        ],
        "notes": "",
        "id": "abd95d83c73068e907bc6df49bbc20ca"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "招西洞道者",
        "preface": "",
        "paragraphs": [
            "危峰抹黛夹晴川，树簇红英草碧烟。",
            "樵客云僧两无事，此中堪去觅灵仙。"
        ],
        "notes": "",
        "id": "3a50b9631a8d03d265a7179db06c954a"
    },
    {
        "author": "李昭象",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "投文得仕而今少，佩印还家古所荣。"
        ],
        "notes": "",
        "id": "67f7d88b1b175500a8ef97a25e647602"
    }
]