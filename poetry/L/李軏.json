[
    {
        "author": "李軏",
        "dynasty": "宋",
        "type": "诗",
        "rhythmic": "",
        "title": "赠尽梅竹刘信可",
        "preface": "",
        "paragraphs": [
            "刘兄胸次参元化，不发为文发为画。",
            "心工入妙手通神，声名直与僧繇亚。",
            "月宫拔得玉兔毫，缚成篆笔铦如刀。",
            "纷然万有类形役，竹梅两品方清高。",
            "打一撇，籊为寒筠洒为叶。",
            "高低浓淡总相宜，不问风烟和雨雪。",
            "再一扫，清作疏花瘦作枝。",
            "向背斜阳俱造妙，任从篱落与垣池。",
            "君不见刘梦梁画梅不画竹，一枕清风长不足。",
            "又不见文与可画竹不画梅，千树江头空自开。",
            "争如作者多精艺，庾岭渭川俱著意。",
            "梦梁同姓表同文，却把信来更与字。"
        ],
        "notes": "",
        "id": "4eed507782ef83a477f48e9db1415f89"
    },
    {
        "author": "李軏",
        "dynasty": "宋",
        "type": "诗",
        "rhythmic": "",
        "title": "赠写神者  其一",
        "preface": "",
        "paragraphs": [
            "弄墨调朱妙如神，底能瞥见写吾真。",
            "丁宁骨骼从渠湾，自有书生一样人。"
        ],
        "notes": "",
        "id": "ba2c3a8bc455a9d7f8248231c6d6d9d4"
    },
    {
        "author": "李軏",
        "dynasty": "宋",
        "type": "诗",
        "rhythmic": "",
        "title": "赠写神者  其二",
        "preface": "",
        "paragraphs": [
            "未信儒冠得误侬，排云消息梦魂中。",
            "君王若唤丹青手，画我寒岩筑晚风。"
        ],
        "notes": "",
        "id": "551423d16309cba47dac65f252c73455"
    },
    {
        "author": "李軏",
        "dynasty": "宋",
        "type": "诗",
        "rhythmic": "",
        "title": "画杨妃扇",
        "preface": "",
        "paragraphs": [
            "颇忆前身是谪仙，砚烦亲捧玉堂前。",
            "如今再阅婵娟面，不觉人间五百年。"
        ],
        "notes": "",
        "id": "e9fb081125b70e1e54cc40e432fd4034"
    }
]