[
    {
        "author": "李子卿",
        "dynasty": "唐",
        "type": "诗",
        "rhythmic": "",
        "title": "望终南春雪",
        "preface": "",
        "paragraphs": [
            "山势抱西秦，初年瑞雪频。",
            "色摇鹑野霁，影落凤城春。",
            "辉燿银峰逼，晶明玉树亲。",
            "尚寒由气劲，不夜为光新。",
            "荆岫全疑近，昆丘宛合邻。",
            "余辉傥可借，回照读书人。"
        ],
        "notes": "",
        "id": "c9b0f66d40e1579115d0bc298315a943"
    },
    {
        "author": "李子卿",
        "dynasty": "唐",
        "type": "诗",
        "rhythmic": "",
        "title": "垂白之老击壤歌（题拟）",
        "preface": "",
        "paragraphs": [
            "功成作乐兮帝力则那，乐正崇德兮雅颂则多，云门之典兮大吕之歌，金石节奏兮丝竹骈罗，天地已正兮神人以和，两堦舞羽兮三边止戈，击壤鼓腹兮不识其他。",
            "客有献成功之颂，九重深兮其若何！（见《文苑英华》卷七四《功成作乐赋》附）。"
        ],
        "notes": "",
        "id": "f73d5076dc7e106ec2a9d5aaae16bf96"
    },
    {
        "author": "李子卿",
        "dynasty": "唐",
        "type": "诗",
        "rhythmic": "",
        "title": "授衣歌（题拟）",
        "preface": "",
        "paragraphs": [
            "天之高兮无不覆，君之大兮无不祐。",
            "生人殖物，既庶且富。",
            "尔在（原注：「疑」）于时，尔茅于昼。",
            "霜始降兮女工就，岁时穷兮寒衣授。",
            "（见同书卷一一三《府试授衣赋》附）。"
        ],
        "notes": "",
        "id": "dce019f984173a0aca9307c15af93bb8"
    }
]