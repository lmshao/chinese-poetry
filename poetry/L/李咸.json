[
    {
        "author": "李咸",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得直字",
        "preface": "",
        "paragraphs": [
            "重阳乘令序，四野开晴色。",
            "日月数初幷，乾坤圣登极。",
            "菊黄迎酒泛，松翠凌霜直。",
            "游海难为深，负山徒倦力。"
        ],
        "notes": "",
        "id": "ac1bf502ca474a289c23dc592207eb65"
    },
    {
        "author": "李咸",
        "dynasty": "宋",
        "type": "诗",
        "rhythmic": "",
        "title": "游均庆寺",
        "preface": "",
        "paragraphs": [
            "一方灵迹两峰间，左右芒山与砀山。",
            "胜地昔曾钟王气，高僧谁此掩柴关。",
            "翚飞巍殿烟瓴碧，翠削层崖苔藓斑。",
            "千古英雄无处问，岭头依旧白云闲。"
        ],
        "notes": "",
        "id": "793e2a5777796ae3e903a01322020cbd"
    }
]