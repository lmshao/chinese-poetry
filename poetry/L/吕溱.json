[
    {
        "author": "吕溱",
        "dynasty": "宋",
        "type": "诗",
        "rhythmic": "",
        "title": "饯光禄两张卿退居  其一",
        "preface": "",
        "paragraphs": [
            "壮尔尽忠力，耆年保素心。",
            "东门脱圭组，南国傲云林。",
            "水石排清景，簷楹入翠阴。",
            "杂花春莹酒，脆叶夜惊禽。",
            "竹月歌欹枕，松风一解襟。",
            "体清尘累去，天得道腴深。",
            "坐有三公适，中无一芥侵。",
            "大恩嗟未报，何日奉觞琴。"
        ],
        "notes": "",
        "id": "68ec88d2ba9f6d21aac60b07f39fb1c7"
    },
    {
        "author": "吕溱",
        "dynasty": "宋",
        "type": "诗",
        "rhythmic": "",
        "title": "饯光禄两张卿退居  其二",
        "preface": "",
        "paragraphs": [
            "江上筑台遗世尘，堂中虚白见天真。",
            "丹心许国平生事，皓首还家自在身。",
            "水树芬馨怜茝蕙，雪轩颜色爱松筠。",
            "清时解绂端荣佚，不独贤哉咏古人。"
        ],
        "notes": "",
        "id": "b7814fbe237f2220b5f9833fc120f7d5"
    },
    {
        "author": "吕溱",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "九霄离海峤，一息到天池。"
        ],
        "notes": "",
        "id": "b05fcdf54aa64c84a2572faeec43b9be"
    }
]