[
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "罗汉阁煎茶应供",
        "preface": "",
        "paragraphs": [
            "宝炉香散晓烟寒，净几供茶遶座看。",
            "已爱六花金缕异，更惊三啜翠痕干。"
        ],
        "notes": "",
        "id": "5c34e97577d3b5cd721f62d8fb054960"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 花屿",
        "preface": "",
        "paragraphs": [
            "浅深艳冶一枝枝，带露临风不自持。",
            "水上红云真缥渺，多才却忆退之诗。"
        ],
        "notes": "",
        "id": "51f58ae5a272468ce6b47cdf5fddb4cd"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 芳草洲",
        "preface": "",
        "paragraphs": [
            "春水池塘空苒苒，长安古道倍依依。",
            "争如绿向芳洲遍，不怨王孙去未归。"
        ],
        "notes": "",
        "id": "ae6cf7299ed1cb88295a6731d9823e2f"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 柳汀",
        "preface": "",
        "paragraphs": [
            "江渡隋堤千万缕，年年折尽最长条。",
            "谁知烟雨汀洲晚，闲舞东风拂画桥。"
        ],
        "notes": "",
        "id": "b7e468b047f71605cd37825e9770791d"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 竹屿",
        "preface": "",
        "paragraphs": [
            "翠云摇曳波心起，清影扶疏月际来。",
            "结实终期丹凤至，虚心聊映小桃开。"
        ],
        "notes": "",
        "id": "e4634eeb505d676b80bf102b0f0e8471"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 烟屿",
        "preface": "",
        "paragraphs": [
            "闲伴晓云笼浅濑，半和秋雨羃寒沙。",
            "溶溶泄泄拖轻素，遮尽渔蓑与钓槎。"
        ],
        "notes": "",
        "id": "bed5b7fba331ba53f354e9e58799e0a3"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 芙蓉洲",
        "preface": "",
        "paragraphs": [
            "翠幄临流结绛囊，多情长伴菊花芳。",
            "谁怜冷落清秋后，能把柔姿独拒霜。"
        ],
        "notes": "",
        "id": "671d43cc0da57d837d47144430a86908"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 菊花洲",
        "preface": "",
        "paragraphs": [
            "金蘂含香冒雨开，清无俗格绝尘埃。",
            "休嗟不及东篱下，也有幽人载酒来。"
        ],
        "notes": "",
        "id": "6c9706e4260c8d20b23297bb5b891660"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 月岛",
        "preface": "",
        "paragraphs": [
            "众乐亭前月满洲，雨余风静正中秋。",
            "桂华冷射千寻碧，十顷湖光烂不收。"
        ],
        "notes": "",
        "id": "d7a6f51d1a8febac7c128919b32fd67d"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 雪汀",
        "preface": "",
        "paragraphs": [
            "六出花轻巧剪裁，瑶林玉砌映南台。",
            "冰澌四面寒光合，疑有飞仙月下来。"
        ],
        "notes": "",
        "id": "8a370fb0fed4951796ebca6e711e72ee"
    },
    {
        "author": "刘珵",
        "dynasty": "宋",
        "type": "诗",
        "rhythmic": "",
        "title": "咏西湖十洲 松岛",
        "preface": "",
        "paragraphs": [
            "耻随杨柳娇春色，厌近芙蕖透暗香。",
            "直干凌霜终偃蹇，愿为一柱壮明堂。"
        ],
        "notes": "",
        "id": "384fbadca7635327b8801d1a60511141"
    }
]