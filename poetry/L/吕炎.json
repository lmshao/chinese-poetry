[
    {
        "author": "吕炎",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "万顷江天一叶舟，桃花春水蓼花秋。",
            "翛然白鸟苍烟外，只有渔翁得自由。"
        ],
        "notes": "",
        "id": "068e2552a3ddde9fe6c2a6f25d951269"
    },
    {
        "author": "吕炎",
        "dynasty": "宋",
        "type": "诗",
        "rhythmic": "",
        "title": "田园词",
        "preface": "",
        "paragraphs": [
            "阴阴径底忽抽叶，莫莫篱边豆结花。",
            "唳鹤清愁牵犬恨，料应不到菜园家。"
        ],
        "notes": "",
        "id": "7d953f90a310644eef9f9650b214bf8a"
    },
    {
        "author": "吕炎",
        "dynasty": "宋",
        "type": "诗",
        "rhythmic": "",
        "title": "甘园",
        "preface": "",
        "paragraphs": [
            "曾入当年富贵家，东风几度换年华。",
            "满园桃李不知主，独自开花自落花。"
        ],
        "notes": "",
        "id": "a10620db0ba28afe5f977ef366ac4f47"
    },
    {
        "author": "吕炎",
        "dynasty": "宋",
        "type": "诗",
        "rhythmic": "",
        "title": "闺思",
        "preface": "",
        "paragraphs": [
            "夜久香销翡翠匳，十分春恨上眉尖。",
            "荼䕷谢了樱桃过，人影参差月半帘。"
        ],
        "notes": "",
        "id": "a16bb9bbfe478ae5d03c60ee73dfa88b"
    }
]