[
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "芙蓉桥",
        "preface": "",
        "paragraphs": [
            "法{澽刂}瘴疠乡，六月旱烁石。",
            "榆柳秋不枯，蛇虺冬不蛰。",
            "长桥坐清虚，足以度朝夕。",
            "汲井埋深盆，芙蕖间红白。",
            "幽香自氲氛，南薰为披拂。",
            "虽无十丈花，有藕亦如蜜。"
        ],
        "notes": "",
        "id": "f479e8c8034422f8eabaede137984ecd"
    },
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "南定楼",
        "preface": "",
        "paragraphs": [
            "堂堂百尺楼，制作极华丽。",
            "山围与水遶，秀色相妩媚。",
            "上无狐鼠窥，下有鱼龙畏。",
            "宾友升清虚，夷落耸瞻视。",
            "南陲粗安堵，北鄙方举燧。",
            "倚楼独何为，尚下忧国泪。"
        ],
        "notes": "",
        "id": "de95ca6b1a26e8724b660a454afdb198"
    },
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "止水亭",
        "preface": "",
        "paragraphs": [
            "惊涛渺半空，怒势突千里。",
            "此岂水性哉，物有激之耳。",
            "方塘寻丈间，一泓清且泚。",
            "镜面烛须眉，水壑绝尘滓。",
            "道人修浄观，此心如此水。",
            "不从苦海中，更放波澜起。"
        ],
        "notes": "",
        "id": "12adf8cd87b7324a37fdf6e94367e984"
    },
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "整暇堂",
        "preface": "",
        "paragraphs": [
            "是邦无征科，为吏不劳力。",
            "今年到官初，牒诉颇纷集。",
            "大家张空簿，小家称倍息。",
            "弃责尔未能，义取犹可给。",
            "风晓便革心，老我多暇日。",
            "梦回黯空庭，小憩华胥国。"
        ],
        "notes": "",
        "id": "ac94a2bce341700508bdeab7547d8175"
    },
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "筹边堂",
        "preface": "",
        "paragraphs": [
            "筹边无它长，幸此岁有秋。",
            "吏无打门宣，民无失业忧。",
            "史君来此邦，不但肉食谋。",
            "有言天命之，为汝消穷愁。",
            "夷蜑及生齿，各异风马牛。",
            "一醉堂上罇，莫运机与筹。"
        ],
        "notes": "",
        "id": "a157824c5a7a2b62f5c67103fc9dc39b"
    },
    {
        "author": "梁介",
        "dynasty": "宋",
        "type": "诗",
        "rhythmic": "",
        "title": "登卧龙山送酒",
        "preface": "",
        "paragraphs": [
            "五马携壶上卧龙，四夔联骑与游从。",
            "山中古柏岁寒色，应为清流作意浓。"
        ],
        "notes": "",
        "id": "f2b31a9a9fc3647a0bf71d7238f987aa"
    }
]