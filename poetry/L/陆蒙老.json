[
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "咏蝉",
        "preface": "",
        "paragraphs": [
            "绿荫深处汝行藏，风露从来是稻粱。",
            "莫倚高枝纵繁响，也宜回首顾螳螂。"
        ],
        "notes": "",
        "id": "25b14ed4836442f691fd9f63fac8b008"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 披云阁",
        "preface": "",
        "paragraphs": [
            "城角巍栏见海涯，春风帘幕暖飘花。",
            "云烟断处沧波阔，一簇楼台十万家。"
        ],
        "notes": "",
        "id": "e7f9ea690ef559ec3098e81b4f47fc9e"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 月波楼",
        "preface": "",
        "paragraphs": [
            "月疑宫阙下银潢，碧转栏干万顷光。",
            "我是水晶宫里客，倚楼犹自羡沧浪。"
        ],
        "notes": "",
        "id": "59a0c6f78c8c414c1cbb212d557b6c5b"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 金鱼池",
        "preface": "",
        "paragraphs": [
            "池上春风动白苹，池边清浅见金鳞。",
            "新波已纵游鱼乐，调笑江头结网人。"
        ],
        "notes": "",
        "id": "0592f1ad6686c233a86daed50267bd12"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 宣公桥",
        "preface": "",
        "paragraphs": [
            "当时仓卒倚鸿筹，清白堪封万户侯。",
            "陵谷已非家世远，画桥依旧水东流。"
        ],
        "notes": "",
        "id": "70e136c383d3a8a25b11dea085043040"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 五柳桥",
        "preface": "",
        "paragraphs": [
            "五柳先生倦折腰，孤眠千载仰风标。",
            "青衫令尹头如雪，不厌朝昏过此桥。"
        ],
        "notes": "",
        "id": "8802715fd9215a276697645ea0de5823"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 会景亭",
        "preface": "",
        "paragraphs": [
            "清入栏干酒易醒，春风杨柳几沙汀。",
            "平沙抵得潇湘阔，祇欠螺峰数点青。"
        ],
        "notes": "",
        "id": "8ff09fb1deeea71d78ac4d13ccc8f537"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 苏小小墓",
        "preface": "",
        "paragraphs": [
            "瑶台归去鹤空还，一曲霓裳落世间。",
            "秋雨几番黄叶落，朝云应欠到香山。"
        ],
        "notes": "",
        "id": "d3329daae19d683c91fe921e98ae1f20"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "嘉禾八咏 羞墓",
        "preface": "",
        "paragraphs": [
            "玉颜羞见锦衣侯，草木烟封雨锁愁。",
            "不似田文门下客，一贫一富不知羞。"
        ],
        "notes": "",
        "id": "7b80f1bd714f51f9a2fdcf87f4398415"
    },
    {
        "author": "陆蒙老",
        "dynasty": "宋",
        "type": "诗",
        "rhythmic": "",
        "title": "赴官晋陵别端禅师",
        "preface": "",
        "paragraphs": [
            "枕上浮生过半百，短髪毵毵霜样白。",
            "西溪溪上旧家山，岁岁故乡归似客。",
            "船头渐近古松门，云是吴均读书宅。",
            "烟云半岭见层楼，峥嵘鼇顶蓬宫窄。",
            "有人挂衲归盘陀，棱棱瘦骨真维摩。",
            "几年面壁舌不动，忽然拍手演渔歌。",
            "秋来满船载明月，直钩不钓闲鼋鼍。",
            "一雨笠，一烟蓑，五湖深处任风波。",
            "黄梅渡口水流急，救护心谁如老婆。"
        ],
        "notes": "",
        "id": "6e98b0663546fe6297fc93d930075a4d"
    }
]