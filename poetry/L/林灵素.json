[
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "题括苍洞",
        "preface": "",
        "paragraphs": [
            "落石泉声寒遶宫，倚阑山色翠摩空。",
            "刘晨去后门长启，时见桃花满地红。"
        ],
        "notes": "",
        "id": "df2772aadb3063c9871f94335ad1620a"
    },
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "四十五岁劳生，浮名满世峥嵘。",
            "只记神霄旧路，中秋月上三更。"
        ],
        "notes": "",
        "id": "eb9f059528f8a95e6afeb41b6375bc0f"
    },
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "吕洞宾",
        "preface": "",
        "paragraphs": [
            "捻土为香事有因，世间宜假在宜真。",
            "洞宾却识林灵素，灵素何尝识洞宾。"
        ],
        "notes": "",
        "id": "9db0474ed4a79b0135fbd31193e36d36"
    },
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "苏黄不作文章客，童蔡翻为社稷臣。",
            "三十年来无定论，不知奸党是何人。"
        ],
        "notes": "",
        "id": "53ecf8efec082d613d0e6d9e33645cc0"
    },
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "游天坛",
        "preface": "",
        "paragraphs": [
            "摆脱尘缨淡无欲，闲阅图经寻岳渎。",
            "林泉何处惬予心，收拾琴书将卜筑。",
            "崎岖不敢千里辞，东至太行人王屋。",
            "先探藏花坞里春，蟠桃毕竟何时熟。",
            "燕萝故宅阳台宫，九龙戏珠画屏簇。",
            "丹井沉沉寝月明，丫髻仙童把参𣃁。",
            "昂头贪看华盖峰，蓦然悮入紫微谷。",
            "上方楼阁与云闲，金碧交辉射林麓。",
            "远尘沟有远尘人，夜半闻歌采芝曲。",
            "策杖穷跻瘦龙岭，险似剑阁西向蜀。",
            "扪参历井上冲冥，千剑断崖横独木。",
            "自辰及酉脚力穷，恰到紫金堂下宿。",
            "再拜新尝太乙泉，顿觉洒然消病骨。",
            "褰衣竟入南天门，回首乾坤小蛮触。",
            "恍兮惚兮九霄间，万顷岚光醒醉目。",
            "银座金腰玉顶寒，帝遣仙官分部属。",
            "小有中藏万里地，都压洞大三十六。",
            "日精月华左右奇，黛色倚空如削玉。",
            "东观大海日轮红，西望穷边坛影绿。",
            "炼丹炉下土犹香，抱出神丹知几斛。",
            "巡山使者持太阿，保护神宫谁敢黩。",
            "王母洞深非可测，雷霆屡震蛟龙窟。",
            "遥指三官校勘台，樵人几度闻丝竹。",
            "抱朴岩前采药童，手撚金芝身薜服。",
            "北斗平联北斗星，自是天关通地轴。",
            "蔴笼药柜翠相连，瑞草灵苗香馥郁。",
            "一声长啸坐孤石，紫云悠悠送黄鹄。",
            "个中煞是麻姑仙，冷笑世间光景促。"
        ],
        "notes": "",
        "id": "12a84e5be345eef8d9c19aadd684b35c"
    },
    {
        "author": "林灵素",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "政和丁酉西风秋，天子赐以骑青牛。"
        ],
        "notes": "",
        "id": "25f74b90da20d344382d89c725faa8ab"
    }
]