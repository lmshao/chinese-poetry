[
    {
        "author": "陆楠",
        "dynasty": "宋",
        "type": "诗",
        "rhythmic": "",
        "title": "洪氏浴室院",
        "preface": "",
        "paragraphs": [
            "我闻色相本来空，人镜须知在个中。",
            "已把太虚为丈室，却将明月照心宫。",
            "浮云翳扫三更后，素彩光流万里同。",
            "休诧此堂能坐进，藩篱打破意无穷。"
        ],
        "notes": "",
        "id": "b52502c55b623b4a82a43a36820fa3a2"
    },
    {
        "author": "陆楠",
        "dynasty": "宋",
        "type": "诗",
        "rhythmic": "",
        "title": "题妙庭观",
        "preface": "",
        "paragraphs": [
            "闻说瑶池事渺然，那知此地有飞仙。",
            "玉皇妙曲人何在，金鼎灵丹世莫传。",
            "漫写风姿□俗眼，空余窟室奉炉烟。",
            "何时了却公家事，一洗尘襟访洞天。"
        ],
        "notes": "",
        "id": "61b95eaaacbbcfee9725572462a4cb29"
    }
]