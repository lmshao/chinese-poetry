[
    {
        "author": "李柘",
        "dynasty": "宋",
        "type": "诗",
        "rhythmic": "",
        "title": "分水岭",
        "preface": "",
        "paragraphs": [
            "东西水去吼雷霆，左右山排剑戟陈。",
            "天固无心开宇宙，地如有意限江闽。",
            "榆关北辨夷兼夏，剑阁西分蜀与秦。",
            "到底乾坤同一视，舟车何处不通津。"
        ],
        "notes": "",
        "id": "38cb65bd4a4c969d6a01b5895461a252"
    },
    {
        "author": "李柘",
        "dynasty": "宋",
        "type": "诗",
        "rhythmic": "",
        "title": "题敬荣堂",
        "preface": "",
        "paragraphs": [
            "周君筑室东南隅，训友仲季勤诗书。",
            "求名于我我不语，为君邈取棠棣图。",
            "棠棣诗成喻恩义，郑氏笺诗寓深意。",
            "上华下萼两相扶，枝干光华能覆庇。",
            "兄弟本是同枝生，譬诸华萼齐敷荣。",
            "蔓草难图段不弟，尺布可缝嗟尔兄。",
            "君家昆仲俱秀敏，愿笃萱堂眉寿庆。",
            "勉旃覆弟有余荣，戒尔事兄须尽敬。",
            "数椽雅谈标新题，为君更作敬荣诗。",
            "敬荣之善不可独，余波亦诏吾痴儿。"
        ],
        "notes": "",
        "id": "f7a7acc17146dd172a08cb2ab3afb408"
    }
]