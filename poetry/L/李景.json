[
    {
        "author": "李景",
        "dynasty": "唐",
        "type": "诗",
        "rhythmic": "",
        "title": "除夜长安作",
        "preface": "",
        "paragraphs": [
            "长安朔风起，穷巷掩双扉。",
            "新岁明朝是，故乡何路归。",
            "鬓丝饶镜色，隟雪夺灯辉。",
            "却羡秦州鴈，逢春尽北飞。"
        ],
        "notes": "",
        "id": "68153de7aea3093522a9581b312e86c0"
    },
    {
        "author": "李景",
        "dynasty": "唐",
        "type": "诗",
        "rhythmic": "",
        "title": "都堂试贡士日庆春雪",
        "preface": "",
        "paragraphs": [
            "密雪分天路，群才坐粉廊。",
            "霭空迷昼景，临宇借寒光。",
            "似暖花消地，无声玉满堂。",
            "洒池偏误曲，留砚忽因方。",
            "几处曹风比，何人谢赋长。",
            "春晖早相照，莫滞九衢芳。"
        ],
        "notes": "",
        "id": "b7c801a202d3f904b907add513ca402f"
    }
]