[
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "（按《全唐诗》无吕从庆诗。",
            "今传世之《丰溪存稿》，即吕从庆诗集也。",
            "此书有洪溪吕氏萃石山房本，有嘉庆癸酉岁从庆三十二世孙吕玺培重刊本，均未见。",
            "有同治癸酉六安西乡流波䃥镇弗措书屋重镌本。",
            "此卷即自同治重镌本录出。",
            "集前有雍正甲寅年任启运撰吕从庆传，足资参攷。",
            "）。"
        ],
        "notes": "",
        "id": "bd8cb16cce04d62e0e21dc47327e7d4d"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "茅茨何潇潇，邱园复寥廓。",
            "黄冠此中居，眷言寄高托。",
            "理乱无闻声，荣辱不相着。",
            "有书聊把娱，有酒自斟酌。",
            "侵晨课田桑，归来日华薄。",
            "盘桓松竹间，鸟动残云落。"
        ],
        "notes": "",
        "id": "c83b63cd1ced25c9d4afb9b749b24a90"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "登纠峰顶",
        "preface": "",
        "paragraphs": [
            "盘盘纠峰岭，不与群峰同。",
            "我来值清秋，落叶飞苍穹。",
            "洪涛湃松柏，烟雨交空蒙。",
            "爱兹竟忘返，非关足力穷。",
            "。"
        ],
        "notes": "",
        "id": "0f0504c3c1cc2df7c05e50bb26518981"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "题画",
        "preface": "",
        "paragraphs": [
            "怪石倚危峦，横烟出深谷。",
            "其间有孤松，亭亭表苍绿。",
            "擕笻者伊谁？顶髪髠且秃。",
            "请君过柴桥，临流味幽独。"
        ],
        "notes": "",
        "id": "0b22ed749154f188b319d26074fa25a5"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "侵晨出门去，道遇村阿婆。",
            "问我一竿竹，得鱼日几何？",
            "我志不在鱼，毋问寡与多。",
            "行行至矶侧，卸我青草蓑。",
            "落花向我舞，啼鸟向我歌。",
            "旁有垂杨枝，迎风翻阿那。",
            "我意殊自得，翛然眠绿坡。",
            "仰视霄汉间，还以永吟哦。"
        ],
        "notes": "",
        "id": "59ea7ea880899cbc59f21f3cdd75dcf5"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "过金鸡石",
        "preface": "",
        "paragraphs": [
            "金鸡自天来，桑麻列青眼。",
            "群耳无一聪，昂冠复飞返。",
            "遗音此寂然，千秋意何限。",
            "所幸一片石，犹在田中坂。",
            "我来抚弄之，襟怀日以散。",
            "寄语埘中禽，尔徒博飧饭。"
        ],
        "notes": "",
        "id": "44db77e78cfcc313ff85b4c9bd00fa6f"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "怀严子陵前辈",
        "preface": "",
        "paragraphs": [
            "举世成薄俗，往往奔虚名。",
            "一或滞草泽，其音多不平。",
            "先生挽风化，簪组轻浮萍。",
            "缅维富春渚，千秋有深情。"
        ],
        "notes": "",
        "id": "95069663e1dc00e7f416b7a3184250e6"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "瞳瞳云间日，兼旬不得明。",
            "一朝雨势歇，众鸟喧新晴。",
            "南窗有老叟，喜极推枯枰。",
            "呼僮载樽酒，访渠泉石盟。",
            "出门有佳趣，清风生绿萍。",
            "笑语途中泥，尔难濡我情。",
            "。"
        ],
        "notes": "",
        "id": "e4691e7aec00f0ab1005284bc4636be9"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "献题金鳌山",
        "preface": "",
        "paragraphs": [
            "金鳌腾腾高百丈，昔者曾游东海浪。",
            "女娲断足奠坤舆，怒身化作安吴嶂。",
            "骨肉虽变魂魄鲜，千秋万古生云烟。",
            "闲花老树满馥郁，飞走异类争蹁跹。",
            "草堂熟对忽诧异，念在神僊广游戏。",
            "琴高跨鲤如跨驴，初成乘龙较容易。",
            "我今自号钓鱼郎，丝纶倍比任公长。",
            "愿言活汝骑脚底，御风直造星辰傍。"
        ],
        "notes": "",
        "id": "8084e4a8c26d515ac614c0353a42ade7"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "山中作",
        "preface": "",
        "paragraphs": [
            "人生自古少百年，弹琴饮酒须欢然。",
            "老子于今得此趣，纵有尘事难纠缠。",
            "左安药炉右茶具，失记朝来与朝去。",
            "偶因送客出前溪，便过溪桥拾诗句。"
        ],
        "notes": "",
        "id": "d8298d78b8e6f07caa1b1b13642d68c4"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "贼警",
        "preface": "",
        "paragraphs": [
            "兵火逾风疾，才西已及东。",
            "苍翁灾海内，赤子哭途中。",
            "城阙兼旬闭，邮书彻旦通。",
            "不知调国者，何以慰时匆？"
        ],
        "notes": "",
        "id": "0ee2138c7ec478cff0a4e1e1f21e0052"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "行次歙州寓之",
        "preface": "",
        "paragraphs": [
            "乍入新安境，溪山觉可褒。",
            "赁房安食具，扫榻卸行绦。",
            "明识离乡贱，强言避世高。",
            "君听涂上客，多半说弓刀。"
        ],
        "notes": "",
        "id": "56ab5d5bd8fb7d3ca6c65a286756c0f5"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "小园春色丽，花发两三株。",
            "露笋抽泥立，风兰狎石铺。",
            "教儿棋正歇，得客酒重沽。",
            "意绪浑如此，诗肠老未枯。",
            "。"
        ],
        "notes": "",
        "id": "59d25f5c89b12d39bf80cd481e757bf3"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "游多宝寺",
        "preface": "",
        "paragraphs": [
            "探幽过小涧，夕照走全阴。",
            "倚杖娱闲睫，闻钟寄远心。",
            "竹光浮古趣，松籁卷寒音。",
            "城衲烹茶出，先供座佛歆。"
        ],
        "notes": "",
        "id": "0cfc6e80834bc9be1a98657b6cb07c4b"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "村径中即事",
        "preface": "",
        "paragraphs": [
            "寂剪茅簷外，溪流曲似绳。",
            "飞蜓低复仰，啼鸟断还仍。",
            "麦秀香联亩，麻高影障塍。",
            "老夫无病痛，长此乐清礽。"
        ],
        "notes": "",
        "id": "8bc29895edf7df5207aa717d4bd6cc7f"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "对月有感",
        "preface": "",
        "paragraphs": [
            "天开悬宝镜，皓魄满栏杆。",
            "君自千秋照，人谁百岁看。",
            "夜香金鼎烬，春酒玉壶干。",
            "吾意方萧索，怀兹愈不安。"
        ],
        "notes": "",
        "id": "7903e00966ef57ad919cb9612cf87a23"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "草堂坐雨",
        "preface": "",
        "paragraphs": [
            "夏来田久旱，秋雨偶然幷。",
            "岚影经眸幻，檐声滴耳清。",
            "幽花开小艳，惫黍转余精。",
            "还望潢池上，萧然洗甲兵。"
        ],
        "notes": "",
        "id": "6fa2f851f38059105d209194856df052"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "偶兴",
        "preface": "",
        "paragraphs": [
            "吾亦陶彭泽，从来懒折腰。",
            "焚香怀落落，对酒意嚣嚣。",
            "世态云多幻，人情雪易消。",
            "最佳猿共鹤，闲里日相邀。"
        ],
        "notes": "",
        "id": "70d2b2d540c3ff7aa91bce94b7972cc8"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "溪西村",
        "preface": "",
        "paragraphs": [
            "入境闻鸡犬，悠悠古趣遐。",
            "红边花落瓣，绿际茗舒芽。",
            "深壑和烟窈，清溪避石斜。",
            "他时须结伴，松底泛流霞。"
        ],
        "notes": "",
        "id": "8b3deef034b0d26192ca012f64abc771"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "冬尽",
        "preface": "",
        "paragraphs": [
            "一年惟腊在，忽忽又将央。",
            "雪重庭枝折，风轻径蘂香。",
            "感时空有恨，留岁竟无方。",
            "老矣当樽客，他乡作故乡。"
        ],
        "notes": "",
        "id": "78c5ecd16b8a353680615e66b0b2547c"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "平原",
        "preface": "",
        "paragraphs": [
            "碧天连野色，微雨湿蒿藜。",
            "鸟影松间没，蝉声柳外嘶。",
            "寺僧张远盖，田父把轻犁。",
            "逸趣纷纷入，都堪作画题。"
        ],
        "notes": "",
        "id": "a1d51df4b931868cb8d6baadbcac4756"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "章氏幽居",
        "preface": "",
        "paragraphs": [
            "白屋烟霞内，花期了不愆。",
            "邱山情更好，泉石盟须坚。",
            "绿树当簷里，红藤倚壁牵。",
            "主人闲处立，有客笑扶肩。"
        ],
        "notes": "",
        "id": "495ee6c9c57c93543cd30075c9de59a3"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "忆弟从善",
        "preface": "",
        "paragraphs": [
            "弟贫居歙县，兄老住丰溪。",
            "大被身分寝，长绳足共覊。",
            "幅云横断岭，钩月照斜谿。",
            "安得源源过，陶然乐黍鸡。"
        ],
        "notes": "",
        "id": "a7c7ca1abeac2151cc659d19d631ed1e"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "夏日即事",
        "preface": "",
        "paragraphs": [
            "结伴居山寺，超然见白云。",
            "境闲堪问道，客雅好论文。",
            "坐石惟看奕，行田或课耘。",
            "夜来尘俗语，不向梦中闻。"
        ],
        "notes": "",
        "id": "0bb4fcbfb7f663af05ba6abd0b5760c3"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "最爱横溪曲，横流一树梅。",
            "藏根惟爱石，落瓣不沾埃。",
            "腊里孤清节，春间创辟材。",
            "调羹还有藉，青子百千枚。"
        ],
        "notes": "",
        "id": "308247221567bb17b1ad25d5bb89b665"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "薄暮步村径",
        "preface": "",
        "paragraphs": [
            "竹里荆扉掩，村前万物幽。",
            "飞虫抟涧舞，鸣鹊抱巢修。",
            "川上渔歌断，坡前牧课休。",
            "淡烟随杖履，吾意自悠悠。"
        ],
        "notes": "",
        "id": "dd35fe5a7fd535f7a57a7270ffc0c4f5"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "避乱",
        "preface": "",
        "paragraphs": [
            "海内风光半血污，杀人声过似樵苏。",
            "一身驱路忙如蚁，八口无家散若乌。",
            "栗里无踪空怅望，桃源有梦失招呼。",
            "饥来野店供飧饭，敢怨匙前脱粟粗。"
        ],
        "notes": "",
        "id": "3645e66238038314221730b17b4ebd6d"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "春更书怀",
        "preface": "",
        "paragraphs": [
            "丰溪村内野人居，隐约南山对敝庐。",
            "花下小桥春策蹇，竹中深径夜归渔。",
            "无名正可骄王谢，有句还能继庾徐。",
            "醉罢浊醪邻客散，一番清梦又蘧蘧。"
        ],
        "notes": "",
        "id": "4f64a2bee66885ff4176db926b86b261"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "赠野僧",
        "preface": "",
        "paragraphs": [
            "有客逃禅住北冈，昔年支许意相当。",
            "清如细竹迎风洒，洁似孤松冒雪张。",
            "锡杖倚雪看远岫，铜瓶汲月煑新汤。",
            "只今石畔双扉掩，静阅琅函日几章。",
            "。"
        ],
        "notes": "",
        "id": "ad2ef2814b94a903d5ae5325a5eb8489"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "永丰桥闲坐",
        "preface": "",
        "paragraphs": [
            "敝袜轻鞋缓足投，永丰桥上寄双眸。",
            "山沿东舍环西舍，水遶南畴赴北畴。",
            "村妇坐畦挑马齿，野童蹲涧采鸡头。",
            "娱闲不觉忘中饭，一点斜阳射竹楼。"
        ],
        "notes": "",
        "id": "41eb3a8d4a6cf78485e52ce2001e36ca"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "阅田禾",
        "preface": "",
        "paragraphs": [
            "村南村北稻花明，碧影清光夹望平。",
            "节弄暑风轻拂拂，尖悬晚露澹盈盈。",
            "道傍妪妇呼鸡返，坡外儿童跨犊行。",
            "独坐小桥幽兴满，蟪蛄声在柳梢鸣。"
        ],
        "notes": "",
        "id": "ac4b40fae6e8c8a7170af2489cba4cb9"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "传婆井",
        "preface": "",
        "paragraphs": [
            "古井无渊源，千秋自涵养。",
            "日暮汲人来，洞然发清响。"
        ],
        "notes": "",
        "id": "1b07a2344e6991e8720e54101b0a8cd3"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "葺丰溪桥成志喜一绝",
        "preface": "",
        "paragraphs": [
            "横流架石梁，刻作永丰字。",
            "好渡杖藜翁，逍遥谓农事。"
        ],
        "notes": "",
        "id": "c994a8705e2851cef612ffb9b266a7b7"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "醉卧田间赖里人章氏子扶归作诗以谢之",
        "preface": "",
        "paragraphs": [
            "荷锄田泽畔，垂手引糢糊。"
        ],
        "notes": "",
        "id": "ff48796b0aac3216951b05a807bd8f2b"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "题英济石",
        "preface": "",
        "paragraphs": [
            "怪石里苔钱，高耸百余尺。",
            "我至辄呼名，依稀点危额。"
        ],
        "notes": "",
        "id": "ab771e4a7612f05b3dae750758852df0"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "观野烧",
        "preface": "",
        "paragraphs": [
            "烈烈西风里，蓬芜一扫空。",
            "虽留生意在，已废半年功。",
            "。"
        ],
        "notes": "",
        "id": "936fdea342a97cd387292c556b819a3d"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "短篱偎曲径，风雨困秋曦。",
            "竞惜芙蓉冷，何知更有伊。"
        ],
        "notes": "",
        "id": "0be6e3913d95821c6815420d8302dc72"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "栅山",
        "preface": "",
        "paragraphs": [
            "郁郁长林障远乡，茸茸细草绿于秧。",
            "好风吹拂闲烟霭，薰得斜晖满径香。"
        ],
        "notes": "",
        "id": "40eb91b6bbac9cf0d1f8988340c3910b"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "漫兴",
        "preface": "",
        "paragraphs": [
            "纠岭丰溪许避秦，一坵一壑老遗民。",
            "妻孥莫漫悲家计，留得黄冠未算贫。"
        ],
        "notes": "",
        "id": "a62107dfff5955f1cffc70a152a99b6a"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "马蹄痕",
        "preface": "",
        "paragraphs": [
            "一泓流水旧多情，拂尘乘骢跃浅萍。",
            "父老竞传遗迹在，不知仙客是何名。"
        ],
        "notes": "",
        "id": "1ad6485922c133e8630c2966190851e1"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "春日往栅山吟诗于驴子背上未即就误入侧径为丛莽所缚卒成之",
        "preface": "",
        "paragraphs": [
            "风生原野翠痕充，涧曲峦隈小径通。",
            "覔句未成垂首索，不知身挂莽林中。"
        ],
        "notes": "",
        "id": "503adda52778879d67423fa53ce7228e"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "隔绝羊肠已数旬，到来春霭正盈盈。",
            "山神拟欲求新句，牵住衣裳不放行。"
        ],
        "notes": "",
        "id": "d0a48e53f6137d810af53735fb0a158a"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "寄弟",
        "preface": "",
        "paragraphs": [
            "函罢家音又拆看，添书绝句报平安。",
            "丰溪渔叟生涯定，明月清风一钓竿。"
        ],
        "notes": "",
        "id": "03cad96a06a4fcadd36e10f27b637153"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "纠峰别业",
        "preface": "",
        "paragraphs": [
            "纠峰岭半树森然，伐竹编成翠底廛。",
            "杂客不来尘思少，落花啼鸟自年年。",
            "。"
        ],
        "notes": "",
        "id": "9a7a0eed6b9bea621f33fce13c1f48a6"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "德山老人送茶至",
        "preface": "",
        "paragraphs": [
            "数株香苕产松坡，野老新分半两多。",
            "钓罢归来儿说与，引瓢旋汲涧中波。"
        ],
        "notes": "",
        "id": "fbb0ec3a2867ed0cc92f8235130c82dc"
    },
    {
        "author": "吕从庆",
        "dynasty": "唐",
        "type": "诗",
        "rhythmic": "",
        "title": "丰溪秋社",
        "preface": "",
        "paragraphs": [
            "稻熟瓜累岁有仁，烹鸡割豕祀田神。",
            "分腥不觉归来晚，一幅云烟拥醉人。",
            "（〖1〗《四库全书总目提要》谓：「其集历代史志书目皆不著录。",
            "此本为乾隆庚申其裔孙积祚所刊，称其从叔高祖元进所手录，黄之隽、邵泰、储大文皆为之序，称其湮没八百年而始显。",
            "然其书晚出，授受源流渺不可考，越宋、元、明至今，忽传于世，论者颇以为疑。",
            "」并举用词数条，以为不似晚唐五代人语。",
            "且谓《春雪往栅山》一诗，题中有「敲诗驴子背上」语。",
            "实贾岛咏推敲二字不定，见《唐摭言》，郑綮言『诗思在灞桥风雪中驴子背上』，见《唐诗纪事》，在今日则为故典，在唐末犹为近事，不应从庆用之。",
            "且称吟诗为推敲，已属割裂，至改为敲诗，明以前人实无此语。",
            "按南高图书馆藏同治重镌本此诗题作《春日往栅山吟诗于驴子背上未即就误入侧径为丛莽所缚卒成之》。",
            "无敲诗之语，是传本有不同也。",
            "其余用词可疑者，又安知非辗转抄刻中所致耶？",
            "至古籍之不显于当世而复见于后代者，其例实繁，故仍录存之，以俟海内方家之论定焉。",
            "）。"
        ],
        "notes": "",
        "id": "0e0f9eaaddbe1242859e3ecdeefc5040"
    }
]