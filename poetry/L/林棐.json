[
    {
        "author": "林棐",
        "dynasty": "宋",
        "type": "诗",
        "rhythmic": "",
        "title": "宿横山祷雨",
        "preface": "",
        "paragraphs": [
            "寸心忧国愿年丰，晓挈枫香入翠峰。",
            "幸有一坛瞻斗象，岂无尺水起渊龙。",
            "松风不住雨声碎，岚雾常随云气浓。",
            "愿觅天瓢一滴水，三符需梦慰三农。"
        ],
        "notes": "",
        "id": "770cbdb9aefe49fb473e5baa915f11c7"
    },
    {
        "author": "林棐",
        "dynasty": "宋",
        "type": "诗",
        "rhythmic": "",
        "title": "泛剡",
        "preface": "",
        "paragraphs": [
            "水阔无风似有风，芦花摇落橹声中。",
            "鸥无一点惊猜意，认作当时载雪翁。"
        ],
        "notes": "",
        "id": "d2b7addad5144c1a5b438529bf6199db"
    }
]