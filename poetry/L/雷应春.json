[
    {
        "author": "雷应春",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "梅片作团飞，雨外柳丝金湿。",
            "客子短篷无据，倚长风挂席。",
            "回头流水小桥东，烟扫画楼出。",
            "楼上有人凝伫，似旧家曾识。"
        ],
        "notes": "",
        "id": "128258285c386fa09d222e70a40bca1a"
    },
    {
        "author": "雷应春",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "问讯故园，今如之何，还胜昔无。",
            "想旧耘兰蕙，依然葱茜，新栽杨柳，亦已扶疏。",
            "韭本千畦，芋根一亩，雨老烟荒谁为锄。",
            "难忘者，是竹吾爱甚，梅汝知乎。",
            "茅亭低压平湖。",
            "有狎鹭驯鸥尚可呼。",
            "把绛纱准拟，新官到也，寒毡收拾，贱子归欤。",
            "略整柴门，更芟草径，惟有幽人解枉车。",
            "丁宁著，与做添棋局，砌换茶垆。"
        ],
        "notes": "",
        "id": "4678903044656fea0b941671b36f89d8"
    }
]