[
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "杭州望湖楼",
        "preface": "",
        "paragraphs": [
            "小艇闲撑处，湖天景物微。",
            "春波无限绿，白鸟自由飞。",
            "落日孤汀远，轻烟古寺稀。",
            "时携一壶酒，恋到晚凉归。"
        ],
        "notes": "",
        "id": "427a5918eada8943d4e8e32f26d4d408"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题洛阳寺壁",
        "preface": "",
        "paragraphs": [
            "杉松倒涧雪霜干，屋壁麝煤风雨寒。",
            "我亦平生有书癖，一回入寺一回看。"
        ],
        "notes": "",
        "id": "e0b6b80740afa0e8c7923f50cd05021c"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "怀湘南旧游寄起居刘学士",
        "preface": "",
        "paragraphs": [
            "老情诗思关何处，浑是湘南水岸头。",
            "残白晚云归岳麓，浓香秋菊满汀洲。",
            "静寻绿径煎茶寺，徧上红墙卖酒楼。",
            "西洛分台素拘检，绣衣不得等闲游。"
        ],
        "notes": "",
        "id": "85be3c3d40e222c43988a070e7b17cd8"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题洛阳观音院牡丹  其一",
        "preface": "",
        "paragraphs": [
            "微动风枝生丽态，半开檀口露浓香。",
            "秦时避世宫娥老，旧日颜容旧日妆。"
        ],
        "notes": "",
        "id": "3be249feb282797ef8d4fecd0f1b16ef"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题洛阳观音院牡丹  其二",
        "preface": "",
        "paragraphs": [
            "花谱名将第一论，洛中最是此花繁。",
            "不当更道木芍药，枝上恐伤妃子魂。"
        ],
        "notes": "",
        "id": "fd83627481fe002985b847acd6f8eb2c"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题菩提寺",
        "preface": "",
        "paragraphs": [
            "龙门双阙涌云烟，雪未飞花雁下前。",
            "彻底清流照车马，分台御史过伊川。"
        ],
        "notes": "",
        "id": "9773486b78c1ef8bef86d8e6613f0a82"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "澹山岩",
        "preface": "",
        "paragraphs": [
            "常思羽衣人，宅此岩崖傍。",
            "□□通大道，玄关掩中黄。",
            "古朴宫殿□，偃亚松桂香。",
            "洞户漏夕月，木罅生□阳。",
            "叠齿上层巅，露井连曲房。",
            "断壁广横幕，矗石排吟□。",
            "蛰痕燕穴空，乳溜虬鳞张。",
            "清泉弄春□，灵草经冬芳。",
            "自笑老倒容，谁□刀圭霜。",
            "金版佩上籍，玉音歌洞章。",
            "□□夜森立，绛节朝飞扬。",
            "咫尺仙路高，喧嚣机世忙。",
            "浮埃走车马，奔迸多事场。",
            "真地拥烟霞，根本无为乡。",
            "不到久叹息，一来徒悲伤。",
            "但听铿华钟，所得心耳凉。"
        ],
        "notes": "",
        "id": "d916712122f6ac7114456462f373ce12"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "直宿",
        "preface": "",
        "paragraphs": [
            "春风夜急铜龙漏，淡月半斜金井阑。",
            "已觉亚枝花露重，宿鶑犹睡怯余寒。"
        ],
        "notes": "",
        "id": "daa38ecf9fc62d8d576790691d62884e"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "著衣香重海棠风，人在瀛洲御苑东。",
            "将对赤墀班未定，井斡楼角且先红。"
        ],
        "notes": "",
        "id": "471dfc8d25be639c3087e82bb0101030"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "白鹤山",
        "preface": "",
        "paragraphs": [
            "玉箫峰下仙君宅，一树岩花几百春。",
            "当日会稽王内史，如何不见竹间人。"
        ],
        "notes": "",
        "id": "5487ee19b2f45e846bdd640e4e8d99a5"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "紫殿谒宸极，赤城归旧山。",
            "气清玄鹤下，语淡白云闲。",
            "路入翠微外，岩栖瀑布间。",
            "何当一携手，相与语灵关。"
        ],
        "notes": "",
        "id": "b3e9a18e801edd6d5570861448c5cfe9"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "福圣观",
        "preface": "",
        "paragraphs": [
            "永怀闲访道，斗上上仙居。",
            "瀑水磬声外，桂花林影疏。",
            "山名孙绰赋，观额葛玄书。",
            "已负秋来约，诛茅兴有余。"
        ],
        "notes": "",
        "id": "97c19b59a8fc0c0510c18bbd5e69784c"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "郡斋偶书寄同院彭城学士兼简兵部同年采览",
        "preface": "",
        "paragraphs": [
            "闲情闲忆事如空，静读离骚向郡中。",
            "冠剑老年伤远别，关诃夜月许相同。",
            "晚花天气孤庄雨，流水人间小阁风。",
            "行乐及时聊强饮，不须嫌作白头翁。"
        ],
        "notes": "",
        "id": "4628aa6b0f548ea7c47427eca7a0ad50"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "奉酬杨少监见寄退居遣兴之什",
        "preface": "",
        "paragraphs": [
            "贤哲道相扶，经纶本近侍。",
            "风云如有会，霄汉宁无志。",
            "月窟桂抱林，粉闱丹漆地。",
            "一何华给束，而谓浮名遂。",
            "堆积图史书，朝昏铅椠事。",
            "登瀛才力劣，对问神魂愧。",
            "步骤古人踪，含虚郡子器。",
            "献言既无状，出守连移次。",
            "持宪怀真刚，退藏生寤寐。",
            "欲邀丘壑老，静坐樵鱼帅。",
            "颢气留丹田，尺宅分品位。",
            "寥寥洞府境，落落烟霞意。",
            "金简题上青，与兹尘土异。"
        ],
        "notes": "",
        "id": "e7fcc4c62117d647615f480642e5d042"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "春尽偶书七言四韵奉承采览",
        "preface": "",
        "paragraphs": [
            "粉闱丹地白头深，书殿分廊寓直人。",
            "不怕花枝惊老眼，可无诗句送残春。",
            "因嗟红影随风去，犹为青丛遶槛频。",
            "更把华灯照深夜，一年情味隔音尘。"
        ],
        "notes": "",
        "id": "8cbabf8611c5ceda2ea37dd04eaaccd5"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题仙都山",
        "preface": "",
        "paragraphs": [
            "岩岩仙都山，肃肃黄帝宫。",
            "巨石临广泽，千仞凌高穹。",
            "肇当融结初，全得造化功。",
            "深可蟠厚壤，峭疑接冥鸿。",
            "云𫐌去路存，丹鼎遗迹空。",
            "抽润草心碧，敷香莲叶红。",
            "升龙扳矫矫，飞凤鸣噰噰。",
            "而我集仙署，尝比瀛洲雄。",
            "星移婺女间，凤驾析木东。",
            "到觉毛骨爽，坐如羽翼冲。",
            "万事皆氛埃，一气归鸿蒙。",
            "遐哉上圣道，貌与元化同。",
            "金简奠至诚，玉书铭代工。",
            "功成解冠剑，栖息期此中。"
        ],
        "notes": "",
        "id": "cdac5f472c9dd090acf60d0a31096c77"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "寄英公大师",
        "preface": "",
        "paragraphs": [
            "往岁潇湘一相见，诗成野逸笔狂颠。",
            "近闻归住长安寺，松老书窗又岁年。"
        ],
        "notes": "",
        "id": "2cf86a0d96edfe37d65570f574721dd3"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "开垣曲山路成",
        "preface": "",
        "paragraphs": [
            "为郡同卧理，民情识我情。",
            "三秋得公事，一月遶山行。",
            "砥柱全抛险，黄河日接平。",
            "周遭到垣曲，尊大近神京。",
            "借助林盐润，增饶国计成。",
            "虞州访遗迹，吴坂念长鸣。",
            "董泽蒲侵绿，巫咸水傍清。",
            "人怀绛县老，地叹夏台倾。",
            "下马听泉发，登原待月生。",
            "盘桓读碑版，扶持立刀兵。",
            "晚霭闻钟断，微阳喜雨晴。",
            "峭空崖背落，斗截岭西横。",
            "仙恐临王屋，高疑见析城。",
            "去车知轨辙，连亩有农耕。",
            "彩错翻朝旆，铮𫓩击夜钲。",
            "凿开青石壁，填贮白云坑。",
            "旧幕怜才俊，嘉言许道亨。",
            "何当议险阻，始信说分明。",
            "不倦共廉使，常存济物诚。",
            "计时聊就笔，千古愧题名。"
        ],
        "notes": "",
        "id": "ab7b8f9eef5f8ed1dea086faa278d56c"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "山绕华林气象和，此心犹恨未相过。",
            "门闾世表曾颜德，榜帖人登晁董科。",
            "春暖花开飘几砚，晚归云影在松萝。",
            "公卿无限新诗什，雅咏悠然地益□。"
        ],
        "notes": "",
        "id": "ffd6bb88d904c589b306188831828946"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "山程授馆闻鸿夜，水国还家欲雪天。"
        ],
        "notes": "",
        "id": "a3dab54ede245f3fefa48338c17c7c5a"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "涨烟春气重，贮月夜痕深。"
        ],
        "notes": "",
        "id": "37ddf42f684dbe86df1f174ffc8018c2"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "故宫芳草在，往事暮江流。"
        ],
        "notes": "",
        "id": "36ddf6acc63d0fe476e3662f72a85d2b"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "频年水国饫鲑鱼。"
        ],
        "notes": "",
        "id": "b69a982738002d867684cb590febf1f8"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "睛山云罨画，孤屿水含棱。"
        ],
        "notes": "",
        "id": "465efc1c1c63af2e025ec8bd9902583b"
    },
    {
        "author": "李建中",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "按部先春凤林野，写怀空望鹿门山。"
        ],
        "notes": "",
        "id": "2988f46ce2df59219205e5b09c59d470"
    }
]