[
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "黄香梅",
        "preface": "",
        "paragraphs": [
            "云叶重重护雪花，玉人隠隠隔窗纱。",
            "虽然不带微酸味，免与时人置齿牙。"
        ],
        "notes": "",
        "id": "72ea64a4a3ca45eb3f0754e8ec8c88f1"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "纸帐",
        "preface": "",
        "paragraphs": [
            "㲲巾几幅蹙鳞鳞，四面清香拥幻身。",
            "夜半梦回花也笑，想君不是饮美人。"
        ],
        "notes": "",
        "id": "400ccd4c581b11705c7549218414ec8b"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "吟梅",
        "preface": "",
        "paragraphs": [
            "耸尽肩楼鹤样癯，断桥横路撚冰须。",
            "梅花却笑君何事，锻得诗来瘦似吾。"
        ],
        "notes": "",
        "id": "ef012485ee7cdd7d8a245797dc6f84e7"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "老梅",
        "preface": "",
        "paragraphs": [
            "雪里孤根久屈蟠，岩前古貌太高寒。",
            "老来想不为胡广，免被人将粪土看。"
        ],
        "notes": "",
        "id": "794228ed6b388a0b9e11b02837219871"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "重叶梅",
        "preface": "",
        "paragraphs": [
            "雪片层层簇玉林，寒窗光烱照人心。",
            "春风著物须平等，那得工夫有浅深。"
        ],
        "notes": "",
        "id": "346259bbf49c07d61ad82c8e756fb1ed"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "小梅",
        "preface": "",
        "paragraphs": [
            "小杜文章小李歌，诗名还有小东坡。",
            "莫欺一点丰姿瘦，著得清香尽自多。"
        ],
        "notes": "",
        "id": "b9e148bf14ff1b501809e648f70d015a"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "瘦梅",
        "preface": "",
        "paragraphs": [
            "丰标病后维摩相，骨骼穷来贾岛诗。",
            "我亦清臞花莫笑，相逢休要话轻肥。"
        ],
        "notes": "",
        "id": "b339ba03b98a41cf159c054ec05f672e"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "疏梅",
        "preface": "",
        "paragraphs": [
            "瘦削丰姿淡𥩟妆，三三两两立冰霜。",
            "春风只爱私红紫，可是梅花欠主张。"
        ],
        "notes": "",
        "id": "666206c34abcad91172f4185f7118c56"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "消梅",
        "preface": "",
        "paragraphs": [
            "冰融雪化一须臾，清脆圆松压塞酥。",
            "我有牢愁三万斛，问君消得几分无。"
        ],
        "notes": "",
        "id": "fafd5602d5420f3e528bc482f11679ee"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "枯梅",
        "preface": "",
        "paragraphs": [
            "肠刳余得龟皮在，意懒羞将粉面开。",
            "莫笑老身柴立骨，年时几费抹涂来。"
        ],
        "notes": "",
        "id": "72c15b68a213609ead98dbb021a72177"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "硬梅",
        "preface": "",
        "paragraphs": [
            "风棱玉面耿无尘，铁脊今成老大身。",
            "莫怪一身多崛强，渠侬元是石心人。"
        ],
        "notes": "",
        "id": "0698fe4809d1631e453ea9540374bbc9"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "卧梅",
        "preface": "",
        "paragraphs": [
            "月横鹤膝影阑干，枕石眠云几岁寒。",
            "宇宙一身今老矣，潇潇风雪拥袁安。"
        ],
        "notes": "",
        "id": "f85a79e5baceff3c762bae9248d6879c"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "品梅",
        "preface": "",
        "paragraphs": [
            "疏花鼎立睨霜风，二季居然侍一翁。",
            "生愿素丝无点污，黑衣人自作三公。"
        ],
        "notes": "",
        "id": "9f39638c04f1abbb901ba310b7008788"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "苔梅  其一",
        "preface": "",
        "paragraphs": [
            "一夜蟠龙裂翠鳞，土花深护玉精神。",
            "苍寒满树黄昏月，碧老孤根太古春。",
            "姑射香薰荷制好，逋仙青入草衣新。",
            "料应不为天风冷，自恐冰肌受点尘。"
        ],
        "notes": "",
        "id": "189c607a7add01f9c8121bf6c4ee6bd8"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "苔梅  其二",
        "preface": "",
        "paragraphs": [
            "铁骨槎牙花四五，虬皮封裹晕烂斑。",
            "极知不似君芳洁，也要相依度岁寒。"
        ],
        "notes": "",
        "id": "49439a65790547bbeb4a7694ec0f4213"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "菊梅",
        "preface": "",
        "paragraphs": [
            "千林摇落梅新蓓，万卉披猖菊未莎。",
            "岁晚幽人空谷里，渊明和靖不争多。"
        ],
        "notes": "",
        "id": "664f984033ba27e8c4b0513bbd7c4ec1"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "桃梅",
        "preface": "",
        "paragraphs": [
            "素面何曾学艳妆，子肥刚带苦心肠。",
            "谁知刬被虚名误，污却莲花是六郎。"
        ],
        "notes": "",
        "id": "dd1b528ff1612f989c7e83461dabcfb7"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "杏梅",
        "preface": "",
        "paragraphs": [
            "淡把猩猩血染成，涴他玉雪一生身。",
            "相形倘在骊黄外，未必张良似妇人。"
        ],
        "notes": "",
        "id": "946d6d347bd59e650326ce18289e658b"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "松梅",
        "preface": "",
        "paragraphs": [
            "梅夸清节忒高寒，松受微封合骏弹。",
            "毕竟两君俱强项，大夫未必爱秦官。"
        ],
        "notes": "",
        "id": "2f340c2363330204aea6d8f6ba61ee12"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "竹梅",
        "preface": "",
        "paragraphs": [
            "落落丰标霁月怀，棱棱寒碧隔风埃。",
            "耿恭也有孤高节，岂但苏郎囓雪来。"
        ],
        "notes": "",
        "id": "b75c82e65494a351bb8570aaba0c57ef"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "半开梅",
        "preface": "",
        "paragraphs": [
            "雪弄新晴月带霜，风窗暗送几分香。",
            "翠禽飞过偷相语，不是徐妃也半妆。"
        ],
        "notes": "",
        "id": "8ee5944deed1ea87a4392a52951f7ca4"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅蕊",
        "preface": "",
        "paragraphs": [
            "红蘂盈盈费刻镂，芳心未露似含羞。",
            "俗儿鼻孔难凭据，只道无香刬恁休。"
        ],
        "notes": "",
        "id": "956a32cfb54dd563b49f2b320a8ba224"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅实",
        "preface": "",
        "paragraphs": [
            "青子累累荐几何，眉颦齿软怎消磨。",
            "可怜只识闲滋味，不道酸心事尚多。"
        ],
        "notes": "",
        "id": "58993e0b722e6eddd2b0f7fdcd44f2ea"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅初落",
        "preface": "",
        "paragraphs": [
            "身后传芳自古难，回头一笑旅空山。",
            "飞时莫过妆台去，只可诗人笔砚间。"
        ],
        "notes": "",
        "id": "42db56418985a2a3df9f60b45db14f59"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "半落梅",
        "preface": "",
        "paragraphs": [
            "飘零大半委山坡，雨雪无情尚折磨。",
            "纵有风流前辈在，贞元朝士想无多。"
        ],
        "notes": "",
        "id": "d9ae37f44d1018298264783d654dadb0"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "瓦瓶",
        "preface": "",
        "paragraphs": [
            "虚窗净几坐劬书，姑射仙人伴我癯。",
            "谁笑月明家四壁，案头犹自有珊瑚。"
        ],
        "notes": "",
        "id": "fcd7a0a3109fd744253e7ed6a6aa36ec"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅角",
        "preface": "",
        "paragraphs": [
            "朝暮相催鬓易星，酸风无奈送悲声。",
            "丁宁莫过黄芦塞，月落霜寒客半醒。"
        ],
        "notes": "",
        "id": "b032d0f152b7afbacc6e7c079432a2d7"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅屏",
        "preface": "",
        "paragraphs": [
            "含冰茹铁似枯槎，淡月蒙蒙四五花。",
            "多少人家夸富贵，数枝和雪写山茶。"
        ],
        "notes": "",
        "id": "06679f90f378ea289f32e077a2be1b7e"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "郑笺",
        "preface": "",
        "paragraphs": [
            "老郑东都一巨儒，未知柟树与梅殊。",
            "平生博识犹如此，何况儿曹不读书。"
        ],
        "notes": "",
        "id": "c1e2975ed5e5d2d37a143cc19e96c7c2"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "仰山祠",
        "preface": "",
        "paragraphs": [
            "补之声价塞江湖，似此村梅笔甚都。",
            "近代残缣零落尽，山灵犹解宝藏无。"
        ],
        "notes": "",
        "id": "7cfbe06b7f9e1b78c1873b39191f9982"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "禹庙",
        "preface": "",
        "paragraphs": [
            "古庙峨峨拥衮裳，苍龙千载锁飞梁。",
            "向来更有稽山穴，谁把梅花荐一觞。"
        ],
        "notes": "",
        "id": "eaa31bdd1d10cb1ec330402bd8f5c0ec"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "成都",
        "preface": "",
        "paragraphs": [
            "峡江西去锦官城，闻说梅龙绝可人。",
            "不识年来无恙否，武侯祠柏已成薪。"
        ],
        "notes": "",
        "id": "8321fa9a3cffdef25f193f693f031469"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "水曹江左一诗家，几度哦梅到月斜。",
            "二十四桥春色里，相逢只是说琼花。"
        ],
        "notes": "",
        "id": "56175f690ea8d9329346f169ced3b07a"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "真州",
        "preface": "",
        "paragraphs": [
            "仪真谁种满林梅，兵后危枝半草莱。",
            "便使萧条君莫叹，也曾惯见太平来。"
        ],
        "notes": "",
        "id": "9c9fd8d9031ea1bde2ca39a083389161"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "罗浮",
        "preface": "",
        "paragraphs": [
            "谩说师雄醉月边，稚川曾隠此山巅。",
            "料伊不是丹砂力，只服梅花换得仙。"
        ],
        "notes": "",
        "id": "9ed95c9e3063a536816240c313699429"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "艮岳",
        "preface": "",
        "paragraphs": [
            "鹿衔花去彩云气，万岁山前梦已迷。",
            "萼绿仙人何许觅，断崖枯树夜乌啼。"
        ],
        "notes": "",
        "id": "a67903d96b86f9cfe6a995e4e3975ae0"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "清江",
        "preface": "",
        "paragraphs": [
            "玉雪缤纷数丈花，石湖老子极称夸。",
            "渠侬不是琴台女，那得生来傍酒家。"
        ],
        "notes": "",
        "id": "2cc56ed00ec6be1a23706fd06c09896e"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅关",
        "preface": "",
        "paragraphs": [
            "南窥海岭北江津，截断青山客路尘。",
            "千载子真应冷笑，吾侬不是守门人。"
        ],
        "notes": "",
        "id": "0dd727cd295a80f313eaa878bd24bb93"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅篱",
        "preface": "",
        "paragraphs": [
            "庑下浮沈老伯鸾，树间寂寞隠申蟠。",
            "主翁倘解怜芳洁，莫作藤萝枳棘看。"
        ],
        "notes": "",
        "id": "902c2451da86d1c941f7d69d30265725"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "月梅",
        "preface": "",
        "paragraphs": [
            "仙姝拥珮出云堆，光射瑶林万蚌胎。",
            "只可范家村里照，不须移影过苏台。"
        ],
        "notes": "",
        "id": "017ff8bb4f073544a93edf154ddcefc3"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "风梅",
        "preface": "",
        "paragraphs": [
            "一番摇曳一番空，香在山蹊野径中。",
            "不是老枝藏处密，如何禁得许霜风。"
        ],
        "notes": "",
        "id": "bec03aac9aaef2365f054db5948d0e42"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "霜梅",
        "preface": "",
        "paragraphs": [
            "青女欺花战未分，花神直诉与东君。",
            "冰山回首知何许，依旧山人住白云。"
        ],
        "notes": "",
        "id": "191f923edac2b571471291f023e3cf14"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "雪梅",
        "preface": "",
        "paragraphs": [
            "雪飞不到越王台，万树千枝满意开。",
            "花太清高天也妬，转教滕六御风来。"
        ],
        "notes": "",
        "id": "802c74fc6f359d82b81e0b0a69f1bfe8"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "江梅",
        "preface": "",
        "paragraphs": [
            "素衣缟袂影蹁跹，不是天仙是水仙。",
            "老杜吟魂香禾歇，至今犹绕耒阳边。"
        ],
        "notes": "",
        "id": "b2f593bba433d87aa0ba7e00814770dc"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "溪梅",
        "preface": "",
        "paragraphs": [
            "村北村南眩玉田，孤芳岁晚转幽妍。",
            "老天恐被缁尘染，著在残山剩水边。"
        ],
        "notes": "",
        "id": "27a7a2f8342168a6e03bb71f00c52d69"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "岭梅",
        "preface": "",
        "paragraphs": [
            "雪立孤标不受霾，世间浪蘂等浮埃。",
            "清高已是无俦伍，更向群山顶上开。"
        ],
        "notes": "",
        "id": "67a5550d5fdb1bd14b1f4fb0a1f015a2"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "村梅",
        "preface": "",
        "paragraphs": [
            "不入时妆辈行羞，一生槁淡乏风流。",
            "任君约遍宫黄额，莫管村姑守白头。"
        ],
        "notes": "",
        "id": "9257acd892db3dcf3fc9b7099e9ee175"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "野梅",
        "preface": "",
        "paragraphs": [
            "千山木落涧风豪，十里瑶林月邑高。",
            "醉尉不来村墅冷，三更绕树读离骚。"
        ],
        "notes": "",
        "id": "ab54a81035fe2d5e1e97a93789a50118"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "贾少难逃赋𫛳灾，终童不载使缨回。",
            "祇须浪作争春态，留取孤芳殿后开。"
        ],
        "notes": "",
        "id": "cf0a275035d862f1fc52d608d7a6a559"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "二月梅",
        "preface": "",
        "paragraphs": [
            "明知身是雪霜姿，瘦骨棱棱不入时。",
            "但得春风盈宇宙，老翁也要逐儿嬉。"
        ],
        "notes": "",
        "id": "e146b5f7e1e9ce8d8867eb7ecf450dfb"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "十月梅",
        "preface": "",
        "paragraphs": [
            "风撼千林木叶摧，冰霜国里早春回。",
            "一枝参透乾坤缊，生意都从小雪来。"
        ],
        "notes": "",
        "id": "1f66994d0099eb7797d555d820134182"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "寒梅",
        "preface": "",
        "paragraphs": [
            "绵衣早觉污陈子，冬服何能薄顾郎。",
            "不是生平夸强项，众芳无奈怯风霜。"
        ],
        "notes": "",
        "id": "1337b079363cc10a9d7f054da8c8e3dd"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "鸳鸯梅",
        "preface": "",
        "paragraphs": [
            "莫是夷齐幻出身，又疑洛下见机云。",
            "世人苦被风情累，也把妖名涴却君。"
        ],
        "notes": "",
        "id": "72fe9f6814e666d54a69a3397f942b98"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "宫梅",
        "preface": "",
        "paragraphs": [
            "冰肤绰约活神仙，天上吹香几许年。",
            "见说额妆人去后，低头无语懒春妍。"
        ],
        "notes": "",
        "id": "4613aa5fed439c46b34e1f4488272464"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "驿梅",
        "preface": "",
        "paragraphs": [
            "亭边老树影𣰦毵，阅尽犀珠压去骖。",
            "岁晚行人风雪里，也须障面过江南。"
        ],
        "notes": "",
        "id": "75f65312dddb7c900733ea7c7fbf454a"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅兄",
        "preface": "",
        "paragraphs": [
            "花萼相辉暗递香，岂无难弟伴元方。",
            "水仙只可供奴隶，合得诗人作雁行。"
        ],
        "notes": "",
        "id": "6f4163390425ec2b3d5ed1216216c367"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅友",
        "preface": "",
        "paragraphs": [
            "老子平生怕热瞒，论心只可话余酸。",
            "刘郎枉了夸豪杰，甘向伾文托岁寒。"
        ],
        "notes": "",
        "id": "6245057b1bf548fc4f702b1c8dd652c9"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "枝枝六出试新妆，色界何曾识许香。",
            "只道单传餐玉诀，不知还解服硫黄。"
        ],
        "notes": "",
        "id": "3aab99519d94134c72b2457da380e4c9"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "乌梅",
        "preface": "",
        "paragraphs": [
            "妇舌安能困董宣，曹郎那解污张翰。",
            "任君百计相熏炙，本性依然带点酸。"
        ],
        "notes": "",
        "id": "dcd5514e9066f61f2923412e7ec7e624"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "臙脂梅",
        "preface": "",
        "paragraphs": [
            "卸却云衣明月珰，轻朱傅脸锦为裳。",
            "古来美艳多招妬，不似临风且淡妆。"
        ],
        "notes": "",
        "id": "3a0b2c686b3ec985f9cff94022afe41a"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅影",
        "preface": "",
        "paragraphs": [
            "月地云阶是画图，溪腰水面更工夫。",
            "平生一片心如雪，为问姮娥貌得无。"
        ],
        "notes": "",
        "id": "7207d3697258751d8af53477179dbc4b"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅香",
        "preface": "",
        "paragraphs": [
            "忍饥抱冻老穷崖，一点檀心未肯灰。",
            "夷甫彦回空似玉，却曾遗臭汗青来。"
        ],
        "notes": "",
        "id": "73488c96570bfe052cb2c57a5f838436"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "黄香梅",
        "preface": "",
        "paragraphs": [
            "云叶重重护雪花，玉人隠隠隔窗纱。",
            "虽然不带微酸味，免与时人置齿牙。"
        ],
        "notes": "",
        "id": "72ea64a4a3ca45eb3f0754e8ec8c88f1"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "紫蔕梅",
        "preface": "",
        "paragraphs": [
            "外面看来本色非，香袍隠映省垣薇。",
            "谁知傲睨风霜底，不改平生一布衣。"
        ],
        "notes": "",
        "id": "5086f9f7fa9504e32566974392679b19"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "绿萼梅",
        "preface": "",
        "paragraphs": [
            "懒将冰萼试红妆，也不随宜传蜡黄。",
            "当日琼林消息断，绿衣犹带旧时香。"
        ],
        "notes": "",
        "id": "88c001443cd6adf78b823c11515e5556"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "盐梅",
        "preface": "",
        "paragraphs": [
            "世味明知可口难，到头终不换寒酸。",
            "直须袖却和羹手，何必贪居鼎鼐间。"
        ],
        "notes": "",
        "id": "fb58c1186588581b9228cb96bfe0bee4"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "八出梅",
        "preface": "",
        "paragraphs": [
            "宣城妙品世无双，不肯随时一样妆。",
            "党锢诸贤销铄尽，至今千载骨犹香。"
        ],
        "notes": "",
        "id": "25c64def3fa8347eda4cc32de0c48243"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "九英梅",
        "preface": "",
        "paragraphs": [
            "才子随班下玉墀，精光九出射晴曦。",
            "看来不是文章瑞，似是梅花恨杀伊。"
        ],
        "notes": "",
        "id": "acc242bd72eaf0e7abc1fbdc83ae1800"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "种梅",
        "preface": "",
        "paragraphs": [
            "别岭移根置小园，半锄明月半锄云。",
            "世间下是无花卉，若个清高得似君。"
        ],
        "notes": "",
        "id": "719e4791bb09034bca2d739a1e8d3a3c"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "接梅",
        "preface": "",
        "paragraphs": [
            "中条隠士裂唐麻，甪里先生就汉车。",
            "一种寒酸真本色，羞将槁淡博繁华。"
        ],
        "notes": "",
        "id": "da68a2103cf5e5315a5b10d5ee1830ed"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "催梅",
        "preface": "",
        "paragraphs": [
            "笛声未了鼓轰雷，尽道梅寒苦要催。",
            "抵死争春如许急，有花毕竟待时来。"
        ],
        "notes": "",
        "id": "e8056b98157e4e1f1f9948d1227502d8"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "探梅",
        "preface": "",
        "paragraphs": [
            "问讯南枝开未开，花神许我日徘徊。",
            "桐江一缕清风在，莫误刘郎物色来。"
        ],
        "notes": "",
        "id": "9331d5eedfed1cc4f5028e237983a4a6"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "买梅",
        "preface": "",
        "paragraphs": [
            "担头挑得几枝斜，过我西湖处士家。",
            "莫向侯门高索价，贵人多爱牡丹花。"
        ],
        "notes": "",
        "id": "3a6e6534f96c65590db818c593f00b15"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "看梅",
        "preface": "",
        "paragraphs": [
            "蹋雪迢迢过水涯，翠禽见客却咨嗟。",
            "此翁只识孤山路，不识玄都观里花。"
        ],
        "notes": "",
        "id": "b127cc27bce4ec63e18269fd30c2c212"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "忆梅",
        "preface": "",
        "paragraphs": [
            "飘蓬万里隔风沙，梦到江南未到家。",
            "料得夜深霜月苦，几人挥泪说梅花。"
        ],
        "notes": "",
        "id": "5f8480a341d3fc4af9ff1ddc61da4845"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "和任比部忆梅",
        "preface": "",
        "paragraphs": [
            "痛忆梅开易得残，既残憔悴不堪看。",
            "年年长被清香误，争似闲栽竹数竿。"
        ],
        "notes": "",
        "id": "c334d0d74616b192878afce2e75aa192"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "赏梅",
        "preface": "",
        "paragraphs": [
            "我爱溪桥半树开，几回觅句当衔杯。",
            "江南不欠花如雪，自是游人不看来。"
        ],
        "notes": "",
        "id": "b4c712a650491df7b1e5707dc04c1457"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "射梅",
        "preface": "",
        "paragraphs": [
            "由基去后挥瞻来，不惯穿杨惯射梅。",
            "寄语东居莫涂抹，牺樽自是木之灾。"
        ],
        "notes": "",
        "id": "3fe8c60c034bdadf376159508ea91891"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "折梅",
        "preface": "",
        "paragraphs": [
            "诗老流离蜀剑关，放臣憔悴楚江干。",
            "争如留取微酸味，莫逐浮花一笑残。"
        ],
        "notes": "",
        "id": "18355899deed4671542537c571c53d2b"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "寄梅",
        "preface": "",
        "paragraphs": [
            "范子经年别陆郎，陆郎远致一枝香。",
            "料伊正作关山梦，望见梅花也断肠。"
        ],
        "notes": "",
        "id": "30fef696a85f8f9a461916de66e2b540"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "道山堂",
        "preface": "",
        "paragraphs": [
            "疏花斜映玉玲珑，曾见诚翁与放翁。",
            "犹有旧时相识在，几回搔首立春风。"
        ],
        "notes": "",
        "id": "ecc43d4ca47613b678bebdb6d1b81ffe"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "茅舍",
        "preface": "",
        "paragraphs": [
            "深村古木路三叉，路外溪流溪外沙。",
            "背水短篱花似雪，遥知不是四娘家。"
        ],
        "notes": "",
        "id": "90451a9cd19a48b259587d0dea9c2d00"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅亭",
        "preface": "",
        "paragraphs": [
            "飞甍面面枕冰霜，云抵轻纱月抵窗。",
            "莫怪能寒吟彻夕，一生无梦到沈香。"
        ],
        "notes": "",
        "id": "f832e8f42051e8f3f5ea3710bdd0dfa5"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅台",
        "preface": "",
        "paragraphs": [
            "弹压群芳不敢开，清高地位隔尘埃。",
            "擡头一见风霜面，莫是花中御史来。"
        ],
        "notes": "",
        "id": "400a4e116c2ff1c333e20656f115169a"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "梅窗",
        "preface": "",
        "paragraphs": [
            "月射云绡印玉腮，风穿罅隙度香埃。",
            "莫将易向花边读，惹得周公入梦来。"
        ],
        "notes": "",
        "id": "8a0befccf1c00568f6da0789596040bc"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "绿珠楼",
        "preface": "",
        "paragraphs": [
            "危甍连绮百千株，人去鶑飞半朵无。",
            "太白莫嗟金谷树，绛霄楼外亦平芜。"
        ],
        "notes": "",
        "id": "9900dad65f6ac947e6c0483145fe9ceb"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "红罗亭",
        "preface": "",
        "paragraphs": [
            "红云绛雪镂繁华，侍宴流连彻暮鸦。",
            "车马不来歌吹断，春风一半属谁家。"
        ],
        "notes": "",
        "id": "a296994a4aa80ef8ac81fad21a77cdf0"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "玉堂",
        "preface": "",
        "paragraphs": [
            "斗柄参旗插屋头，巡簷绕树尽风流。",
            "谁知终带山林味，不涴些儿富贵羞。"
        ],
        "notes": "",
        "id": "fb3f78ca4f36659aa7280cef55f68b39"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "东阁",
        "preface": "",
        "paragraphs": [
            "杜老花边惯撚须，却怜花傍驿亭居。",
            "德公便使游城府，肯受红尘半点无。"
        ],
        "notes": "",
        "id": "bddf20c88a5fea76f7dd7815196e0e8e"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "苏词",
        "preface": "",
        "paragraphs": [
            "翩翩彩笔赋梅花，只忆朝云不忆家。",
            "为说坡仙休怅恨，昭君犹自弄琵琶。"
        ],
        "notes": "",
        "id": "df1b8945646e0057ac16eb72f0766090"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "宋赋",
        "preface": "",
        "paragraphs": [
            "姚子编文去取难，将渠例与白歌删。",
            "后人要识心如铁，却向桃花赋里看。"
        ],
        "notes": "",
        "id": "71df4bf3a4445aeb6cdb98ae58cbf9de"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "陶诗",
        "preface": "",
        "paragraphs": [
            "靖节当年不赋渠，仅题一字果何如。",
            "分明诗是梅花样，剩说梅花诗更癯。"
        ],
        "notes": "",
        "id": "2d033c557fe489cc0c3342f2e6d100df"
    },
    {
        "author": "李龙高",
        "dynasty": "宋",
        "type": "诗",
        "rhythmic": "",
        "title": "读范谱",
        "preface": "",
        "paragraphs": [
            "刘叟空将芍药夸，欧公浪谱牡丹花。",
            "如君更把凡花品，俗了吴门一范家。"
        ],
        "notes": "",
        "id": "74e6bbcdc31eebfeca212aba786a9d8e"
    }
]