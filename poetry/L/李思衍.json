[
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "鬻孙谣",
        "preface": "",
        "paragraphs": [
            "白头老翁发垂领，牵孙与客摩孙顶。",
            "翁年八十死无恤，怜女孩童困饥馑。",
            "去年虽旱犹禾熟，今年飞霜先杀菽。",
            "去年饥馑犹一粥，今年饥馑无余粟。",
            "客谢老翁将孙去，泪下如丝不能语。",
            "零丁老病维一身，独卧茅檐夜深雨。",
            "梦回犹是悮呼孙，县吏催租正打门。"
        ],
        "notes": "",
        "id": "e68476f45a7c399266e57cb85b8af356"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "笋班玉立五云阶，曾醉天家舞马杯。",
            "坐困庾楼分月久，明从尧殿带春来。",
            "洪钧暖入宫桥柳，金鼎香传驿使梅。",
            "爆竹一声春梦晓，沈香亭北牡丹开。"
        ],
        "notes": "",
        "id": "39b4ce819fafb0b1c2453cf0d122cd01"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "见王参政",
        "preface": "",
        "paragraphs": [
            "猎猎风沙透纸窗，地炉火歇冷侵床。",
            "一声孤鹤唳残月，几杵疏钟敲晓霜。",
            "黍律嘘春燕谷暖，梅花入梦楚天长。",
            "归期乞趁东风软，醉袅丝鞭吟绿杨。"
        ],
        "notes": "",
        "id": "8d072079ff616e3e0beb0031153e2350"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "寄江西魏按察",
        "preface": "",
        "paragraphs": [
            "双气光收紫气沈，六丝辔动使华临。",
            "寒生柏府风霜面，清照梅花玉雪心。",
            "一道秋江澄浊浪，千厓晓色破顽阴。",
            "水天霞鹜吟情逸，只恐商家要作霖。"
        ],
        "notes": "",
        "id": "040873c9799bb4981ee54b1bee9b5b63"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "上雷御史",
        "preface": "",
        "paragraphs": [
            "台上栖乌颤晓寒，朱帘云静楚天宽。",
            "星芒摇动龙阿剑，霜气横陈廌角冠。",
            "苦透柏心风力劲，清临梅影雪痕干。",
            "浑源闻有传家谱，夜露心香借易看。"
        ],
        "notes": "",
        "id": "0c7244e577b6cb251ce59272049489b3"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "妙高台",
        "preface": "",
        "paragraphs": [
            "危亭新构客持觞，雨挹阑干面面凉。",
            "烟外好山供水墨，风前老树奏笙簧。",
            "接天净绿秋江白，著地彤云晚稻黄。",
            "騕褭丝鞭归兴逸，水晶宫殿桂花香。"
        ],
        "notes": "",
        "id": "a2f4ea930c74565eae998fa94ffd374f"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "次韵单徒提举",
        "preface": "",
        "paragraphs": [
            "百蛮冠带悉来庭，九处临关万雉城。",
            "汉殿风驰十行诏，唐藩雷动众军声。",
            "海涵春育民膏泽，雨施云行天性情。",
            "听得老癃扶杖语，紫微垣畔泰阶平。"
        ],
        "notes": "",
        "id": "fc971f056210b01b2e1c019f38246a94"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "汴京怀古",
        "preface": "",
        "paragraphs": [
            "沧海成田艮岳荒，谁能行役不彷徨。",
            "青城北狩隔万里，花石南来宝几纲。",
            "土暗尘昏天水碧，风轻雨过女真黄。",
            "无人可语宣和事，九些陈留酹一觞。"
        ],
        "notes": "",
        "id": "329e9cd8c949d83b9a43cb71e23d8217"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "会同馆",
        "preface": "",
        "paragraphs": [
            "万间顶𩕳翠光团，千尺廊腰眼界宽。",
            "鸭脚参天风雨老，龙髯蛰地雪霜寒。",
            "庭花飞墨空遗恨，宫叶流红不忍看。",
            "古往今来只如此，夕阳搔首倚阑干。"
        ],
        "notes": "",
        "id": "57e24554b76e534d926c62b6e8c0e73f"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "华盖楼",
        "preface": "",
        "paragraphs": [
            "三十六坊如掌平，长桥短艇水纵横。",
            "银河一道江连海，画障四围山绕城。",
            "老树烟云春绿暗，小楼帘幕晓红明。",
            "阴阴翠影谁家屋，梦觉草池鶑一声。"
        ],
        "notes": "",
        "id": "9e161210690c99e66f20216bc11a9c39"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "石牛行",
        "preface": "",
        "paragraphs": [
            "寒牛觳觫秋江烟，五丁担落石一拳。",
            "惊涛拍岸撼不动，夕阳老背供鸦眠。",
            "天荒地老煮白石，顽懒不过苍苔田。",
            "腾腾卧地带佛性，尚肯远护风涛船。",
            "泥深蹄转重，鼻缺绳难穿。",
            "既不能西推紫气度函谷，五千道德言神仙。",
            "又不能粪金开秦塞，隔绝鸟道四万八千年。",
            "渴奔一斗酒，傲兀庐山前。",
            "潢池刀剑卖已尽，贞观斗米方成钱。",
            "雨犁急趁勾芒起，不然碎汝春风鞭。"
        ],
        "notes": "",
        "id": "aad25d21cdbd3c78f1a6e30a716be0d9"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "世子燕席索诗",
        "preface": "",
        "paragraphs": [
            "乾坤气运会贞元，皓月腾空息瘴烟。",
            "北阙星驰新诰命，南郊春转旧山川。",
            "存诚乃可必事帝，保国无如是畏天。",
            "光觐紫宸归化锦，山河带砺保千年。"
        ],
        "notes": "",
        "id": "b0c9be431444c11b0249fc812e80c7cb"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "世子和前韵有自顾不才惭锡土只缘多病欠朝天之句即席次韵",
        "preface": "",
        "paragraphs": [
            "雨露汪洋普汉恩，凤啣丹诏出红云。",
            "拓开地角皆和气，净挟天河洗战尘。",
            "尽道玺书十行下，胜如琴殿五弦薰。",
            "乾坤兼爱无南北，何患云雷复有屯。"
        ],
        "notes": "",
        "id": "39f997e321772d259a36702ca823594b"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "行赆有礼辞之世子举陆贾事亹亹见爱谢绝以诗",
        "preface": "",
        "paragraphs": [
            "绿玺南来奉玉音，九重恻怛为民深。",
            "蜀人爰命相如檄，越使何求陆贾金。",
            "冰雪孤忠臣子事，乾坤生物帝王心。",
            "从今但得天从欲，航海梯山岁岁深。"
        ],
        "notes": "",
        "id": "001a4a6541e8bcb0e1848aadfd03a7a4"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "彭城",
        "preface": "",
        "paragraphs": [
            "一水渊渟绿不波，四山玉立碧嵯峨。",
            "城头刍石黄楼赋，台上风云赤帝歌。",
            "竹帛有香豪杰在，山河无恙废兴多。",
            "男儿要作千年调，戏马台高石可磨。"
        ],
        "notes": "",
        "id": "5bb7f3ff5165d21deebe34f7c4253a8f"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "隆山塔院",
        "preface": "",
        "paragraphs": [
            "峰顶浮图第几重，四天尘界尽虚空。",
            "县居岛屿萦回处，海在烟霞叆叇中。",
            "浴水垂盘旸谷日，轰雷鼙鼓怒涛风。",
            "蓬莱咫尺阑干底，平步长桥跨玉虹。"
        ],
        "notes": "",
        "id": "69b7f0c0793de5cb9cd0a331a1fff106"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "志古溪堂",
        "preface": "",
        "paragraphs": [
            "堂成合入辋川图，尘隔香红九轨衢。",
            "诗泄骚情风格老，棋藏活著路头苏。",
            "梅黄著雨惊鶑染，竹醉薰风倩鹤扶。",
            "一片丹青谁画得，吟肠恼断老耕夫。"
        ],
        "notes": "",
        "id": "dc8ce7a5b74c829b441b0a0ccc6171df"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "见维扬崔左丞",
        "preface": "",
        "paragraphs": [
            "十里珠帘一半垂，扬州风物最宜诗。",
            "平山倚槛欧阳子，明月吹箫杜牧之。",
            "吟笔新添梅鼎手，歌楼争觅竹枝词。",
            "濡毫愿逐奚奴后，描尽春风芍药枝。"
        ],
        "notes": "",
        "id": "1157decf6ec34d27ca0f87d2b6dfd9be"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "拜许鲁斋像",
        "preface": "",
        "paragraphs": [
            "玉笋头边懒押班，汗青笔削更重刊。",
            "直言何管雷霆怒，清节不知冰雪寒。",
            "性理晦庵真学术，须眉商岭古衣冠。",
            "欲求绘画耆英手，写过江南子弟看。"
        ],
        "notes": "",
        "id": "f0e2d2964193b20e317ea719398e6cd5"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "天庆宫",
        "preface": "",
        "paragraphs": [
            "紫盖星临北斗躔，金门客去几千年。",
            "蒙泉有味见福地，劫火离灰是洞天。",
            "尘外仙家山上屋，日边帆影海东船。",
            "飘飘云气蓬莱近，五彩飞鸾不用鞭。"
        ],
        "notes": "",
        "id": "7f8aa3c409927f51f31bc78c9de3eec0"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "安南观棋",
        "preface": "",
        "paragraphs": [
            "地席跏趺午坐凉，棋边袖手看人忙。",
            "槟榔{月若}□又春绿，送到谁家橘柚香。"
        ],
        "notes": "",
        "id": "cd3015237bc4e828eccf6e4b904db02b"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "漂母墓",
        "preface": "",
        "paragraphs": [
            "登坛抛却钓鱼竿，庙食难酬一饭恩。",
            "春老五陵佳气歇，近来谁复念王孙。"
        ],
        "notes": "",
        "id": "d3577b08a477037ca25bf587544b1144"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "吊李肯斋",
        "preface": "",
        "paragraphs": [
            "天地由来有废兴，义无两大一身轻。",
            "封疆社稷若不死，妇女须眉安用生。",
            "纽解三纲重接续，灰寒万劫独光明。",
            "便当配食三闾庙，启迪民彝见太平。"
        ],
        "notes": "",
        "id": "5df6b7ae1e841566baf89e709613dd31"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "思明州摩云岭",
        "preface": "",
        "paragraphs": [
            "二到摩云顶𩕳头，雨花湿透褐驼裘。",
            "草荒行路几百折，茅盖前峰又一州。",
            "雁泽流离新户口，鹿场町疃旧田畴。",
            "太平有象重生聚，甲洗天河剑买牛。"
        ],
        "notes": "",
        "id": "f8efecb65508ffde5d86078c9a3b6748"
    },
    {
        "author": "李思衍",
        "dynasty": "宋",
        "type": "诗",
        "rhythmic": "",
        "title": "万斛山",
        "preface": "",
        "paragraphs": [
            "持囊簪笏紫霄闲，声价高于万斛山。",
            "绝顶上行谁不爱，急流中退古来难。",
            "人言进步必为相，我道知几好丐闲。",
            "若也买田清颍上，幅巾便是进贤冠。"
        ],
        "notes": "",
        "id": "c171014c89b561291921f63211e73910"
    }
]