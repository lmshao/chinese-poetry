[
    {
        "author": "李淛",
        "dynasty": "宋",
        "type": "诗",
        "rhythmic": "",
        "title": "普照院",
        "preface": "",
        "paragraphs": [
            "青山绕屋蓝光重，流水冲阶碧藓滋。",
            "独坐午窗谁晤语，鹧鸪声里竹阴移。"
        ],
        "notes": "",
        "id": "f95b7e4c0221ce0eca500f2be05f2464"
    },
    {
        "author": "李淛",
        "dynasty": "宋",
        "type": "诗",
        "rhythmic": "",
        "title": "普熏院",
        "preface": "",
        "paragraphs": [
            "征鞍晓踏山头月，客袂昼披松下风。",
            "况有禅堂供偃息，陶然一枕梦槐宫。"
        ],
        "notes": "",
        "id": "94e4e284ae106614b02892825f244d13"
    },
    {
        "author": "李淛",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "鄮峰凝瑞，鄞水浮佳气。",
            "晴景转，花光媚。",
            "碧幢森大纛，红旆纷千骑。",
            "相遇处，满城鹤发群仙萃。",
            "绮席张高会。",
            "鼍鼓笙箫沸。",
            "金兽袅，檀烟翠。",
            "玉山环回座，休惜今朝醉。",
            "觞再举，清歌共引千秋岁。"
        ],
        "notes": "",
        "id": "a5f5b5b6eaee3d1b0d80bdf424c113d6"
    },
    {
        "author": "李淛",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "油幕新开，騂旄前导，暂归梓里舂容。",
            "致身槐府，功在鼎彛中。",
            "慨想东山故侣，烟霞外，久阔仙踪。",
            "今何幸，相逢吐握，谈笑一尊同。",
            "德星，占瑞处，旌髦五马，衮绣三公。",
            "对渭川遗老，绛县仙翁。",
            "厚意杯传绀玉，那堪更，篚实囊红。",
            "拼沈醉，今宵盛事，复见古人风。"
        ],
        "notes": "",
        "id": "467849b962c0f0f1ec05073fc65d4e0d"
    },
    {
        "author": "李淛",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "红药香残，绿筠粉嫩。",
            "春归何处寻春信。",
            "绣鞍初上马啼轻，举头便觉长安近。",
            "别酒无情，啼妆有恨。",
            "山城向晚斜阳褪。",
            "清江极目带寒烟，锦鳞去后凭谁问。"
        ],
        "notes": "",
        "id": "2927ddec43a871949e0be77e33ce7ce6"
    }
]