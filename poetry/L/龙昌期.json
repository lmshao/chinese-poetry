[
    {
        "author": "龙昌期",
        "dynasty": "宋",
        "type": "诗",
        "rhythmic": "",
        "title": "咏门",
        "preface": "",
        "paragraphs": [
            "枢动本为荣辱主，常因户外细推寻。",
            "乾坤出入无穷象，夷狄关防有限心。",
            "揜到善人非远大，开当古道自高深。",
            "九成载举箫韶奏，穆穆无凶合在今。"
        ],
        "notes": "",
        "id": "44331fd0579ca5ba78dd2d8afa7b7b2e"
    },
    {
        "author": "龙昌期",
        "dynasty": "宋",
        "type": "诗",
        "rhythmic": "",
        "title": "三山即事",
        "preface": "",
        "paragraphs": [
            "百货随潮船入市，万家沽酒市垂帘。",
            "苍烟巷陌青榕老，白露园林紫蔗甜。"
        ],
        "notes": "",
        "id": "a16c7186aaff888f2618f3662f835640"
    },
    {
        "author": "龙昌期",
        "dynasty": "宋",
        "type": "诗",
        "rhythmic": "",
        "title": "福州",
        "preface": "",
        "paragraphs": [
            "等闲田地多栽竹，是处人家爱读书。",
            "饮宴直尝千户酒，盘餐唯候两潮鱼。"
        ],
        "notes": "",
        "id": "defe837fbec3f9cd368a3b768ca2280c"
    },
    {
        "author": "龙昌期",
        "dynasty": "宋",
        "type": "诗",
        "rhythmic": "",
        "title": "故乡",
        "preface": "",
        "paragraphs": [
            "桤木惭桑低别壤，芋苗护稻远分行。",
            "上书莫道便他郡，学稼终宜老故乡。"
        ],
        "notes": "",
        "id": "10537c21a60117fde54da616693c516c"
    }
]