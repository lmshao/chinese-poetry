[
    {
        "author": "李南金",
        "dynasty": "宋",
        "type": "诗",
        "rhythmic": "",
        "title": "登第后画师以冠裳写真戏题",
        "preface": "",
        "paragraphs": [
            "落魄江湖十二年，布衫阔袖裹风烟。",
            "如今各样新装束，典却清狂卖却颠。"
        ],
        "notes": "",
        "id": "afbedcf45444377362a2da18d25c926e"
    },
    {
        "author": "李南金",
        "dynasty": "宋",
        "type": "诗",
        "rhythmic": "",
        "title": "江头吟",
        "preface": "",
        "paragraphs": [
            "儿时盛气高于山，不信壮士有饥寒。",
            "如今一杯零落酒，风雨蚀尽征袍单。",
            "侧立昆奴面铁色，楚客不言未吹笛。",
            "关山有月无人声，自是江头渚花发。",
            "渚花春少未得妍，凝立青山围水天。",
            "杜鹃故态不解事，尽情叫入青枫烟。",
            "壮士未握边头槊，旄头如月几时落。",
            "如今世界不爱贤，看取青峰白云角。",
            "呜呼一歌兮歌已怨，壶中无酒可续咽。"
        ],
        "notes": "",
        "id": "f0dbd7d057f441dde70345e4207e4e27"
    },
    {
        "author": "李南金",
        "dynasty": "宋",
        "type": "诗",
        "rhythmic": "",
        "title": "茶声",
        "preface": "",
        "paragraphs": [
            "砌虫唧唧万蝉催，忽有千车捆载来。",
            "听得松风并涧水，急呼缥色绿瓷杯。"
        ],
        "notes": "",
        "id": "f77a2ecb33f9643e0e78f4710b7255ed"
    },
    {
        "author": "李南金",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "流落今如许。",
            "我亦三生杜牧，为秋娘著句。",
            "先自多愁多感慨，更值江南春暮。",
            "君看取、落花飞絮。",
            "也有吹来穿绣幌，有因风、飘坠随尘土。",
            "人世事，总无据。",
            "佳人命薄君休诉。",
            "若说与、英雄心事，一生更苦。",
            "且尽樽前今日意，休记绿窗眉妩。",
            "但春到、儿家庭户。",
            "幽恨一帘烟月晓，恐明年、雁亦无寻处。",
            "浑欲倩，莺留住。"
        ],
        "notes": "",
        "id": "4d5e4cfa91838be45a644f8e826b3daa"
    }
]