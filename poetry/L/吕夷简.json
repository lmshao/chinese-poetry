[
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "天花寺",
        "preface": "",
        "paragraphs": [
            "贺家湖上天花寺，一一轩窗向水开。",
            "不用闭门防俗客，爱闲能有几人来。"
        ],
        "notes": "",
        "id": "70ed60f13bf9c44a2f1e1b744ff96a64"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "忆越州  其一",
        "preface": "",
        "paragraphs": [
            "贺监湖边山斗高，水轩水坞频抽毫。",
            "吟余清兴杳无际，揭蓬听雨登渔舠。"
        ],
        "notes": "",
        "id": "3f5b41a8e2ffeaf55a7c9574d30b8d7c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "忆越州  其二",
        "preface": "",
        "paragraphs": [
            "云门雪窦阻清赏，怳然目想心如遗。",
            "前溪后溪月上处，千山万山花发时。"
        ],
        "notes": "",
        "id": "8349c159907115d9d879f8577a3c526d"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "江南立春",
        "preface": "",
        "paragraphs": [
            "灰律何时应，江春昨夜来。",
            "细风先动柳，残雪不藏梅。",
            "余冷迷清管，微和发冻醅。",
            "闭门无客到，樽俎为谁开。"
        ],
        "notes": "",
        "id": "9ba15d59cdf6956b87efb410e2d94309"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "咏天宁院",
        "preface": "",
        "paragraphs": [
            "飘然吟魄到鳌山，好句空疏水石间。",
            "眼界清虚心不息，浮生能有几人闲。"
        ],
        "notes": "",
        "id": "d9085752b8533bd2fae276e3e75ca7a9"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "赤城千仞耸霞标，闻说精蓝近石桥。",
            "久向天厨分净供，忽游人落赴嘉招。",
            "逾年华馆留禅榻，几宿轻航兀夜潮。",
            "深愧山阴许都讲，肯随支遁出尘嚣。"
        ],
        "notes": "",
        "id": "5c881606b49a275e335a356027b2182c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "西溪看牡丹",
        "preface": "",
        "paragraphs": [
            "异香秾艳厌群葩，何事栽培近海涯。",
            "开向东风应有恨，凭谁移入五侯家。"
        ],
        "notes": "",
        "id": "3d7fb072ed6902ec542253578d65ea04"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "老读文书兴易阑，须知养病不如闲。",
            "竹床瓦枕虚堂上，卧见江南雨后山。"
        ],
        "notes": "",
        "id": "3f5377a1a71dad118437a1f6c0b1e3f6"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "重游雁山",
        "preface": "",
        "paragraphs": [
            "往年游海峤，上彻最高层。",
            "云外疑无路，山中忽见僧。",
            "虎蹲临涧石，猿挂半岩藤。",
            "何日抛龟纽，孤峰上再登。"
        ],
        "notes": "",
        "id": "4289d5613e4d18b53c55b55232053345"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "过灵岩寺",
        "preface": "",
        "paragraphs": [
            "净名庵下灵岩路，峻壁层崖倚半空。",
            "我爱老僧年八十，一生长住翠微中。"
        ],
        "notes": "",
        "id": "c7b87b23b09607d9bf2f65ad6d6da3d3"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "郑州浮波亭",
        "preface": "",
        "paragraphs": [
            "清波环绕地无尘，榜署嘉名得意新。",
            "若问经纶康济术，亭中兼有钓璜人。"
        ],
        "notes": "",
        "id": "b163259e1b6ae86001802eb4fb3ee466"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "自恨卷帘人已老。"
        ],
        "notes": "",
        "id": "e9a327f59982b0999fff641865827e55"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "梅无驿使飘零尽，草怨王孙取次生。"
        ],
        "notes": "",
        "id": "87083d86de1ee960d908ecc53df3eb3e"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "人归北阙知何日，菊映东篱似去年。"
        ],
        "notes": "",
        "id": "05049b956c7e4db9a868812171c6688c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "人为子推初禁火，花愁青女再飞霜。"
        ],
        "notes": "",
        "id": "a4d581355ff797944039fcd5af5cad5c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "江涵帝子翚飞阁，山际真君鹤驭天。"
        ],
        "notes": "",
        "id": "0a21452677b28e58f59d1a89570be4fe"
    }
]