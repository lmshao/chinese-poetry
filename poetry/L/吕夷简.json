[
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "天花寺",
        "preface": "",
        "paragraphs": [
            "贺家湖上天花寺，一一轩窗向水开。",
            "不用闭门防俗客，爱闲能有几人来。"
        ],
        "notes": "",
        "id": "1529b57db5ba0830e45df404f75c5115"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "忆越州  其一",
        "preface": "",
        "paragraphs": [
            "贺监湖边山斗高，水轩水坞频抽毫。",
            "吟余清兴杳无际，揭蓬听雨登渔舠。"
        ],
        "notes": "",
        "id": "74285f439615d1d2f13165a10f25cb4f"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "忆越州  其二",
        "preface": "",
        "paragraphs": [
            "云门雪窦阻清赏，怳然目想心如遗。",
            "前溪后溪月上处，千山万山花发时。"
        ],
        "notes": "",
        "id": "c774beae00ea08a58ee6b1437088498e"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "江南立春",
        "preface": "",
        "paragraphs": [
            "灰律何时应，江春昨夜来。",
            "细风先动柳，残雪不藏梅。",
            "余冷迷清管，微和发冻醅。",
            "闭门无客到，樽俎为谁开。"
        ],
        "notes": "",
        "id": "9188e690d6694adac50a9eb8a8e0cd1a"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "咏天宁院",
        "preface": "",
        "paragraphs": [
            "飘然吟魄到鳌山，好句空疏水石间。",
            "眼界清虚心不息，浮生能有几人闲。"
        ],
        "notes": "",
        "id": "5d811428cb3e6cd20f8492d94a1504a2"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "赤城千仞耸霞标，闻说精蓝近石桥。",
            "久向天厨分净供，忽游人落赴嘉招。",
            "逾年华馆留禅榻，几宿轻航兀夜潮。",
            "深愧山阴许都讲，肯随支遁出尘嚣。"
        ],
        "notes": "",
        "id": "93945bd3446df454a68962c074be4017"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "西溪看牡丹",
        "preface": "",
        "paragraphs": [
            "异香秾艳厌群葩，何事栽培近海涯。",
            "开向东风应有恨，凭谁移入五侯家。"
        ],
        "notes": "",
        "id": "a64e6e88d015244431979dfcd689c437"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "老读文书兴易阑，须知养病不如闲。",
            "竹床瓦枕虚堂上，卧见江南雨后山。"
        ],
        "notes": "",
        "id": "67267205a52e425e0a3c778d5eded6f2"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "重游雁山",
        "preface": "",
        "paragraphs": [
            "往年游海峤，上彻最高层。",
            "云外疑无路，山中忽见僧。",
            "虎蹲临涧石，猿挂半岩藤。",
            "何日抛龟纽，孤峰上再登。"
        ],
        "notes": "",
        "id": "1a5eb3d530ddf0b056ec1e8c4ef94b8c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "过灵岩寺",
        "preface": "",
        "paragraphs": [
            "净名庵下灵岩路，峻壁层崖倚半空。",
            "我爱老僧年八十，一生长住翠微中。"
        ],
        "notes": "",
        "id": "4fdad99c134696bed90661496351dd10"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "郑州浮波亭",
        "preface": "",
        "paragraphs": [
            "清波环绕地无尘，榜署嘉名得意新。",
            "若问经纶康济术，亭中兼有钓璜人。"
        ],
        "notes": "",
        "id": "6564755c4f895d7be2d2978c7b8bb06f"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "自恨卷帘人已老。"
        ],
        "notes": "",
        "id": "eab56e3327ed69d7bc201fcbacc56e9c"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "梅无驿使飘零尽，草怨王孙取次生。"
        ],
        "notes": "",
        "id": "2180e4f8344d5fd83bf955cb5aa915f9"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "人归北阙知何日，菊映东篱似去年。"
        ],
        "notes": "",
        "id": "13fdb6e4c4e21f3e47656212a5320dab"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "人为子推初禁火，花愁青女再飞霜。"
        ],
        "notes": "",
        "id": "83d4bae2611ab29ac2b232145617af70"
    },
    {
        "author": "吕夷简",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "江涵帝子翚飞阁，山际真君鹤驭天。"
        ],
        "notes": "",
        "id": "0dfca210a71f81cd71e204333060ba2d"
    }
]