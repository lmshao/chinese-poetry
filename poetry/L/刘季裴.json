[
    {
        "author": "刘季裴",
        "dynasty": "宋",
        "type": "诗",
        "rhythmic": "",
        "title": "寿巩守",
        "preface": "",
        "paragraphs": [
            "正月从来号履端，那堪生日遇天官。",
            "万寻山岳才名重，千里江湖德量宽。",
            "菩萨像前开锦绣，老人星下𦶟旃檀。",
            "区区祝颂无他意，愿见灵椿度岁寒。"
        ],
        "notes": "",
        "id": "dd62e6c80769233da2cb75dd895020a4"
    },
    {
        "author": "刘季裴",
        "dynasty": "宋",
        "type": "诗",
        "rhythmic": "",
        "title": "寿朱守",
        "preface": "",
        "paragraphs": [
            "康鼎谈经世少双，一时文物动虞庠。",
            "江湖虽隔金闺籍，衣袖仍闻玉案香。",
            "墨客几年陪画隼，板舆平日到蘐堂。",
            "时清身健堪行乐，未见荆榛老凤凰。"
        ],
        "notes": "",
        "id": "35f245e119a430dfee6b5667d46a0efc"
    }
]