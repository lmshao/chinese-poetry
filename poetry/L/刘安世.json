[
    {
        "author": "刘安世",
        "dynasty": "宋",
        "type": "诗",
        "rhythmic": "",
        "title": "出游",
        "preface": "",
        "paragraphs": [
            "数子坐愁思出游，丽日光风得情节。",
            "一百五日寒食近，二十七品鲑菜阙。",
            "盘空釜冷柰酒何，变剂连环当佳设。",
            "诘屈宛是肠九回，缉缀浑如衣百结。",
            "玉笙绕指影参差，疏櫺度风晓明灭。",
            "浊醪引满亦何负，响齿膏唇咀冰雪。",
            "君不见龙丘行令讥点盐，又不见韩侯出燕歌炰鳖。",
            "生缘自信可柰何，归抱柴关昼常闭。"
        ],
        "notes": "",
        "id": "549e60dc9ec9e6b9c27c8aaca1649a67"
    },
    {
        "author": "刘安世",
        "dynasty": "宋",
        "type": "诗",
        "rhythmic": "",
        "title": "集句留别李子玉守素处士二首  其一",
        "preface": "",
        "paragraphs": [
            "行藏由命不由身，一卧东山三十春。",
            "谁谓他乡各异县，与君相见即相亲。"
        ],
        "notes": "",
        "id": "8d1bb890278f4310f424b5d842abe38f"
    },
    {
        "author": "刘安世",
        "dynasty": "宋",
        "type": "诗",
        "rhythmic": "",
        "title": "集句留别李子玉守素处士二首  其二",
        "preface": "",
        "paragraphs": [
            "故里心期柰别何，几时回首一高歌。",
            "镜中丝发悲来惯，他日相逢应更多。"
        ],
        "notes": "",
        "id": "e065c26a4f45106a7de6282d702f65b3"
    },
    {
        "author": "刘安世",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "山屏石壁共巇嵚，外锁浮云内日阴。",
            "岩净四时捐俗虑，泉声一派洁尘襟。",
            "搜吟得助骚人句，笑傲忘归逸士心。",
            "何日路穿松径僻，杖藜携酒再登临。"
        ],
        "notes": "",
        "id": "4b4a2d4492781bb29275dcced3ff86ff"
    }
]