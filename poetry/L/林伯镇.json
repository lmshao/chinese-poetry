[
    {
        "author": "林伯镇",
        "dynasty": "宋",
        "type": "词",
        "rhythmic": "凤栖梧",
        "title": "",
        "preface": "",
        "paragraphs": [
            "破腊星回春可数，天佑中兴，岳降神生再。造膝一言曾寤主，翱翔历遍清华路。",
            "盖代功名知自许，倦把州麾，小向琳宫任。早晚诏催归禁署，致身宰相双亲具。"
        ],
        "notes": "",
        "id": "dbf125d9d7649d31d1119e8d198bd45c"
    },
    {
        "author": "林伯镇",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "弥诞秩初筵。",
            "催舞春雷杂管弦。",
            "惊破梅梢香喷雪，都缘。",
            "王母瑶池会列仙。",
            "残腊嫩寒天。",
            "恰在正朝两日前。",
            "搀借椒花先献寿，新元。",
            "重数壬辰第一年。"
        ],
        "notes": "",
        "id": "8f652377cf960d50908f857826e16e90"
    },
    {
        "author": "林伯镇",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "百年卿族。",
            "更七叶桂籍，蝉联相续。",
            "早冠鳌峰，入持魁柄，却商野耕岩筑。",
            "搢绅望山瞻斗。",
            "勋业铭书金竹。",
            "倦陶冶，暂镜湖舒啸，琳宫休足。",
            "催促。",
            "归秉轴，须与君王，同享无疆福。",
            "缓访赤松，莫留绿野，宇县待公恢复。",
            "手把命珪堂印，腰束精鏐寒玉。",
            "愿岁岁，看和羹梅绽，古阶槐绿。"
        ],
        "notes": "",
        "id": "11a33853389768de375c769c63886bd0"
    }
]