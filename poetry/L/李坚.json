[
    {
        "author": "李坚",
        "dynasty": "宋",
        "type": "诗",
        "rhythmic": "",
        "title": "通真观",
        "preface": "",
        "paragraphs": [
            "璇璇非复旧宫坛，独向徐碑识二难。",
            "井底丹灵勿轻汲，昔年曾寿两苍官。"
        ],
        "notes": "",
        "id": "914ab2a247d068cf5aea3623a1160070"
    },
    {
        "author": "李坚",
        "dynasty": "宋",
        "type": "诗",
        "rhythmic": "",
        "title": "冲寂观",
        "preface": "",
        "paragraphs": [
            "玉兔朝天去不回，空余露井荐晨杯。",
            "屋铃不语湖如掌，无复凌空逸士来。"
        ],
        "notes": "",
        "id": "ba88a501394e512739069434612e0f1f"
    },
    {
        "author": "李坚",
        "dynasty": "宋",
        "type": "诗",
        "rhythmic": "",
        "title": "余皮",
        "preface": "",
        "paragraphs": [
            "小试屠龙技已成，遗踪千载詟英灵。",
            "舳舻不骇风波恶，烟雨时闻草木腥。"
        ],
        "notes": "",
        "id": "81983047d94a4d0072a9932f55ccf78b"
    },
    {
        "author": "李坚",
        "dynasty": "宋",
        "type": "诗",
        "rhythmic": "",
        "title": "离群村",
        "preface": "",
        "paragraphs": [
            "好风吹句落烟村，便作棠阴记使君。",
            "渠有平生绝尘想，群居那得似离群。"
        ],
        "notes": "",
        "id": "5b7458b8d576fe2d54fcd83d474fe3ef"
    },
    {
        "author": "李坚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "勿讶韦郎夸酷似，情知苏子赋归来。"
        ],
        "notes": "",
        "id": "174daca782abd83ca0ce9d071de5d230"
    }
]