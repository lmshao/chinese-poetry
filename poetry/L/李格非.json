[
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "过临淄",
        "preface": "",
        "paragraphs": [
            "击鼓吹竽七百年，临淄城阙尚依然。",
            "如今只有耕耘者，曾得当时九府钱。"
        ],
        "notes": "",
        "id": "24f774af8696b3088fdbdeca767ede3c"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "试院",
        "preface": "",
        "paragraphs": [
            "斗暄成小疾，亦稍败吾勤。",
            "定是朱衣吏，乘时欲舞文。"
        ],
        "notes": "",
        "id": "724ebc03970455431a3476e84aa6dee4"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "初至象郡  其一",
        "preface": "",
        "paragraphs": [
            "裨海环□□，□□□□国。",
            "世人持两足，遽欲穷畛域。",
            "心知禹分土，未尽舜所涉。",
            "吾迁桂岭外，仰亦见斗极。",
            "升高临大路，邮传数南北。",
            "山川来时经，草树略已识。",
            "枝床归梦长，乡堠行历历。"
        ],
        "notes": "",
        "id": "5b33df2c15ba3db396e9efaeaa33198d"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "初至象郡  其二",
        "preface": "",
        "paragraphs": [
            "去日有近远，寒暑乃不同。",
            "手捉而喙饮，嗜欲南北通。",
            "是邦亦洙泗，人可牛与弓。",
            "良知尽虚市，妙质老耕农。",
            "彼时张曲江，此时余襄公。",
            "二子稍颖脱，一洗凡马空。",
            "斯文隔裔土，后生昧华风。",
            "闽中要常衮，剑外须文翁。"
        ],
        "notes": "",
        "id": "db005c34da13995c1b375bd65b338efa"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "初至象郡  其三",
        "preface": "",
        "paragraphs": [
            "秦扁不南游，医方略岚嶂。",
            "茅黄秋两淫，与疟盖同状。",
            "咒师乌能神，适市半扶杖。",
            "吾欲养黄婆，母壮子亦王。",
            "妙药只眼前，乞汝保无恙。"
        ],
        "notes": "",
        "id": "a69e3b4072808b49d23a6050a9778f67"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "初至象郡  其四",
        "preface": "",
        "paragraphs": [
            "居近城南楼，步月时散策。",
            "小市早收灯，空山晚吹笛。",
            "儿呼翁可归，恐我意惨戚。",
            "从来坚道念，老去倦形役。",
            "天其卒相予，休以南荒谪。",
            "宴坐及此时，聊观鼻端白。"
        ],
        "notes": "",
        "id": "c7751e572400cc3ff66556f01eb5bd3f"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "步履江村雾雨寒，竹间门巷系黄团。",
            "犹嫌肮脏惊鱼鸟，父老相呼拥道看。"
        ],
        "notes": "",
        "id": "9a8550f43859eca1c7ed54da4b704ae7"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "八尺方床织白藤，含风漪里睡瞢腾。",
            "若无万里还家梦，便是三湘退院僧。"
        ],
        "notes": "",
        "id": "09115d20f102af2e75d997b4e1926ca7"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "驾幸太学倡和",
        "preface": "",
        "paragraphs": [
            "日月天回十二章，诏移清跸幸胶庠。",
            "六龙稳转桥门曲，多士横穿锦仗行。",
            "俎豆威仪瞻阙里，东西风教自周王。",
            "太平谁谓初无象，四海形容在一堂。"
        ],
        "notes": "",
        "id": "4e79b4157a12c6017fa5c211f866910b"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "邴吉勋劳犹未报，卫公精爽仅能归。"
        ],
        "notes": "",
        "id": "c2d3e85d672447191b13b8ea6572c2e9"
    },
    {
        "author": "李格非",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "鲁直今已矣，平生作小诗。"
        ],
        "notes": "",
        "id": "c05d6ac6e90c07d2220c80f19eddf07c"
    }
]