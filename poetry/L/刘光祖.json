[
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "白云岩",
        "preface": "",
        "paragraphs": [
            "万竹山中丹叶秋，五峰岩讶白云留。",
            "黄花夹路开无主，青嶂随人翠欲流。"
        ],
        "notes": "",
        "id": "b7b56e8e573771a1035457a152e8a626"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "岭似颓城野日荒，关留遗迹界金房。",
            "蜀人初向京西道，是处为家莫断肠。"
        ],
        "notes": "",
        "id": "57c15da8d385caa700b86cb3ed732d66"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "除夕",
        "preface": "",
        "paragraphs": [
            "房州亦是家，守岁落灯花。",
            "乡信长凭雁，僧餐自施鸦。"
        ],
        "notes": "",
        "id": "4f49f0d48c7fc6f3e4efe3afb90ca1d6"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "穿珠节",
        "preface": "",
        "paragraphs": [
            "晴日喧阗半瘿民，石滩争拾宝玑匀。",
            "夔州踏碛遨头宴，防渚穿珠市尾人。"
        ],
        "notes": "",
        "id": "b7675990699cb627fb5b985016407101"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "往日房陵怜逐客，物情不觉在天涯。",
            "十年来作六州长，四海共知双鬓华。",
            "封内半为胡敌践，路傍时问野人家。",
            "京山初入京西道，晚景轻风旆脚斜。"
        ],
        "notes": "",
        "id": "d11cba28810fa6facc6ac6b1c4ed6b67"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "游荆门上泉寺  其一",
        "preface": "",
        "paragraphs": [
            "上泉山下石丛丛，小似飞来天竺峰。",
            "草木自腴岩自秀，幽姿不肯入廛中。"
        ],
        "notes": "",
        "id": "9f14f0841a0092c21810a294ff43de7c"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "游荆门上泉寺  其二",
        "preface": "",
        "paragraphs": [
            "碧玉潭深黄玉花，莲经听彻便为家。",
            "凭君为我频膏雨，长使村村足稻麻。"
        ],
        "notes": "",
        "id": "60a9ea1b5e5e12d0666710612f4b379c"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "鹤林寺",
        "preface": "",
        "paragraphs": [
            "竹院逢僧话，山门扫地迎。",
            "英雄犹有迹，般若太无情。",
            "玉树春阴密，琅玕晚暑清。",
            "半年来往屡，只合送行旌。"
        ],
        "notes": "",
        "id": "bee5c80d4e0783f1db405dc93dacfd9f"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "女娲山下少人行，涧谷声中一鸟鸣。"
        ],
        "notes": "",
        "id": "e3f43c9f1f2a0dc5ff5b0f23c4b69daf"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "同登二乐榭，拟续四贤诗。"
        ],
        "notes": "",
        "id": "7931fb347de6e060c54b6835af4370b1"
    },
    {
        "author": "刘光祖",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "思君天阔水悠悠。"
        ],
        "notes": "",
        "id": "5c1146fbf25b2550d1fafc9425a5b768"
    },
    {
        "author": "刘光祖",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "我似万山千里外，悠然一片归云。",
            "宫衔犹自带云云。",
            "谁知前进士，已是故将军。",
            "闲坐闲行闲饮酒，闲拈闲字闲文。",
            "诸公留我笑纷纷。",
            "一枝簪宝髻，六幅舞罗裙。"
        ],
        "notes": "",
        "id": "8e02c9e5caf412c6b4df94b34c129d0c"
    },
    {
        "author": "刘光祖",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "小院回廊春寂寂，晚来独自闲行。",
            "画帘东畔碧云生。",
            "也知无雨，空滴枕边声。",
            "一簇小桃开又落，低头拾取红英。",
            "东风相送忘相迎。",
            "梨花寒食，到得锦宫城。"
        ],
        "notes": "",
        "id": "1a6454abbde37e432c632f88c1278302"
    },
    {
        "author": "刘光祖",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "人在醉乡居住。",
            "记得旧曾来去。",
            "疏雨听芭蕉。",
            "梦魂遥。",
            "惆怅柳烟何处。",
            "目送落霞江浦。",
            "明夜月当楼。",
            "照人愁。"
        ],
        "notes": "",
        "id": "0f8929ee0e6f1ccc0df502ec156d7f36"
    },
    {
        "author": "刘光祖",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "客梦一回醒，三度碧梧秋。",
            "仰看今夕天上，河汉又西流。",
            "早晚凉风过雁，惊落空阶一叶，急雨闹清沟。",
            "归计休令暮，宵露浥征裘。",
            "古来今，生老病，许多愁。",
            "那堪更说，无限功业镜中羞。",
            "只有青山高致，对此还论世事，举白与君浮。",
            "送我一杯酒，谁起舞凉州。"
        ],
        "notes": "",
        "id": "cf6329158d9e3ef2e9016f54f4aea62d"
    },
    {
        "author": "刘光祖",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "十分雪意却成霜。",
            "暮云黄。",
            "月微茫。",
            "只有梅花，依旧吐幽芳。",
            "还喜无边春信漏，疏影下，觅浮香。",
            "才清端是紫薇郎。",
            "别鹓行。",
            "忆宫墙。",
            "夜半胡为，人与月交相。",
            "君合召归吾老矣，月随去，照西厢。"
        ],
        "notes": "",
        "id": "7bb22def16a5174ebf725c160dadb4e1"
    },
    {
        "author": "刘光祖",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "画戟如霜，绮疏如水，篆香渐微。",
            "向莺花多处，青山衮衮，鹭凫散后，落屑霏霏。",
            "曾是鸾台金马客，一场梦觉来人事非。",
            "多少话，付无心云叶，自在闲飞。",
            "想看燕鸿易感，□几度春往秋又归。",
            "见黄馀露点，东坡菊赋，清传雪片，处士梅诗。",
            "向此年年开寿斝，算今古人生七十稀。",
            "歌啸外，作皇朝遗老，名字辉辉。"
        ],
        "notes": "",
        "id": "8d7c2ec7ea66f6273783f5e7d5b6dbc0"
    },
    {
        "author": "刘光祖",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "晚风收暑，小池塘荷净。",
            "独倚胡床酒初醒。",
            "起徘徊、时有香气吹来，云藻乱，叶底游鱼动影。",
            "空擎承露盖，不见冰容，惆怅明妆晓鸾镜。",
            "后夜月凉时，月淡花低，幽梦觉、欲凭谁省。",
            "且应记、临流凭阑干，便遥想，江南红酣千顷。"
        ],
        "notes": "",
        "id": "5f9669df9b09f4d284dcfacf8de71ee3"
    },
    {
        "author": "刘光祖",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "扫径花零，闭门春晚。",
            "恨长无奈东风短。",
            "起来消息探荼縻，雪条玉蕊都开遍。",
            "晚月魂清，夕阳香远。",
            "故山别后谁拘管。",
            "多情於此更情多，一枝嗅罢还重拈。"
        ],
        "notes": "",
        "id": "9b8ab4aa066208b8f313fc16647b15d1"
    },
    {
        "author": "刘光祖",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "春风开者。",
            "一时还共春风谢。",
            "柳条送我今槐夏。",
            "不饮香醪，孤负人生也。",
            "曲塘泉细幽琴写。",
            "胡床滑簟应无价。",
            "日迟睡起帘钩挂。",
            "何不归欤，花竹秀而野。"
        ],
        "notes": "",
        "id": "663931ce13d59317307a3b6f4c71c23d"
    },
    {
        "author": "刘光祖",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "玉尊凉。",
            "玉人凉。",
            "若听离歌须断肠。",
            "休教成鬓霜。",
            "画桥西，画桥东。",
            "有泪分明清涨同。",
            "如何留醉翁。"
        ],
        "notes": "",
        "id": "52e8b6d48d3088e4bc40d2848145f6be"
    },
    {
        "author": "刘光祖",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "相逢一笑，又成相避，南雁归时霜透。",
            "明朝人在短亭西，看舞袖、双双行酒。",
            "歌声此处，秋声何处，几度乱愁搔首。",
            "如何不寄一行书，有万绪、千端别后。"
        ],
        "notes": "",
        "id": "43cab7775be498610ac70462ceff8b98"
    }
]