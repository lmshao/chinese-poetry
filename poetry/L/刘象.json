[
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "早春池亭独游三首 一",
        "preface": "",
        "paragraphs": [
            "春意送残腊，春晴融小洲。",
            "蒲茸才簇岸，柳颊已遮楼。",
            "便有杯觞兴，可摅羁旅愁。",
            "凫鹥亦相狎，尽日戏清流。"
        ],
        "notes": "",
        "id": "9ab96e7a14e133fc6845bbeea67c1262"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "早春池亭独游三首 二",
        "preface": "",
        "paragraphs": [
            "清流环绿筿，清景媚虹桥。",
            "莺刷初迁羽，莎拳拟拆苗。",
            "细沙擢暖岸，淑景动和飙。",
            "倍忆同袍侣，相欢倒一瓢。"
        ],
        "notes": "",
        "id": "9b34cbc1388c81b662904981af466441"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "早春池亭独游三首 三",
        "preface": "",
        "paragraphs": [
            "一瓢欢自足，一日兴偏多。",
            "幽意人先赏，疎丛蝶未过。",
            "知音新句苦，窥沼醉颜酡。",
            "万虑从相拟，今朝欲奈何。"
        ],
        "notes": "",
        "id": "c240f72146c7f8ff235fb5437cafdf8e"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "鹭鸶",
        "preface": "",
        "paragraphs": [
            "洁白孤高生不同，顶丝清软冷摇风。",
            "窥鱼翘立荷香里，慕侣低翻柳影中。",
            "几日下巢辞紫阁，多时凝目向晴空。",
            "摩霄志在潜修羽，会接銮凰别苇丛。"
        ],
        "notes": "",
        "id": "dec1e5a558781bdd069adf1093b03185"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "春夜二首 一",
        "preface": "",
        "paragraphs": [
            "几处兵戈阻路岐，忆山心切与山违。",
            "时难何处披怀抱，日日日斜空醉归。"
        ],
        "notes": "",
        "id": "945e1ad02b87f7fe94a5f0af4d98b68e"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "春夜二首 二",
        "preface": "",
        "paragraphs": [
            "一别杜陵归未期，秪凭魂梦接亲知。",
            "近来欲睡兼难睡，夜夜夜深闻子规。"
        ],
        "notes": "",
        "id": "b108577656ae0f57c70f0d2ee040047a"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "晓登迎春阁",
        "preface": "",
        "paragraphs": [
            "未栉凭栏眺锦城，烟笼万井二江明。",
            "香风满阁花盈户，树树树梢啼晓莺。"
        ],
        "notes": "",
        "id": "b52c84e74e32076e31ece58c90341f7b"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "咏仙掌",
        "preface": "",
        "paragraphs": [
            "万古亭亭倚碧霄，不成擎亦不成招。",
            "何如掬取天池水，洒向人间救旱苗。"
        ],
        "notes": "",
        "id": "35c43bf7cc6c5d2165aba799a00ee81f"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "郪中感旧",
        "preface": "",
        "paragraphs": [
            "顷年曾住此中来，今日重游事可哀。",
            "忆得几家欢宴处，家家家业尽成灰。"
        ],
        "notes": "",
        "id": "27380abfeed638018d7dcc9e23bbbc72"
    },
    {
        "author": "刘象",
        "dynasty": "唐",
        "type": "诗",
        "rhythmic": "",
        "title": "白髭",
        "preface": "",
        "paragraphs": [
            "到处逢人求至药，几回染了又成丝。",
            "素丝易染髭难染，墨翟当时合泣髭。"
        ],
        "notes": "",
        "id": "f9d71d0149faae21c55d73711b70e8a1"
    }
]