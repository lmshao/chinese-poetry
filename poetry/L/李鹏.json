[
    {
        "author": "李鹏",
        "dynasty": "唐",
        "type": "诗",
        "rhythmic": "",
        "title": "五言同韦子斿神泉诗",
        "preface": "",
        "paragraphs": [
            "昔日鸣弦地，今闻生涧水。",
            "灵潜敝政余，润发雕文始。",
            "滴滴流珠散，渟渟明月止。",
            "善香怀若人，淡交挹君子。",
            "镜澈无纤翳，天清涤烦滓。",
            "虚忝神僊台，何由弄风晷？",
            "（见《金石萃编》卷六十一。",
            "）（〖1〗诗刻次温翁念一诗后，署作者之名曰「天官员外郎李鹏字至远」，亦尹元凯所书。",
            "碑末纪年曰「垂拱四年龙集戊子四月戊□」，盖公元六八八年也。",
            "）。"
        ],
        "notes": "",
        "id": "8a7c4bd8bcd5293edc160b6bfbad844d"
    },
    {
        "author": "李鹏",
        "dynasty": "宋",
        "type": "诗",
        "rhythmic": "",
        "title": "凉轩",
        "preface": "",
        "paragraphs": [
            "盛夏暑已极，此轩凉复生。",
            "天除前吏酷，地借长官清。",
            "种竹风干树，敲棋月一枰。",
            "方知北窗傲，不独是渊明。"
        ],
        "notes": "",
        "id": "5ba39eec780a7dda1ab3abf3e88ff7d6"
    }
]