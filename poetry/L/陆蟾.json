[
    {
        "author": "陆蟾",
        "dynasty": "唐",
        "type": "诗",
        "rhythmic": "",
        "title": "题庐山瀑布",
        "preface": "",
        "paragraphs": [
            "正源人莫测，千尺挂云端。",
            "岳色染不得，神功裁亦难。",
            "夏喷猿鸟浴，秋射斗牛寒。",
            "流到沧溟日，翻涛更好看。",
            "〖2〗。"
        ],
        "notes": "",
        "id": "8c5c5d0e06635435034055435130b84f"
    },
    {
        "author": "陆蟾",
        "dynasty": "唐",
        "type": "诗",
        "rhythmic": "",
        "title": "春暮经石头城",
        "preface": "",
        "paragraphs": [
            "六朝多少事，搘肘思悠悠。",
            "落日空江上，子规啼渡头。",
            "蒹葭侵[坏]（废）垒，烟雾接沧洲。",
            "今古分明在，那堪向九秋？",
            "（以上《诗话总龟》十五引《雅言杂载》）（〖1〗北宋释契嵩《镡津文集》卷十三有《陆蟾传》，云蟾为藤州镡津人，有王霸大略，以能诗名于楚越间，后客死于攸县司空山。",
            "又引高阆语称为国初人。",
            "〖2〗《陆蟾传》所引，题作《瀑布咏》，「正源」作「灵源」，「浴」作「凝」，「射」作）（「溅」，「流」作「待」，「翻」作「为」。",
            "）。"
        ],
        "notes": "",
        "id": "7763ced44c4d460f0056f215fb8a9cc6"
    },
    {
        "author": "陆蟾",
        "dynasty": "唐",
        "type": "诗",
        "rhythmic": "",
        "title": "司空山闻子规",
        "preface": "",
        "paragraphs": [
            "后夜入清明，游人何处听？",
            "花残斑竹庙，雨歇岘山亭。",
            "树罅月欲落，窗间酒正醒。",
            "众鸟方在梦，谁念尔劳形？",
            "（《诗话总龟》十一引《雅言系述》）。"
        ],
        "notes": "",
        "id": "a30ad5ef0035ab62cf766df284e7d003"
    }
]