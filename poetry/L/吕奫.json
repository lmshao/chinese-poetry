[
    {
        "author": "吕奫",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "泠然风御远光尘，轩豁嵯峨插碧云。",
            "空洞元来无一物，惟留飞鼠自成群。"
        ],
        "notes": "",
        "id": "55619c3986905912136977221ac2c783"
    },
    {
        "author": "吕奫",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "九锁琼宫萃列仙，飘然别是一壶天。",
            "时时云气生岩洞，日日松声助涧泉。",
            "山茗已堪回短梦，金丹要可得长年。",
            "是中着语真难事，今古舂容几大篇。"
        ],
        "notes": "",
        "id": "5eb3f4877f0179b165c6845605d133c0"
    },
    {
        "author": "吕奫",
        "dynasty": "宋",
        "type": "诗",
        "rhythmic": "",
        "title": "翠蛟  其一",
        "preface": "",
        "paragraphs": [
            "远岫参横滃白云，一声雷震出天门。",
            "恍然身在龙头上，笑引庄生五石樽。"
        ],
        "notes": "",
        "id": "5f594d9fc98f7053d8d13292b70a180d"
    },
    {
        "author": "吕奫",
        "dynasty": "宋",
        "type": "诗",
        "rhythmic": "",
        "title": "翠蛟  其二",
        "preface": "",
        "paragraphs": [
            "我读坡诗醉眼开，翠蛟骑取借风雷。",
            "直教大地沾霖雨，变作清凉不快哉。"
        ],
        "notes": "",
        "id": "5e05036e1fe95b759ccffb1b997a2db3"
    }
]