[
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "横吹曲辞 梅花落",
        "preface": "",
        "paragraphs": [
            "新岁芳梅树，繁苞四面同。",
            "春风吹渐落，一夜几枝空。",
            "小妇今如此，长城恨不穷。",
            "莫将辽海雪，来比后庭中。"
        ],
        "notes": "",
        "id": "e533b1897ba7c168a523fec6bcb8b67d"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "相和歌辞 倢伃怨",
        "preface": "",
        "paragraphs": [
            "夕殿别君王，宫深月似霜。",
            "人愁在长信，萤出向昭阳。",
            "露裛红兰死，秋雕碧树伤。",
            "惟当合欢扇，从此箧中藏。"
        ],
        "notes": "",
        "id": "68d18348d6be4d2ff3138e8e8452b5fa"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "相和歌辞 栖乌曲二首 一",
        "preface": "",
        "paragraphs": [
            "蛾眉曼脸倾城国，鸣环动佩新相识。",
            "银汉斜临白玉堂，芙蓉行障掩灯光。"
        ],
        "notes": "",
        "id": "9296d9f7a1e87d82e19ab077ba9b729b"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "相和歌辞 栖乌曲二首 二",
        "preface": "",
        "paragraphs": [
            "画舸双艚锦为缆，芙蓉花发莲叶暗。",
            "门前月色映横塘，感郎中夜渡潇湘。"
        ],
        "notes": "",
        "id": "5fee8f21e9f73cd51c96600ac4c49804"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "琴曲歌辞 宛转歌二首 一",
        "preface": "",
        "paragraphs": [
            "星参差，月二八，灯五枝。",
            "黄鹤瑶琴将别去，芙蓉羽帐惜空垂。",
            "歌宛转，宛转恨无穷。",
            "愿为波与浪，俱起碧流中。"
        ],
        "notes": "",
        "id": "9f46f68d11e0bad85ee348845803c7d2"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "琴曲歌辞 宛转歌二首 二",
        "preface": "",
        "paragraphs": [
            "晓将近，黄姑织女银河尽。",
            "九华锦衾无复情，千金宝镜谁能引。",
            "歌宛转，宛转伤别离。",
            "愿作杨与柳，同向玉窗垂。"
        ],
        "notes": "",
        "id": "814b16cafeafa7317dd4f5f393c4f6fc"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "代宛转歌二首 一",
        "preface": "",
        "paragraphs": [
            "星参差，明月二八灯五枝。",
            "黄鹤瑶琴将别去，芙蓉羽帐惜空垂。",
            "歌宛转，宛转恨无穷。",
            "愿为潮与浪，俱起碧流中。"
        ],
        "notes": "",
        "id": "820e1c52181a20e4118cd88e6156ac07"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "代宛转歌二首 二",
        "preface": "",
        "paragraphs": [
            "晓将近，黄姑织女银河尽。",
            "九华锦衾无复情，千金宝镜谁能引。",
            "歌宛转，宛转伤别离。",
            "愿作杨与柳，同向玉窗垂。"
        ],
        "notes": "",
        "id": "814b16cafeafa7317dd4f5f393c4f6fc"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "乌栖曲二首 一",
        "preface": "",
        "paragraphs": [
            "蛾眉曼脸倾城国，鸣环动佩新相识。",
            "银汉斜临白玉堂，芙蓉行障掩灯光。"
        ],
        "notes": "",
        "id": "9296d9f7a1e87d82e19ab077ba9b729b"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "乌栖曲二首 二",
        "preface": "",
        "paragraphs": [
            "画舸双艚锦为缆，芙蓉花发莲叶暗。",
            "门前月色映横塘，感郎中夜度潇湘。"
        ],
        "notes": "",
        "id": "5fee8f21e9f73cd51c96600ac4c49804"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "楚国巫山秀，清猨日夜啼。",
            "万重春树合，十二碧峰齐。",
            "峡出朝云下，江来暮雨西。",
            "阳台归路直，不畏向家迷。"
        ],
        "notes": "",
        "id": "45174514b52bebfdc713fef79578eeda"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "巫山神女",
        "preface": "",
        "paragraphs": [
            "神女藏难识，巫山秀莫群。",
            "今宵为大雨，昨日作孤云。",
            "散漫愁巴峡，徘徊恋楚君。",
            "先王为立庙，春树几氛氲。"
        ],
        "notes": "",
        "id": "ac0d82e0c9ec03c2e45909de2fd4eca1"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "梅花落",
        "preface": "",
        "paragraphs": [
            "新岁芳梅树，繁花四面同。",
            "春风吹渐落，一夜几枝空。",
            "少妇今如此，长城恨不穷。",
            "莫将辽海雪，来比后庭中。"
        ],
        "notes": "",
        "id": "3d2b4d3ea2ad438b7592820029078cce"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "遗令奉君王，嚬蛾强一妆。",
            "岁移陵树色，恩在舞衣香。",
            "玉座生秋气，铜台下夕阳。",
            "泪痕沾井干，舞袖为谁长。"
        ],
        "notes": "",
        "id": "3cfab37eedaecb1c83a04d2f2b5eabce"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "秋夜思",
        "preface": "",
        "paragraphs": [
            "旅梦何时尽，征途望每赊。",
            "晚秋淮上水，新月楚人家。",
            "猨啸空山近，鸿飞极浦斜。",
            "明朝南岸去，言折桂枝花。"
        ],
        "notes": "",
        "id": "2199a9dff9be66df6f3a7c4b31fea1db"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "秋夜泛舟",
        "preface": "",
        "paragraphs": [
            "林塘夜发舟，虫响荻飕飕。",
            "万影皆因月，千声各为秋。",
            "岁华空复晚，乡思不堪愁。",
            "西北浮云外，伊川何处流。"
        ],
        "notes": "",
        "id": "619d02981f44e369473141c1ebeae2e9"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "折杨枝",
        "preface": "",
        "paragraphs": [
            "官渡初杨柳，风来亦动摇。",
            "武昌行路好，应为最长条。",
            "叶映黄鹂夕，花繁白雪朝。",
            "年年攀折意，流恨入纤腰。"
        ],
        "notes": "",
        "id": "456cad03412c403e8a90373025ed0a6c"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "班婕妤",
        "preface": "",
        "paragraphs": [
            "夕殿别君王，宫深月似霜。",
            "人幽在长信，萤出向昭阳。",
            "露浥红兰湿，秋凋碧树伤。",
            "惟当合欢扇，从此箧中藏。"
        ],
        "notes": "",
        "id": "68d18348d6be4d2ff3138e8e8452b5fa"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "新春",
        "preface": "",
        "paragraphs": [
            "南陌春风早，东隣曙色斜。",
            "一花开楚国，双燕入卢家。",
            "眠罢梳雪髻，妆成上锦车。",
            "谁知如昔日，更浣越溪纱。"
        ],
        "notes": "",
        "id": "57f250f93f9520163b091953cf4be85e"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "寄严八判官",
        "preface": "",
        "paragraphs": [
            "洛阳新月动秋砧，瀚海沙场天半阴。",
            "出塞能全仲叔策，安亲更切老莱心。",
            "汉家宫里风云晓，羌笛声中雨雪深。",
            "怀袖未传三岁字，相思空作陇头吟。"
        ],
        "notes": "",
        "id": "6cfdcb3e2cf6d6e333154fcd8df21c03"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "秋夜寄皇甫冉郑丰",
        "preface": "",
        "paragraphs": [
            "洛阳清夜白云归，城里长河列宿稀。",
            "秋后见飞千里鴈，月中闻捣万家衣。",
            "长怜西雍青门道，久别东吴黄鹄矶。",
            "借问客书何所寄，用心不啻两乡违。"
        ],
        "notes": "",
        "id": "e4042e14391e79556425462da4b0795a"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "寄陇右严判官",
        "preface": "",
        "paragraphs": [
            "副相西征重，苍生属望晨。",
            "还同周薄伐，不取汉和亲。",
            "虏阵摧枯易，王师决胜频。",
            "高旗临鼓角，太白静风尘。",
            "赤狄争归化，青羌已请臣。",
            "遥传阃外美，盛选幕中宾。",
            "玉劒光初发，冰壶色自真。",
            "忠贞期报主，章服岂荣身。",
            "边草含风绿，征鸿过月新。",
            "胡笳长出塞，陇水半归秦。",
            "绝漠多来往，连年厌苦辛。",
            "路经西汉雪，家掷后园春。",
            "谁念烟云里，深居汝颍滨。",
            "一丛黄菊地，九日白衣人。",
            "松叶疎开岭，桃花密映津。",
            "缣书若有寄，为访许由邻。"
        ],
        "notes": "",
        "id": "c72464a391ba4f8b2f001843a9f6a332"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "拟娼楼节怨",
        "preface": "",
        "paragraphs": [
            "上苑离离莺度，昆明幂幂蒲生。",
            "时光春华可惜，何须对镜含情。"
        ],
        "notes": "",
        "id": "eedfb0805b75b69f08246ea7ae3b2739"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "落日晴江里，荆歌艳楚腰。",
            "采莲从小惯，十五即乘潮。"
        ],
        "notes": "",
        "id": "b83a8dc7f77cac8e58a3ae81ad4a7d94"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "梦里君王近，宫中河汉高。",
            "秋风能再热，团扇不辞劳。"
        ],
        "notes": "",
        "id": "d61a2f8224a0e4748c2b170a0f85b7fb"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "京兆眉",
        "preface": "",
        "paragraphs": [
            "新作蛾眉样，谁将月里同。",
            "有来凡几日，相效满城中。"
        ],
        "notes": "",
        "id": "011949ec98e4bb0ea03747cb456a9054"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "飞雪带春风，裴回乱绕空。",
            "君看似花处，偏在洛阳东。"
        ],
        "notes": "",
        "id": "abcbe99886947aa84c3294ea0808388f"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "望夫石",
        "preface": "",
        "paragraphs": [
            "佳人成古石，藓驳覆花黄。",
            "犹有春山杏，枝枝似薄妆。"
        ],
        "notes": "",
        "id": "f4e305292bca8670960f9f0847baa83f"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "华亭霁色满今朝，云里樯竿去转遥。",
            "莫怪山前深复浅，清淮一日两回潮。"
        ],
        "notes": "",
        "id": "20c72ef977173fa01a8429506caf750f"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "夜月",
        "preface": "",
        "paragraphs": [
            "更深月色半人家，北斗阑干南斗斜。",
            "今夜偏知春气暖，虫声新透绿窗纱。"
        ],
        "notes": "",
        "id": "dc3f16f99abe0feabde2017209e40521"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "纱窗日落渐黄昏，金屋无人见泪痕。",
            "寂寞空庭春欲晚，梨花满地不开门。"
        ],
        "notes": "",
        "id": "5307abc23fe2d52975d45835c521a8bb"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "代春怨",
        "preface": "",
        "paragraphs": [
            "朝日残莺伴妾啼，开帘只见草萋萋。",
            "庭前时有东风入，杨柳千条尽向西。"
        ],
        "notes": "",
        "id": "12341296c4b89987ba34a7213d1b6eaf"
    },
    {
        "author": "刘方平",
        "dynasty": "唐",
        "type": "诗",
        "rhythmic": "",
        "title": "地俭",
        "preface": "",
        "paragraphs": [
            "地俭朝阳满，天边宿雾收。",
            "风兼残雪起，河带断冰流。",
            "北阙驰心极，南图尚旅游。",
            "登临思不已，何处得销愁？",
            "（影印本《诗渊》第三册第二○六二页）。"
        ],
        "notes": "",
        "id": "42635254d321a894061277956087075f"
    }
]