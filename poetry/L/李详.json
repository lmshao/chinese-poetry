[
    {
        "author": "李详",
        "dynasty": "宋",
        "type": "诗",
        "rhythmic": "",
        "title": "惠山斋中听雨",
        "preface": "",
        "paragraphs": [
            "云冷银蟾遯，香寒宝篆迟。",
            "轻雷新破梦，好雨故知时。",
            "池荇阴抽带，山茶暗展旗。",
            "空阶闻夜响，楚客起题诗。"
        ],
        "notes": "",
        "id": "98c69205e99d6b4f70425e3abd0e502d"
    },
    {
        "author": "李详",
        "dynasty": "宋",
        "type": "诗",
        "rhythmic": "",
        "title": "熙春台  其一",
        "preface": "",
        "paragraphs": [
            "地回仙岛风光别，人在春台笑语温。",
            "事简民淳知帝力，时和岁稔荷天恩。"
        ],
        "notes": "",
        "id": "47bd85941be68d3c440520f9d7185b99"
    },
    {
        "author": "李详",
        "dynasty": "宋",
        "type": "诗",
        "rhythmic": "",
        "title": "熙春台  其二",
        "preface": "",
        "paragraphs": [
            "帘珠虚明十二栏，翛然身世尚人间。",
            "怪来拾得无尘句，放出云屏几叠山。"
        ],
        "notes": "",
        "id": "1b938cba6449c6db4b33a3f4b38b6ccd"
    }
]