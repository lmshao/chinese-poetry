[
    {
        "author": "陆九龄",
        "dynasty": "宋",
        "type": "诗",
        "rhythmic": "",
        "title": "鹅湖示同志",
        "preface": "",
        "paragraphs": [
            "孩提知爱长知钦，古圣相传只此心。",
            "大抵有基方筑室，未闻无址可成岑。",
            "留情传注翻榛塞，著意精微转陆沉。",
            "珍重友朋勤切琢，须知至乐在于今。"
        ],
        "notes": "",
        "id": "9f11fa40cd8bb31d270bfe439d4774a1"
    },
    {
        "author": "陆九龄",
        "dynasty": "宋",
        "type": "诗",
        "rhythmic": "",
        "title": "与僧净璋",
        "preface": "",
        "paragraphs": [
            "自从相见白云间，离别尝多会聚难。",
            "两度逢迎当汝水，数年隔阔是曹山。",
            "客来濯足旁僧怪，病不烹茶侍者闲。",
            "不是故人寻旧隠，只应终日闭禅关。"
        ],
        "notes": "",
        "id": "037195cede8825e16c0d5fdcb0926812"
    },
    {
        "author": "陆九龄",
        "dynasty": "宋",
        "type": "诗",
        "rhythmic": "",
        "title": "早过何郎",
        "preface": "",
        "paragraphs": [
            "萧萧风雨晓篮舆，没胫泥深我仆痡。",
            "却忆去年苗欲槁，任从行李且虚徐。"
        ],
        "notes": "",
        "id": "aca4589c90ee933603f9c95e5d746738"
    },
    {
        "author": "陆九龄",
        "dynasty": "宋",
        "type": "诗",
        "rhythmic": "",
        "title": "道间示德甫德称",
        "preface": "",
        "paragraphs": [
            "天地中间本自宽，何须特地起无端。",
            "更宜顿扫从前事，相与携筇一笑欢。"
        ],
        "notes": "",
        "id": "758879b9c1e9da0ffa87da2545751315"
    }
]