[
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "三台山",
        "preface": "",
        "paragraphs": [
            "山木锁冥迷，山前无路歧。",
            "无端流菜叶，刚被世人知。"
        ],
        "notes": "",
        "id": "a1020a8e847a60623eed5d9a49cb9b2b"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "芙蓉花",
        "preface": "",
        "paragraphs": [
            "晓粧如玉暮如霞，浓淡分秋染此花。",
            "终日独醒干底事，晚知烂醉是生涯。"
        ],
        "notes": "",
        "id": "e8c1c15d010c8db5cd2935eacc5cbd8b"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "金凤花",
        "preface": "",
        "paragraphs": [
            "天霜凋九陵，梧桐日枯槁。",
            "凤德何其衰，惊飞下幽草。",
            "九苞空髣髴，众彩各自好。",
            "黄中独含章，见晚更倾倒。",
            "托根幔亭峰，弱质深自保。",
            "便翾金翅短，淡泊乃几道。",
            "俗眼迷是非，人间迹如扫。"
        ],
        "notes": "",
        "id": "6c13bcb6b8b50982a91e3a43c3830107"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "杜若",
        "preface": "",
        "paragraphs": [
            "钦州五月土如炊，满山杜若芳菲菲。",
            "素英绿叶纷可喜，劲烈不避炎歊威。",
            "采之盈掬荐蔬食，臧获失笑庖人讥。",
            "君不见屈平夕餐赋秋菊，魂兮无南盍来归。",
            "又不见坡公服食得枲耳，扣角自叹从前非。",
            "伊予假禄二千石，穷比二子犹庶几。",
            "餐花嚼蘂有真乐，一饱何必谋甘肥。",
            "尚余升合渍生蜜，从他薏苡生珠玑。"
        ],
        "notes": "",
        "id": "d718cee95cdf746fcf7012e41c5d1018"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺宰相生日",
        "preface": "",
        "paragraphs": [
            "天开名世五百年，运当启圣先储贤。",
            "威灵祥凤出奇瑞，十洲三岛高腾骞。",
            "为天立心民立极，续道命脉开真传。",
            "日生旸谷苍凉间，辅道王德充其全。",
            "辉光笃实君蒙著，一朝扶翊升虞渊。",
            "黄枢紫闼求甘盘，风云赫奕龙飞天。",
            "正君定国有根本，披腹造膝无拘挛。",
            "圣皇动息结师保，宫事府事咸咨焉。",
            "功业巍巍心翼翼，不白得君如此专。",
            "已知步武通霄汉，但视富贵如云烟。",
            "先生所乐非世权，要以道觉天民先。",
            "经纶尽信中庸旨，业履可稽儒行篇。",
            "指挥丙魏去痹陋，洗刷周召增光鲜。",
            "至诚待物微且及，未施而信民陶然。",
            "四方善类今徯志，直道共由无觉偏。",
            "惟天大任固有属，囊括四海空三边。",
            "九秋硕果标林端，天根已具阳萌前。",
            "六度芝耀启初度，颂声洋溢瞻霄跹。",
            "先知已契蓍百荚，久视更期椿八千。",
            "青衿学子愚且孱，龙门夙昔惭扳牵。",
            "愿依金鼎力薪水，庶与鸡犬同登仙。"
        ],
        "notes": "",
        "id": "924f3c641bcd1d81de274eb452bbac73"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿周丞相益公  其一",
        "preface": "",
        "paragraphs": [
            "小住人间五百年，因缘真是午桥仙。",
            "应期却笑河汾早，占节从教寇相先。",
            "独立青云高两地，曾扶红日见三天。",
            "封疆峻极连华岳，饮寿应宜吸锦川。"
        ],
        "notes": "",
        "id": "7dfc32b0591e9dc6c6318147a814d550"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿周丞相益公  其二",
        "preface": "",
        "paragraphs": [
            "济川功就等虚舟，恰似当年溪石游。",
            "月满东楼新啸咏，寿高西洛旧风流。",
            "蒲团看释千回夏，楸局观成几度秋。",
            "賸喜深衣归奉檄，分将风月荐金瓯。"
        ],
        "notes": "",
        "id": "150e490354e86f2278cd19b3e3a34a5f"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿周丞相益公  其三",
        "preface": "",
        "paragraphs": [
            "六月麟书雨作霖，生贤此际见天心。",
            "江都分洒虽名世，莘野商霖始见今。",
            "门馆无于仪表正，经纶有道本源深。",
            "正人命脉常家主，一念公□□盍簪。"
        ],
        "notes": "",
        "id": "cc7cbdb0f54dec8feea1b6b1279c972d"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿周丞相益公  其四",
        "preface": "",
        "paragraphs": [
            "昨丙辰年相魏公，当时克敌首归功。",
            "何如手补天西漏，仍更神□塞北空。",
            "一隙暇时关国祚，十分重任頼臣忠。",
            "天生贤佐兴王业，正看周诗六月中。"
        ],
        "notes": "",
        "id": "0fb2cd383f8f1918f083587f58c2b741"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿周丞相益公  其五",
        "preface": "",
        "paragraphs": [
            "兼善工夫自古难，有谁志学合伊颜。",
            "儒先拈得四书出，名相措诸万事间。",
            "功向时危尤易见，道于世运实相关。",
            "鲁论一半犹收效，寿国应须安似山。"
        ],
        "notes": "",
        "id": "7367b47072825332d2b95cf0dc7e6951"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其一",
        "preface": "",
        "paragraphs": [
            "鄮峻鄞深巩会稽，气钟神秀半千期。",
            "龙飞虎变具元化，地辟天开衍庆基。"
        ],
        "notes": "",
        "id": "58ca6f74010423c2ab5c2a3113b07d7d"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其二",
        "preface": "",
        "paragraphs": [
            "身扶晹谷出升日，手引咸池更洗光。",
            "须信洪钓有根极，直从朱邸植忠良。"
        ],
        "notes": "",
        "id": "fd6b256319db366e50ed415c1a521534"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其三",
        "preface": "",
        "paragraphs": [
            "中庸功用本明诚，心正身修久著刑。",
            "涵养君心三达国，图回天下九为经。"
        ],
        "notes": "",
        "id": "15389e21a12a2ff75ec08a0f4286aae0"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其四",
        "preface": "",
        "paragraphs": [
            "人间日月声名重，笔下波澜帝泽多。",
            "献纳渊衷资启沃，笑嚬寒谷转阳和。"
        ],
        "notes": "",
        "id": "396309b0dfa54bb583e82bc1e0f91201"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其五",
        "preface": "",
        "paragraphs": [
            "紫闼黄枢功已著，苍生黔首望逾深。",
            "公施政术施仁术，公得人心得士心。"
        ],
        "notes": "",
        "id": "a51444e556b84417bf20306d1258bd83"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其六",
        "preface": "",
        "paragraphs": [
            "已观瑚琏登宗庙，未觉龙渊露颖铓。",
            "好看和风将瑞露，更飞紫电极青霜。"
        ],
        "notes": "",
        "id": "92014d458e587c8be33d81d9ce6c2457"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其七",
        "preface": "",
        "paragraphs": [
            "枢庭斋阁五云深，一穗炉薰静养心。",
            "雅志未先天下乐，两望钟鼎与山林。"
        ],
        "notes": "",
        "id": "46a1456e16a1b31f5310b80bfde74250"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其八",
        "preface": "",
        "paragraphs": [
            "盛丽纷华念不萌，位高心小古难能。",
            "祇今翘馆延人物，只似萧斋接友朋。"
        ],
        "notes": "",
        "id": "ec54fd4ff32b14e9b47a89d27234750d"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其九",
        "preface": "",
        "paragraphs": [
            "君臣鱼水方行道，德性鸾凰素服人。",
            "四海衣冠祈宋祚，万年基业系公身。"
        ],
        "notes": "",
        "id": "3a281a91046ea2c22899d2b8817fdd2f"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "贺郑枢齐  其一○",
        "preface": "",
        "paragraphs": [
            "九秋硕果烂枝繁，中养蟠桃千岁根。",
            "政用斯时祝箕寿，永扶皇极正乾坤。"
        ],
        "notes": "",
        "id": "490cc74d33cb07ebf2c0d5c9ad580a88"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "闲日偶怀",
        "preface": "",
        "paragraphs": [
            "欲将闲日课桑麻，徙倚无端易日斜。",
            "幽野情怀怜碧草，寂寥门馆称黄花。",
            "末年函席瞻先哲，几世绳枢守故家。",
            "今古有谁心事了，隙驹超忽是年华。"
        ],
        "notes": "",
        "id": "fe811c476c4a5206fd48c1f81a540d4d"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "效王建从军后答",
        "preface": "",
        "paragraphs": [
            "爱山无术住家贫，晚曳长裾傍主人。",
            "七十老亲抛菽水，二千长路逐风尘。",
            "瞻云望月怀三径，种药移花嗟一春。",
            "援笔谩题形语影，及时收取自由身。"
        ],
        "notes": "",
        "id": "d0885c6fdfbebe5b4fc4da636a67523c"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "严江舟次",
        "preface": "",
        "paragraphs": [
            "烟弄晨光雨弄梅，浦痕微涨认潮来。",
            "棹随纤道青芦折，路入渔家碧草开。",
            "指点水程期买酒，追寻古迹谩登台。",
            "归舟不共商人载，便觉新诗得细裁。"
        ],
        "notes": "",
        "id": "747562769c179943d6c4d155730f4092"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "玉隆宫",
        "preface": "",
        "paragraphs": [
            "避地西山占一区，高风遥想列仙儒。",
            "云开异日人传见，天上如今宅在无。",
            "丹去一函空锁钥，柏枯千载尚支吾。",
            "逍遥峰外烟霞钥，犹恐冈峦落画图。"
        ],
        "notes": "",
        "id": "a7a6a5e2dbd9a92231b0b33003ceb793"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "鼓山灵源洞天风海涛亭",
        "preface": "",
        "paragraphs": [
            "路入灵源洞壑深，侧攀岩磴度嵚崟。",
            "凭陵万里烟尘外，虚豁一生江海心。",
            "鸡溆风涛长荡薄，鴈湖岛屿半浮沉。",
            "兹游不减骑鲸背，莫为天涯叹滞淫。"
        ],
        "notes": "",
        "id": "96b0ca3c18ffc391b6f444f3e25420f9"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "题梨山祠",
        "preface": "",
        "paragraphs": [
            "庆源仙李蟠根大，形寄丛梨肖像真。",
            "畏垒一方尸祝地，桐乡千古子孙民。",
            "自时厥后来为牧，没世不忘知几人。",
            "正直不应私有祷，但吟歌乐送迎神。"
        ],
        "notes": "",
        "id": "390f6058a30fa8d24a2ad56d1baf5614"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "当阳玉州城",
        "preface": "",
        "paragraphs": [
            "隠隠层台际混茫，荆关形胜古当阳。",
            "登楼赋里山川在，抱玉岩前堑垒荒。",
            "思绕曲沮流脉脉，望迷平楚入苍苍。",
            "青林渐复升平旧，百里康庄夹绿杨。"
        ],
        "notes": "",
        "id": "32d0a46c0cca7582db0f98a239bc476f"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "当阳道间  其一",
        "preface": "",
        "paragraphs": [
            "当阳楚名都，畴昔用武国。",
            "山余磨剑石，陵有拖鎗谷。",
            "自从春秋来，纷纷几蛮触。",
            "霸主争盟会，盗贼逞杀戮。",
            "城郭递锄夷，生灵尽鱼肉。",
            "到今犹荒凉，旷野鬼昼哭。",
            "道途烟火绝，一驿数茅屋。",
            "盛衰相乘除，治乱有反复。",
            "可怜江汉民，生比牛山木。",
            "灵禽避天风，高士弃周粟。",
            "遥望武陵源。"
        ],
        "notes": "",
        "id": "3789545649068088ab22f563c96014ac"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "当阳道间  其二",
        "preface": "",
        "paragraphs": [
            "陵坡杳杳路如绳，缓逐杨花信马行。",
            "芳树晚余红点缀，乱山春入翠纵横。",
            "平州废垒八九里，楚子古藏三四茔。",
            "宇宙不能无变灭，世间修饰欲何成。"
        ],
        "notes": "",
        "id": "c387a6a45223bdc42a8de9606fba31c1"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "稠岩",
        "preface": "",
        "paragraphs": [
            "万里惊呼立画图，拍天云浪拥蓬壶。",
            "洞穿苍壁俄空阔，海入碧虚相有无。",
            "漠漠风帆迷宇宙，离离烟草失江湖。",
            "百年一饷逢真赏，从此沧洲兴转孤。"
        ],
        "notes": "",
        "id": "fc6593e0b5d79fd97d218ca43e0abe96"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "清溪",
        "preface": "",
        "paragraphs": [
            "水作澄蓝可染衣，坐来巾屦湿烟霏。",
            "魶鱼时迸九泉出，鼯鼠暝缘千仞飞。",
            "鬼谷洞前春药遍，法师岩畔古藤围。",
            "故山不是白云念，长揖人间竟不归。"
        ],
        "notes": "",
        "id": "d5d50c5d79573d9693ddfdbdf750c2e4"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "荆门蒙泉",
        "preface": "",
        "paragraphs": [
            "郏石玲珑玉为骨，下有双泉深觱沸。",
            "珠泉凝白玉泉碧，含彩扬辉以其物。",
            "珠泉灵蚌夜出游，忽惊月色清如秋。",
            "一山木叶皆倒影，月轮却在泉间浮。",
            "玉泉潜珍閟莫测，木石但观皆润泽。",
            "卞和生长此山间，谷邃泉深求不得。",
            "泉心缓缓嘘浮珠，泉口急流深满渠。",
            "鱼虾蛭蚓不敢狎，始知下有龙神居。",
            "老龙动息有常定，朝昏泉涌如潮信。",
            "余波派作九曲流，百折不能违水性。",
            "石池数顷琉璃浸，池底金莲铺绿锦。",
            "金碧晶荧射眼明，烦襟濯尽生寒凛。",
            "上古消沉不可知，唐贤往往已留题。",
            "莓苔剥落传师笔，沙砾灭没文饶碑。",
            "汴京往昔升平日，北上西来多墨客。",
            "东坡诗扁卧蚕书，鲁直门颜生铁画。",
            "向来虏寇抄荆门，城郭屋庐俱荡焚。",
            "黄头亦恐杀风景，岿然独有林亭存。",
            "古称神瀵疑兹是，到处涔蹄无此比。",
            "争得山头无戍垒，住向荆门弄泉水。"
        ],
        "notes": "",
        "id": "99b72571e7e6dfc05c1b82fa32c33317"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "鴈荡净名谷帘水",
        "preface": "",
        "paragraphs": [
            "野客弄云水，翩翩信飞车。",
            "奇峰匹鴈荡，出没随猿狙。",
            "苍苍叠云屏，下有白石庐。",
            "石庐故未足，洞腹开巢居。",
            "青藜小跻攀，路尽仍盘纡。",
            "呀然忽宽敞，云雾为支吾。",
            "天成与鬼凿，罔识造物初。",
            "笑问主者谁，我欲揽其须。",
            "耸身忽灭没，扳倒泊鴈湖。",
            "天风复摩荡，簸洒生明珠。",
            "为帘复为帷，与客相嬉娱。",
            "倏然一挥霍，五色弥空虚。",
            "坐来怪事发，迸落随喧呼。",
            "大笑下山去，勿为山鬼愚。"
        ],
        "notes": "",
        "id": "9d9a60005754b6248512cc2d540cb1c5"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "月夜东池赏白莲",
        "preface": "",
        "paragraphs": [
            "巉巉彼姝子，玉艳明清波。",
            "素云裁广袖，渌水覆青罗。",
            "秀色妙天质，清香凉思多。",
            "驾言从之游，夜蟾生庭柯。",
            "徘徊碧云暮，怅望采菱歌。",
            "常恐秋节晚，零落委寒莎。",
            "踌躇思折赠，达夕成长哦。",
            "非君盛才藻，如此粲者何。"
        ],
        "notes": "",
        "id": "14df14bb5d802081d273f928e7320c5a"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "杜宇",
        "preface": "",
        "paragraphs": [
            "鲜鲜纹绶变毛衣，帝蜀繁华梦亦非。",
            "大好家居君不惜，到今飘泊更思归。"
        ],
        "notes": "",
        "id": "1d64acaec2002fdb790401630e157b64"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "小蚋",
        "preface": "",
        "paragraphs": [
            "乌蚋纳如尘，终朝恼杀人。",
            "聚来俄扰扰，挥去大频频。",
            "不办追忙客，偏能挠静身。",
            "衁池何限饱，笑汝自迷津。"
        ],
        "notes": "",
        "id": "39f2816bc7fe46f9b377fcc4a3d45ebd"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "武夷猴",
        "preface": "",
        "paragraphs": [
            "猕猴群居时，得食互争夺。",
            "嚣哓以力胜，无复长幼别。",
            "及其有老病，同类争救活。",
            "嗛食置其旁，交来伺饥渴。",
            "死埋高崖巅，并力事窊掘。",
            "乃知禀元命，无间{羽戊}与狨。",
            "质性有所偏，良能或焉阙。",
            "惟仁乃生理，恻隠由情发。",
            "鸟乌知反哺，报祭及豺獭。",
            "人心具中和，推此与天达。",
            "物欲为私蔽，真知反磨灭。",
            "利害怵于中，骨肉交朋绝。",
            "一从失本心，比兽乃反劣。",
            "武夷山多猴，此事樵者说。",
            "因书观□篇，惟日三省察。"
        ],
        "notes": "",
        "id": "8f81615d2ba7300530400a9c881b2381"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "教犊偶作进退格",
        "preface": "",
        "paragraphs": [
            "牛角才及茧，已须穿鼻耕。",
            "及兹方率性，过此失良能。",
            "人道事矫揉，物生殊苦辛。",
            "遂令禅学子，恐惧说无生。"
        ],
        "notes": "",
        "id": "9fbd4ef08ebbd3610a0ed5c61454d176"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "沙溪田舍",
        "preface": "",
        "paragraphs": [
            "急景萧萧黄叶风，野人篱落半烟中。",
            "天霜点染林峦出，田水悲鸣禾稻空。",
            "称贷有逋缘地瘠，偫储无政谩年丰。",
            "绿林豪客饶牛酒，自保冠山竹籐丛。"
        ],
        "notes": "",
        "id": "2fd24390af9d513ded36c8f83eca034a"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "建宁郡斋",
        "preface": "",
        "paragraphs": [
            "鸣禽依约似山家，只欠园林好物华。",
            "城角日高春寂寂，小庭行遍拾桐花。"
        ],
        "notes": "",
        "id": "b964ee871b38bffb04fc6383f4eb3e2a"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "石井亭",
        "preface": "",
        "paragraphs": [
            "一树疎桐蔽夕阳，也教客子久徬徨。",
            "隔溪可惜谁亭馆，闲却竹阴无限凉。"
        ],
        "notes": "",
        "id": "b9efeb17634caf643cbdfbf8ebba2307"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "当阳新店",
        "preface": "",
        "paragraphs": [
            "桑坡麦垄行百里，解鞍夜宿清漳湄。",
            "清漳悠悠引通浦，茅庐竹屋相因依。",
            "米盐一哄商估集，舍人夺席厨争炊。",
            "试登高阜望陶牧，平原沃野何逶迤。",
            "俗传范子计然地，民生卤莽今如斯。",
            "荆关四冲古战国，往往赤子多歼夷。",
            "土人客户几更变，向之昭屈余几希。",
            "欲从故老问遗迹，百年而上无能知。",
            "地名多与载史合，荒城大冢犹依稀。",
            "沮漳二水楚之望，以此取证他无疑。",
            "古称锡穴最深阻，方城汉水为城池。",
            "奈何形胜不足恃，豪杰杀尽名都隳。",
            "自从秦汉至今日，率不百年逢乱离。",
            "隰臯衍沃但茅苇，时康尚欠人扶犂。",
            "焉得英雄守四极，封殖生齿令繁滋。",
            "玉州平州古砖甓，令人想见升平时。"
        ],
        "notes": "",
        "id": "77e12b64235389444603c417796dbcb8"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "忆篁㟳山居",
        "preface": "",
        "paragraphs": [
            "客氊静拥炉煴坐，恍惚神游篁㟳山。",
            "岩路依依寻曲折，石泉历历记潺湲。",
            "药畦道者多慵灌，花蔓猕猴定恣攀。",
            "今夜山寒松子落，居人应合梦吾还。"
        ],
        "notes": "",
        "id": "2f474bde4200b18521708197e2bf4da8"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "晚宿张坂庵",
        "preface": "",
        "paragraphs": [
            "问宿樵夫指翠微，溪穷路转扣庵扉。",
            "深沉山木日先晚，寂寞野棠春自归。",
            "客路经过殊草草，旧规牢落重依依。",
            "劳生暂此逢休适，一饷中林笋蕨肥。"
        ],
        "notes": "",
        "id": "5344907575981c3ab18dec48526d3601"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "题灵梵院壁",
        "preface": "",
        "paragraphs": [
            "世故婴拂人，逃荒伴禅寂。",
            "莓苔一古寺，尘土四立壁。",
            "百年诸名贤，不复见陈迹。",
            "旧题风雨剥，废寝莎蔓积。",
            "夕阳乔木外，怅望惊独立。",
            "去去勿复言，浮生尽游客。"
        ],
        "notes": "",
        "id": "d68df65067a8b1b90433754965add7ff"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "灵梵院夜起",
        "preface": "",
        "paragraphs": [
            "寺古居人稀，林高暑气薄。",
            "露鸣青松枝，夜半有惊鹊。",
            "飞星远长汉，白云平大壑。",
            "客子开西窗，心空山月落。"
        ],
        "notes": "",
        "id": "a544e0901c1e014a67da389a9a956a00"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "九峰庵偶书",
        "preface": "",
        "paragraphs": [
            "山栖白云表，高卧息烦倦。",
            "正夏谷风凉，长日岚阴半。",
            "樵人归路远，亭午各已散。",
            "犬静眠松簷，鸟下浴泉涧。",
            "杖藜随兴往，卷帙从风乱。",
            "远我遗世情，方能涉忧患。"
        ],
        "notes": "",
        "id": "706802a8ed144763eb95efedb27a35cd"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "偶成  其一",
        "preface": "",
        "paragraphs": [
            "游从旧分唯三迳，依倚新交只瘦筇。",
            "红叶碧花诗满眼，秋来多病苦无悰。"
        ],
        "notes": "",
        "id": "3d010751c0beac7f2c04ed5e0f6edb39"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "偶成  其二",
        "preface": "",
        "paragraphs": [
            "云本无心尽自闲，卷舒无碍在空山。",
            "终然未免形为役，也逐风波浪往还。"
        ],
        "notes": "",
        "id": "d72ac9a81ab540a8c045392027d5e243"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "偶成  其三",
        "preface": "",
        "paragraphs": [
            "蛛丝纤巧得飞虫，鸠拙营巢子堕空。",
            "才与不才天分定，一身劳逸未应同。"
        ],
        "notes": "",
        "id": "e527e93631e92061e9bd9926445d50f3"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "续桃符句",
        "preface": "",
        "paragraphs": [
            "腊雪冲风得快晴，闲簷日暖引经行。",
            "旧山忽趁林疎出，新水还从冻解生。",
            "村巷岁除声寂寞，花梢春到色精明。",
            "桃符只被诗催换，自笑衰翁未老成。"
        ],
        "notes": "",
        "id": "1ba24a704523cb3259fc065f2562add1"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "跋旧题",
        "preface": "",
        "paragraphs": [
            "溪楼逆旅棣华西，窗扇烟埃暗旧题。",
            "久视字书差可认，初然吟玩是谁诗。"
        ],
        "notes": "",
        "id": "a5144b939fc37717cacd1de7c803c959"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿史相  其一",
        "preface": "",
        "paragraphs": [
            "何许生贤踵世官，十洲风物四明山。",
            "股肱光辅唐虚际，衮绣亲传父子间。"
        ],
        "notes": "",
        "id": "c1d8a3d8eca0c6a72cc7c946d262662b"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿史相  其二",
        "preface": "",
        "paragraphs": [
            "秉轴持衡岁五周，从今千载国同休。",
            "汾阳谩校中书考，安得如公尚黑头。"
        ],
        "notes": "",
        "id": "b24a0906e2282bf4800cbb462d3c4c5e"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿侍郎",
        "preface": "",
        "paragraphs": [
            "阳萌两日寿星光，天祐生贤侍玉皇。",
            "上世勋庸满钟鼎，后昆风骨总侯王。",
            "朝回绛阙清都晓，梅发断桥流水香。",
            "政自调羹相门事，伫看衮绣作衣裳。"
        ],
        "notes": "",
        "id": "368cc80e0b11f8493b316be0d3ba3d50"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿赵守",
        "preface": "",
        "paragraphs": [
            "参横斗转五更寒，春入黄堂酒盏宽。",
            "幕客更赛千岁颂，家人羊荐五辛盘。"
        ],
        "notes": "",
        "id": "7c59e9b5a9eabdf7ee5ab0b20b4a6a75"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "寿张仓",
        "preface": "",
        "paragraphs": [
            "乔木端由有世臣，传家事业饱经纶。",
            "鹓行稍厌承明直，熊轼来颁建水春。",
            "暖入东君新听朔，祥开南极庆生申。",
            "沙堤消息人来说，紫诏催□入秉钧。"
        ],
        "notes": "",
        "id": "e8f2057a54b8d16b40488c269ae65115"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "约友人赏春",
        "preface": "",
        "paragraphs": [
            "人生何复最为亲，不看春容不认真。",
            "岸柳细摇多意思，野花初绽足精神。",
            "精神识得施为别，意思到时言语新。",
            "为报同门须急赏，莫教春去始伤春。"
        ],
        "notes": "",
        "id": "663745af3e6464ac10e23d25b48be786"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "赠写神陈光甫  其一",
        "preface": "",
        "paragraphs": [
            "写照无因画隠微，不差毫发似君稀。",
            "正须著我岩石底，是殆见我神气机。",
            "行到逼真人却恶，精于悬鉴物难违。",
            "朱铅莫惜饶颜色，众目不求公是非。"
        ],
        "notes": "",
        "id": "e356d95918ac4a4959f246c41cb6b581"
    },
    {
        "author": "刘子寰",
        "dynasty": "宋",
        "type": "诗",
        "rhythmic": "",
        "title": "赠写神陈光甫  其二",
        "preface": "",
        "paragraphs": [
            "不论道貌与天形，才入毫端便逼真。",
            "幻出千般人面目，只凭一点自精神。",
            "云台人去丹青歇，月鉴方来事业新。",
            "寝陋可能当审象，且将粉泽付斯人。"
        ],
        "notes": "",
        "id": "b81aedef35013cfb33e3e643ec2cd9ff"
    }
]