[
    {
        "author": "刘涛",
        "dynasty": "宋",
        "type": "诗",
        "rhythmic": "",
        "title": "五峰岩",
        "preface": "",
        "paragraphs": [
            "五峰岩在白云间，岩下千山与万山。",
            "莫向公卿容易道，恐伊来此一生闲。"
        ],
        "notes": "",
        "id": "8dbe09b16dc4f3de3648e97ead57ff01"
    },
    {
        "author": "刘涛",
        "dynasty": "宋",
        "type": "诗",
        "rhythmic": "",
        "title": "延福寺",
        "preface": "",
        "paragraphs": [
            "唐时贤士今何在，晋代青松独此存。",
            "往事悠悠何处问，金鸡山色又黄昏。"
        ],
        "notes": "",
        "id": "5e787a9487a0984f74188a09812e33d7"
    },
    {
        "author": "刘涛",
        "dynasty": "宋",
        "type": "诗",
        "rhythmic": "",
        "title": "思古堂",
        "preface": "",
        "paragraphs": [
            "今人思古不如古，后代思今亦似今。",
            "古往今来祇如此，溪山伤尽几人心。"
        ],
        "notes": "",
        "id": "9f83a59dc7091b3ce569c81814939327"
    },
    {
        "author": "刘涛",
        "dynasty": "宋",
        "type": "诗",
        "rhythmic": "",
        "title": "处士林知墓",
        "preface": "",
        "paragraphs": [
            "处士坟三尺，吴山松万株。",
            "空余著书业，不见炼丹炉。",
            "道古言难合，年高势最孤。",
            "盛朝礼乐备，无处用真儒。"
        ],
        "notes": "",
        "id": "e1cef300decce7ddb4440bce5180af95"
    }
]