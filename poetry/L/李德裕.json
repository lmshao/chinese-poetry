[
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "奉和圣制南郊礼毕诗",
        "preface": "",
        "paragraphs": [
            "磬管歌大吕，冕裘旅天神。",
            "烧萧辟阊阖，祈谷为蒸人。",
            "羽旗洒轻雪，麦陇含阳春。",
            "昌运岁今会，王猷从此新。",
            "三臣皆就日，万国望如云。",
            "仁寿信非远，群生方在钧。"
        ],
        "notes": "",
        "id": "1d5407828de5fe2bedf7332de95138bf"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "郊坛回舆中书二相公蒙圣慈召至御马前仰感恩遇辄书是诗兼呈二相公",
        "preface": "",
        "paragraphs": [
            "七萃和銮动，三条葆吹回。",
            "相星环日道，苍马近龙媒。",
            "咫尺天颜接，光华喜气来。",
            "自慙衰且病，无以效涓埃。"
        ],
        "notes": "",
        "id": "3a84c2987d273ab40a6e9b0df9478804"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "寒食日三殿侍宴奉进诗一首",
        "preface": "",
        "paragraphs": [
            "宛转龙歌节，参差燕羽高。",
            "风光摇禁柳，霁色暖宫桃。",
            "春露明仙掌，晨霞照御袍。",
            "雪凝陈组练，林植耸干旄。",
            "广乐初跄凤，神山欲抃鼇。",
            "鸣笳朱鹭起，叠鼓紫骍豪。",
            "象舞严金铠，丰歌耀宝刀。",
            "不劳孙子法，自得太公韬。",
            "分席罗玄冕，行觞举绿醪。",
            "彀中时落羽，橦末乍升猱。",
            "瑞景开阴翳，薰风散郁陶。",
            "天颜欢益醉，臣节劲尤高。",
            "楛矢方来贡，雕弓已载櫜。",
            "英威扬绝漠，神算尽临洮。",
            "赤县阳和布，苍生雨露膏。",
            "野平惟有麦，田辟久无蒿。",
            "禄秩荣三事，功勋乏一毫。",
            "寝谋慙汲黯，秉羽贵孙敖。",
            "焕若游玄圃，欢如享太牢。",
            "轻生何以报，祗自比鸿毛。"
        ],
        "notes": "",
        "id": "af5a035cac3806aea1249db03a17cf18"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "雨中自秘书省访王三侍御知早入朝便入集贤侍御任集贤校书及升柏台又与秘阁相对同院张学士亦余特厚故以诗赠之",
        "preface": "",
        "paragraphs": [
            "共怜独鹤青霞姿，瀛洲故山归已迟。",
            "仁者焉能效鸷鹗，飞舞自合追长离。",
            "梧桐迥齐𫛛鹊观，烟雨屡拂蛟龙旗。",
            "鸿鴈冲𩙪去不尽，寒声晚下天泉池。",
            "顾我蓬莱静无事，玉版宝书藏众瑞。",
            "青编尽以汲冢来，科斗皆从鲁室至。",
            "金门待诏何逍遥，名儒早问张子侨。",
            "王褒轶材晚始入，宫女已能传洞箫。",
            "应令栢台长对户，别来相望独寥寥。"
        ],
        "notes": "",
        "id": "112ffa40b56148b3fd10c5c62e979aad"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "奉和太原张尚书山亭书怀",
        "preface": "",
        "paragraphs": [
            "岩石在朱户，风泉当翠楼。",
            "始知岘亭赏，难与清晖留。",
            "余景淡将夕，凝岚轻欲收。",
            "东山有归志，方接赤松游。"
        ],
        "notes": "",
        "id": "db398da03b2eb09741ed6269c12edeb6"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "奉和韦侍御陪相公游开义五言六韵",
        "preface": "",
        "paragraphs": [
            "羊公追胜概，兹地暂逍遥。",
            "风景同南岘，丹青见北朝。",
            "石渠清夏气，高树激鲜飙。",
            "念法珍禽集，闻轻醉象调。",
            "偶分甘露味，偏觉众香饶。",
            "为问毘城内，余薰几日销。"
        ],
        "notes": "",
        "id": "b3412984fa5032a5267ab9ab76ac77ec"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "赠圆明上人",
        "preface": "",
        "paragraphs": [
            "远公说易长松下，龙树双轻海藏中。",
            "今日导师闻佛慧，始知前路化成空。"
        ],
        "notes": "",
        "id": "d8cae14e5cd60df24db4116f54592055"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "赠奉律上人",
        "preface": "",
        "paragraphs": [
            "知君学地厌多闻，广渡群生出世氛。",
            "饭色不应殊宝器，树香皆遣入禅薰。"
        ],
        "notes": "",
        "id": "2fe15bb20ee1d0cd6a2a561b91040a2d"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "戏赠慎微寺主道安上座三僧正",
        "preface": "",
        "paragraphs": [
            "甘露洒空惟一味，旃檀移植自成薰。",
            "遥知畅献分南北，应用调柔致六群。"
        ],
        "notes": "",
        "id": "124b02b31077faf5ea2814c5f5a89d26"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "长安秋夜",
        "preface": "",
        "paragraphs": [
            "内宫传诏问戎机，载笔金銮夜始归。",
            "万户千门皆寂寂，月中清露点朝衣。"
        ],
        "notes": "",
        "id": "5177fa1b34ea4f0334fb0802e53faf15"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "清冷池怀古",
        "preface": "",
        "paragraphs": [
            "区囿三百里，常闻驷马来。",
            "旌旗朝甬道，箫鼓燕平台。",
            "追昔赋文雅，从容游上才。",
            "竹园秋水净，风苑雪烟开。",
            "牛祸衅将发，羊孙谋始回。",
            "袁丝徒伏劒，长孺欲成灰。",
            "兴废由所感，湮沦斯可哀。",
            "空留故池鴈，刷羽尚徘徊。"
        ],
        "notes": "",
        "id": "b971d7d930b3e5103dadd30a9c83b328"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "述梦诗四十韵",
        "preface": "",
        "paragraphs": [
            "赋命诚非薄，良时幸已遭。",
            "君当尧舜日，官接凤皇曹。",
            "目睇烟霄阔，心惊羽翼高。",
            "椅梧连鹤禁，壀堄接龙韬。",
            "我后怜词客，吾僚并隽髦。",
            "著书同陆贾，待诏比王褒。",
            "重价连悬璧，英词淬宝刀。",
            "泉流初落涧，露滴更濡毫。",
            "赤豹欣来献，彤弓喜暂櫜非烟含瑞气，驯雉洁霜毛。",
            "静室便幽独，虚楼散郁陶。",
            "花光晨艳艳，松韵晚骚骚。",
            "画壁看飞鹤，仙图见巨鼇。",
            "倚簷阴药树，落格蔓蒲桃。",
            "荷静蓬池鲙，冰寒郢水醪。",
            "荔枝来自远，卢橘赐仍叨。",
            "麝气随兰泽，霜华入杏膏。",
            "恩光惟觉重，携挈未为劳。",
            "夕阅梨园骑，宵闻禁杖獒。",
            "扇回交彩翟，雕起飏银绦。",
            "辔待袁丝揽，书期蜀客操。",
            "尽规常謇謇，退食尚忉忉。",
            "龟顾垂金钮，鸾飞曳锦袍。",
            "御沟杨柳弱，天廐骕骦豪。",
            "屡换青春直，闲随上苑遨。",
            "烟低行殿竹，风拆绕墙桃。",
            "聚散俄成昔，悲愁益自熬。",
            "每怀仙驾远，更望茂陵号。",
            "地接三茅岭，川迎伍子涛。",
            "花迷瓜步暗，石固蒜山牢。",
            "兰野凝香管，梅洲动翠篙。",
            "泉鱼惊彩妓，溪鸟避干旄。",
            "感旧心犹绝，思归首更搔。",
            "无聊燃[蜜]炬，谁复劝金舠。",
            "岚气朝生栋，城阴夜入濠。",
            "望烟归海峤，送鴈渡江臯。",
            "宛马嘶寒枥，吴钩在锦弢。",
            "未能追狡兔，空觉长黄蒿。",
            "水国逾千里，风帆过万艘。",
            "阅川终古恨，惟见暮滔滔。"
        ],
        "notes": "",
        "id": "f455b6406fe8a7bceda9db69e44f3ecc"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "招隐山观玉蘂树戏书即事奉寄江西沈大夫阁老",
        "preface": "",
        "paragraphs": [
            "玉蘂天中树，金闺昔共窥。",
            "落英闲舞雪，密叶乍低帷旧赏烟霄远，前欢岁月移。",
            "今来想颜色，还似忆琼枝。"
        ],
        "notes": "",
        "id": "eedec17ffed81bcf9df06bf84130ffef"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "寄题惠林李侍郎旧馆",
        "preface": "",
        "paragraphs": [
            "栋宇非吾室，烟山是我邻。",
            "百龄惟待尽，一世乐长贫。",
            "半壁悬秋日，空林满夕尘。",
            "祗应双鹤吊，松路更无人。"
        ],
        "notes": "",
        "id": "35c4fcc8058700a46f95cfd9752f87d8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "寄茅山孙炼师",
        "preface": "",
        "paragraphs": [
            "何地最翛然，华阳第八天。",
            "松风清有露，萝月净无烟。",
            "乍警瑶坛鹤，时嘶玉树蝉。",
            "欲驰千里恋，惟有凤门泉。"
        ],
        "notes": "",
        "id": "90553be747cf5ebbc8a8f4e32e83d44b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "又二绝 一",
        "preface": "",
        "paragraphs": [
            "石上谿荪发紫茸，碧山幽蔼水溶溶。",
            "菖花定是无人见，春日惟应羽客逢。"
        ],
        "notes": "",
        "id": "cdb5673579f8204d91f0feced6ca3bf4"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "又二绝 二",
        "preface": "",
        "paragraphs": [
            "独寻兰渚玩迟晖，闲倚松窗望翠微。",
            "遥想春山明月曙，玉坛清磬步虚归。"
        ],
        "notes": "",
        "id": "4819414dd2ade4adf6f2c4283dd5705e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "题奇石",
        "preface": "",
        "paragraphs": [
            "蕴玉抱清辉，闲庭日潇洒。",
            "块然天地间，自是孤生者。"
        ],
        "notes": "",
        "id": "a1e87ec39e31f8993c6c41f92002d7c8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "送张中丞入台从事",
        "preface": "",
        "paragraphs": [
            "驿骑朝天去，江城睠阙深。",
            "夜珠先去握，芳桂乍辞阴。",
            "泽国三千里，羁孤万感心。",
            "自嗟文废久，此曲为卢谌。"
        ],
        "notes": "",
        "id": "f254bb9a425847eccdcbdc5a83129949"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "怀京国",
        "preface": "",
        "paragraphs": [
            "海上东风犯雪来，腊前先折镜湖梅。",
            "遥思禁苑青春夜，坐待宫人画诏回。"
        ],
        "notes": "",
        "id": "94f22017519f4ca7d3ed65ea35f81e0f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "追和太师颜公同清远道士游虎丘寺",
        "preface": "",
        "paragraphs": [
            "茂苑有灵峰，嗟余未游观。",
            "藏山半平陆，坏谷为高岸。",
            "冈绕数仞墙，岩潜千丈干。",
            "乃知造化意，回斡资奇玩。",
            "镠腾昔虎踞，劒没尝龙焕。",
            "潭黛入海底，崟岑耸霄半。",
            "层峦未升日，哀狖宁知旦。",
            "绿筿夏凝阴，碧林秋不换。",
            "冥搜既窈窕，回望何萧散。",
            "川晴岚气收，江春杂英乱。",
            "逸人缀清藻，前哲留篇翰。",
            "共扣哀玉音，皆舒文绣段。",
            "难追彦回赏，徒起兴公叹。",
            "一夕如再升，含毫星斗烂。"
        ],
        "notes": "",
        "id": "caa3d0eff92656e37d6a768b86c77b10"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "东郡怀古二首 王京兆",
        "preface": "",
        "paragraphs": [
            "河水昔将决，冲波溢川浔。",
            "峥嵘金堤下，喷薄风雷音。",
            "投马灾未弭，为鱼叹方深。",
            "惟公执珪璧，誓与身俱沈。",
            "诚信不虚发，神明宜尔临。",
            "湍流自此回，咫尺焉能侵。",
            "逮我守东郡，凄然怀所钦。",
            "虽非识君面，自谓知君心。",
            "意气苟相合，神明无古今。",
            "登城见遗庙，日夕空悲吟。"
        ],
        "notes": "",
        "id": "50bab4c9d709fc5a71a78803885047bb"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "东郡怀古二首 阳给事",
        "preface": "",
        "paragraphs": [
            "宋氏远家左，豺狼满中州。",
            "阳君守滑台，终古垂英猷。",
            "数仞城既毁，万夫心莫留。",
            "跳身入飞镞，免胄临霜矛。",
            "毕命在旗下，僵尸横道周。",
            "义风激河汴，壮气沦山丘。",
            "嗟尔抱忠烈，古来谁与俦。",
            "就烹感汉使，握节悲阳秋。",
            "颜子缀清藻，铿然如素璆。",
            "徘徊望故垒，尚想精魂游。"
        ],
        "notes": "",
        "id": "9b8c538074bde6de16557e4264b88868"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "秋日登郡楼望赞皇山感而成咏",
        "preface": "",
        "paragraphs": [
            "昔人怀井邑，为有挂冠期。",
            "顾我飘蓬者，长随泛梗移。",
            "越吟因病感，潘鬓入秋悲。",
            "北指邯郸道，应无归去期。"
        ],
        "notes": "",
        "id": "7795347dd9d7431b87e5544531b21013"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "雨后净望河西连山怆然成咏",
        "preface": "",
        "paragraphs": [
            "宿雨初收晚吹繁，秋光极目自销魂。",
            "烟山北下归辽海，鸿鴈南飞出蓟门。",
            "只恨无功书史籍，岂悲临老事戎轩。",
            "唯怀药饵蠲衰病，为惜余年报主恩。"
        ],
        "notes": "",
        "id": "dca156d305967a09d0933d24e3fe3f65"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "秋日美晴郡楼闲眺寄荆南张书记",
        "preface": "",
        "paragraphs": [
            "高槛凉风起，清川旭景开。",
            "秋声向野去，爽气自山来。",
            "霄外鸿初返，簷间燕已归。",
            "不因烟雨夕，何处梦阳台。"
        ],
        "notes": "",
        "id": "ded6e1279dec9235eed22a92e2f00013"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "故人寄茶",
        "preface": "",
        "paragraphs": [
            "劒外九华英，缄题下玉京。",
            "开时微月上，碾处乱泉声。",
            "半夜邀僧至，孤吟对竹烹。",
            "碧流霞脚碎，香泛乳花轻。",
            "六腑睡神去，数朝诗思清。",
            "其余不敢费，留伴读书行。"
        ],
        "notes": "",
        "id": "e6633d6a11ee01517a02ef2ff9941645"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "奉送相公十八丈镇杨州",
        "preface": "",
        "paragraphs": [
            "千骑风生大斾舒，春江重到武侯庐。",
            "共悬龟印衔新绶，同忆鳣庭访旧居。",
            "取履桥边啼鸟换，钓璜溪畔落花初。",
            "今来却笑临邛客，入蜀空驰使者车。"
        ],
        "notes": "",
        "id": "cff4796b5f6fe36cc67aeda08ccc8969"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "题劒门",
        "preface": "",
        "paragraphs": [
            "奇峰百仞悬，清眺出岚烟。",
            "迥若戈回日，高疑劒倚天。",
            "参差霞壁耸，合沓翠屏连。",
            "想是三刀梦，森然在目前。"
        ],
        "notes": "",
        "id": "c6e86d44559f8eff2a702edfdbcaa3f3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "汉州月夕游房太尉西湖",
        "preface": "",
        "paragraphs": [
            "丞相鸣琴地，何年闭玉徽。",
            "偶因明月夕，重敞故楼扉。",
            "桃柳谿空在，芙蓉客暂依。",
            "谁怜济川楫，长与夜舟归。"
        ],
        "notes": "",
        "id": "e520901bda426f6588e49228f42a215b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重题",
        "preface": "",
        "paragraphs": [
            "晚日临寒渚，微风发櫂讴。",
            "凤池波自阔，鱼水运难留。",
            "亭古思宏栋，川长忆夜舟。",
            "想公高世志，祗似冶城游。"
        ],
        "notes": "",
        "id": "09a91218ed4837f55111cf99573765a8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "房公旧竹亭闻琴缅慕风流神期如在因重题此作",
        "preface": "",
        "paragraphs": [
            "流水音长在，青霞意不传。",
            "独悲形解后，谁听广陵弦。"
        ],
        "notes": "",
        "id": "51306d27017b4dfb7fd6fcba69b6a8af"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆金门旧游奉寄江西沈大夫",
        "preface": "",
        "paragraphs": [
            "东望沧溟路几重，无因白首更相逢。",
            "已悲泉下双琪树，又惜天边一卧龙。",
            "人事升沉才十载，宦游漂泊过千峰。",
            "思君远寄西山药，岁暮相期向赤松。"
        ],
        "notes": "",
        "id": "ee29f493698cdd424d94138d38fd247e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "早入中书行公主册礼事毕登集贤阁成咏",
        "preface": "",
        "paragraphs": [
            "明星入东陌，灿灿光层宙。",
            "皎月映高梧，轻风发凉候。",
            "金门列葆吹，钟室传清漏。",
            "简册自中来，貂黄忝宣授。",
            "更登天禄阁，极眺终南岫。",
            "遥羡商山翁，闲歌紫芝秀。",
            "晨兴念始辱，夕惕思致寇。",
            "倾夺非我心，凄然感田窦。"
        ],
        "notes": "",
        "id": "0117d0d1a86943d362be060a8c734b5b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "题罗浮石",
        "preface": "",
        "paragraphs": [
            "清景持芳菊，凉天倚茂松。",
            "名山何必去，此地有群峰。"
        ],
        "notes": "",
        "id": "d2428af4e474953320b0c73b2441569a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重过列子庙追感顷年自淮服与居守王仆射同题名于庙壁仆射已为御史余尚布衣自后俱列紫垣继游内署两为夏官之代复联左揆之荣荷宠多同感涕何极因书四韵奉寄",
        "preface": "",
        "paragraphs": [
            "白首过遗庙，朱轮入故城。",
            "已惭联左揆，犹喜抗前旌。",
            "曳履忘年旧，弹冠久要情。",
            "重看题壁处，岂羡弃𦈡生。"
        ],
        "notes": "",
        "id": "0c22810430bb8d3c15d4c5fee64534eb"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "遥伤茅山县孙尊师三首 一",
        "preface": "",
        "paragraphs": [
            "蝉蜕遗虚白，蜺飞入上清。",
            "同人悲劒解，旧友觉衣轻。",
            "黄鹄遥将举，斑麟俨未行。",
            "惟应鲍靓室，中夜识琴声。"
        ],
        "notes": "",
        "id": "e5793a5932f28a3270cf328422ee1aac"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "遥伤茅山县孙尊师三首 二",
        "preface": "",
        "paragraphs": [
            "金格期初至，飙轮去不停。",
            "山摧武担石，天陨少微星。",
            "弟子悲徐甲，门人泣蔡经。",
            "空闻留玉舃，犹在阜乡亭。"
        ],
        "notes": "",
        "id": "3611ae6c7a41041ee4bd344c4000bf84"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "遥伤茅山县孙尊师三首 三",
        "preface": "",
        "paragraphs": [
            "空宇留丹灶，层霞被羽衣。",
            "旧山闻鹿化，遗舃尚凫飞。",
            "数日奇香在，何年白鹤归。",
            "想君旋下泪，方欵里闾扉。"
        ],
        "notes": "",
        "id": "5d32eebc1e41dc2eb3c16c9e39bf6434"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "尊师是桃源黄先生传法弟子常见尊师称先师灵迹今重赋此诗兼寄题黄先生旧馆",
        "preface": "",
        "paragraphs": [
            "后学方成市，吾师又上宾。",
            "洞天应不夜，源树秪如春。",
            "棋客留童子，山精避直神。",
            "无因握石髓，及与养生人。"
        ],
        "notes": "",
        "id": "2e3221ef1f7477ea3cd1d724b310b5c2"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "仆射相公偶话于故集贤张学士厅写得德裕与仆射旧唱和诗其时和者五人惟仆射与德裕皆列高位凄然怀旧辄献此诗",
        "preface": "",
        "paragraphs": [
            "赋感邻人篴，诗留夫子墙。",
            "延年如有作，应不用山王。"
        ],
        "notes": "",
        "id": "162555d57d7901beacb57db235227cf2"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "惠泉",
        "preface": "",
        "paragraphs": [
            "兹泉由太洁，终不畜纤鳞。",
            "到底清何益，含虚势自贫。",
            "明玑难秘彩，美玉讵潜珍。",
            "未及黄陂量，滔滔岂有津。"
        ],
        "notes": "",
        "id": "727ebad4055b87caf267efd4754fea1f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "松倚苍崖老，兰临碧洞衰。",
            "不劳邻舍篴，吹起旧时悲。"
        ],
        "notes": "",
        "id": "3816294ef3044f1dcfd4acc9881d1222"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "题冠盖里",
        "preface": "",
        "paragraphs": [
            "偶来冠盖里，媿是旧三公。",
            "自喜无兵术，轻裘上閟宫。"
        ],
        "notes": "",
        "id": "9d7efa3fa4ba1a80bf9e430efddf39df"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "离平泉马上作",
        "preface": "",
        "paragraphs": [
            "十年紫殿掌洪钧，出入三朝一品身。",
            "文帝宠深陪雉尾，武皇恩厚宴龙津。",
            "黑山永破和亲虏，乌岭全阬跋扈臣。",
            "自是功高临尽处，祸来[名]灭不由人。"
        ],
        "notes": "",
        "id": "1e526623de1750995e22484b5ae379b3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "谪岭南道中作",
        "preface": "",
        "paragraphs": [
            "岭水争分路转迷，桄榔椰叶暗蛮溪。",
            "愁冲毒雾逢虵草，畏落沙虫避燕泥。",
            "五月畬田收火米，三更津吏报潮鸡。",
            "不堪肠断思乡处，红槿花中越鸟啼。"
        ],
        "notes": "",
        "id": "6faa3e04caa11eb23a4b7e75eca44e91"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "到恶溪夜泊芦岛",
        "preface": "",
        "paragraphs": [
            "甘露花香不再持，远公应怪负前期。",
            "青蝇岂独悲虞氏，黄犬应闻笑李斯。",
            "风雨瘴昏蛮日月，烟波魂断恶溪时。",
            "岭头无限相思泪，泣向寒梅近北枝。"
        ],
        "notes": "",
        "id": "0c406796aa9c80ec67a6caee9a3381a8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "登崖州城作",
        "preface": "",
        "paragraphs": [
            "独上高楼望帝京，鸟飞犹是半年程。",
            "青山似欲留人住，百匝千遭遶郡城。"
        ],
        "notes": "",
        "id": "ec354eb9fa3c47d458603e1f1ff10852"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "鸳鸯篇",
        "preface": "",
        "paragraphs": [
            "君不见昔时同心人，化作鸳鸯鸟。",
            "和鸣一夕不暂离，交颈千年尚为少。",
            "二月草菲菲，山樱花未稀。",
            "金塘风日好，何处不相依？",
            "既逢解佩游女，更值凌波宓妃。",
            "精光摇翠盖，丽色映珠玑。",
            "双影相伴，双心莫违。",
            "淹留碧沙上，荡漾洗红衣。",
            "春光兮宛转，嬉游兮未反。",
            "宿莫近天泉池，飞莫近长洲苑。",
            "尔愿欢爱不相忘，须去人间罗网远。",
            "南有潇湘洲，且为千里游。",
            "洞庭无苦寒，沅江多碧流。",
            "昔为薄命妾，无日不含愁。",
            "今为水中鸟，颉颃自相求。",
            "洛阳女儿在青阁，二月罗衣轻更薄。",
            "金泥文彩未足珍，画作鸳鸯始堪著。",
            "亦有少妇破瓜年，春闺无伴独婵娟。",
            "夜夜学织连枝锦，织作鸳鸯人共怜。",
            "悠悠湘水滨，清浅漾初苹。",
            "菖花发艳无人识，江柳逶迤空自春。",
            "唯怜独鹤依琴曲，更念孤鸾隐镜尘。",
            "愿作鸳鸯被，长覆有情人。"
        ],
        "notes": "",
        "id": "a84dec917069df5aaa75a44b5eeb3ac6"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "南梁行",
        "preface": "",
        "paragraphs": [
            "江南郁郁春草长，悠悠汉水浮清光。",
            "杂英飞尽空和景，绿杨阴重官舍静。",
            "此时醉客纵横书，公言可荐承明庐。",
            "青天诏下宠光至，颁籍金闺征石渠。",
            "重归山路烟岚隔，巫山未深晚花折。",
            "涧底红光夺目燃，摇风有毒愁行客。",
            "杜鹃啼咽花亦殷，声悲绝艳连空山。",
            "斜阳瞥映浅深树，云雨翻迷崖谷间。",
            "山鸡锦质矜毛羽，透竹穿萝命俦侣。",
            "乔木幽谷上下同，雄雌不异飞栖处。",
            "望秦峰迥过商颜，浪叠云堆万簇山。",
            "行尽杳冥青嶂外，九重钟漏紫云间。",
            "元和列侍明光殿，谏草初焚市朝变。",
            "北阙趋臣半隟尘，南梁笑客皆飞霰。",
            "追思感叹却昏迷，霜鬓愁吟到晓鸡。",
            "故园岁深开断简，秋堂月晓掩遗袿。",
            "呜呜晓角霞辉粲，抚劒当楹一长叹。",
            "刍狗无由学圣贤，空持感激终昏旦。"
        ],
        "notes": "",
        "id": "4bfa17a76fa2bfb7e50deb57bdd2a5d1"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "近于伊川卜山居将命者画图而至欣然有感聊赋此诗兼寄上浙东元相公大夫使求青田胎化鹤",
        "preface": "",
        "paragraphs": [
            "弱岁弄词翰，遂叨明主恩。",
            "怀章过越邸，建斾守吴门。",
            "西圮阴难驻，东臯意尚存。",
            "慙逾六百石，愧负五千言。",
            "寄世知婴缴，辞荣类触藩。",
            "欲追绵上隐，况近子平村。",
            "邑有桐乡爱，山余黍谷暄。",
            "既非逃相地，乃是故侯园。",
            "野竹多微迳，岩泉岂一源。",
            "映池方树密，傍涧古藤繁。",
            "邛杖堪扶老，黄牛已服辕。",
            "只应将唳鹤，幽谷共翩翻。"
        ],
        "notes": "",
        "id": "2a632a16899cb473f38c43d5b6919142"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉山居赠沈吏部一首",
        "preface": "",
        "paragraphs": [
            "昔闻羊叔子，茅屋在东渠。",
            "岂不念归路，徘徊畏简书。",
            "乃知轩冕客，自与田园疎。",
            "殁世有遗恨，精诚何所如。",
            "嗟予寡时用，夙志在林闾。",
            "虽抱山水癖，敢希仁智居。",
            "清泉绕舍下，修竹荫庭除。",
            "幽径松盖密，小池莲叶初。",
            "从来有好鸟，近复跃鯈鱼。",
            "少室映川陆，鸣臯对蓬庐。",
            "张何旧寮采，相勉在悬舆。",
            "常恐似伯玉，瞻前慙魏舒。"
        ],
        "notes": "",
        "id": "6da669fd5f90523e08d25a8c54b7b6a3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "夏晚有怀平泉林居",
        "preface": "",
        "paragraphs": [
            "孟夏守畏途，舍舟在徂暑。",
            "愀然何所念，念我龙门坞。",
            "密竹无蹊径，高松有四五。",
            "飞泉鸣树间，飒飒如度雨。",
            "菌桂秀层岭，芳荪媚幽渚。",
            "稚子候我归，衡门独延伫。",
            "谁言圣与哲，曾是不怀土。",
            "公旦既思周，宣尼亦念鲁。",
            "矧余窜炎裔，日夕谁晤语。",
            "眷阙悲子牟，班荆感椒举。",
            "凄凄视环玦，恻恻步庭庑。",
            "岂待庄舃吟，方知倦羁旅。"
        ],
        "notes": "",
        "id": "e9c65b8cb723af75bcd1795489fa7d45"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "早秋龙兴寺江亭闲眺忆龙门山居寄崔张旧从事",
        "preface": "",
        "paragraphs": [
            "江亭感秋至，兰径悲露泫。",
            "秔稻秀晚川，杉松郁晴𪩘。",
            "嗟予有林壑，兹夕念原衍。",
            "绿筿连岭多，青莎近溪浅。",
            "渊明菊犹在，仲蔚蒿莫翦。",
            "乔木粲凌苕，阴崖积幽藓。",
            "遥思伊川水，北渡龙门岘。",
            "苍翠双阙间，逶迤清滩转。",
            "故人在乡国，岁晏路悠缅。",
            "惆怅此生涯，无由共登践。"
        ],
        "notes": "",
        "id": "88a1d93f249dfea27396a6ab199bbd2e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "比闻龙门敬善寺有红桂树独秀伊川尝于江南诸山访之莫致陈侍御知予所好因访剡溪樵客偶得数株移植郊园众芳色沮乃知敬善所有是蜀道菵草徒得嘉名因赋是诗兼赠陈侍御",
        "preface": "",
        "paragraphs": [
            "昔闻红桂枝，独秀龙门侧。",
            "越叟遗数株，周人未尝识。",
            "平生爱此树，攀玩无由得。",
            "君子知我心，因之为羽翼。",
            "岂烦嘉客誉，且就清阴息。",
            "来自天姥岑，长疑翠岚色。",
            "芬芳世所绝，偃蹇枝渐直。",
            "琼叶润不凋，珠英粲如织。",
            "犹疑翡翠宿，想待鹓雏食。",
            "宁止暂淹留，终当更封植。"
        ],
        "notes": "",
        "id": "24e78a2cc25def891e2e28385f15c8cc"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "怀山居邀松阳子同作",
        "preface": "",
        "paragraphs": [
            "我有爱山心，如饥复如渴。",
            "出谷一年余，常疑十年别。",
            "春思岩花烂，夏忆寒泉冽。",
            "秋忆泛兰巵，冬思玩松雪。",
            "晨思小山桂，暝忆深潭月。",
            "醉忆剖红梨，饭思食紫蕨。",
            "坐思藤萝密，步忆莓苔滑。",
            "昼夜百刻中，愁肠几回绝。",
            "每念羊叔子，言之岂常辍。",
            "人生不如意，十乃居七八。",
            "我未及悬舆，今犹佩朝绂。",
            "焉能逐麋鹿，便得游林樾。",
            "范恣沧波舟，张怀赤松列。",
            "惟应讵身恤，岂敢忘臣节。",
            "器满自当欹，物盈终有缺。",
            "从兹返樵径，庶可希前哲。"
        ],
        "notes": "",
        "id": "d81891fff22e32ef2cb7b1209c4c5bbf"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思归赤松村呈松阳子",
        "preface": "",
        "paragraphs": [
            "昔人思避世，惟恐不深幽。",
            "禽庆潜名岳，鸱夷漾钓舟。",
            "顾余知止足，所乐在归休。",
            "不似寻山者，忘家恣远游。"
        ],
        "notes": "",
        "id": "b100c8362d40faa9c684b251cb09b5fa"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "近腊对雪有怀林居",
        "preface": "",
        "paragraphs": [
            "蓬门常昼掩，竹径寂无人。",
            "鸟起飘松霰，麕行动谷榛。",
            "应知禽鱼侣，合与薜萝亲。",
            "遥忆平臯望，溪烟已发春。"
        ],
        "notes": "",
        "id": "3cc249b258dc7beb12d0a613b23c0c26"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 清明后忆山中",
        "preface": "",
        "paragraphs": [
            "遥思寒食后，野老林下醉。",
            "月照一山明，风吹百花气。",
            "飞泉与万籁，髣髴疑箫吹。",
            "不待曙华分，已应喧鸟至。"
        ],
        "notes": "",
        "id": "7f0315ce8c57cf39f5878a07bb112326"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 题寄商山石",
        "preface": "",
        "paragraphs": [
            "绮皓岩中石，尝经伴隐沦。",
            "紫芝呈几曲，红藓閟千春。",
            "聊用支琴尾，宁惟倚病身。",
            "自知来处所，何暇问严遵。"
        ],
        "notes": "",
        "id": "47f02de270d77af74b0e4dbca9cfdabf"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 忆钟苽时",
        "preface": "",
        "paragraphs": [
            "尚平方毕娶，疎广念归期。",
            "涧底松成盖，簷前桂长枝。",
            "径闲芳草合，山静落花迟。",
            "虽有苽园在，无因及种时。"
        ],
        "notes": "",
        "id": "93946889339a870e0c2821d19cd58836"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 春日独坐思归",
        "preface": "",
        "paragraphs": [
            "壮龄心已尽，孤赏意犹存。",
            "岂望图麟阁，惟思卧鹿门。",
            "无谋堪适野，何力可拘原。",
            "只有容身去，幽山自灌园。"
        ],
        "notes": "",
        "id": "40e0586f5c78a31b68a8d793dd3bb905"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 思登家山林岭",
        "preface": "",
        "paragraphs": [
            "自知无世用，只是爱山游。",
            "旧有嵇康嬾，今慙赵武偷。",
            "登峦未觉疾，泛水便忘忧。",
            "最惜残筋力，扪萝遍一丘。"
        ],
        "notes": "",
        "id": "00db7e72f55da5d20f0cfe4c2af2282e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 思乡园老人",
        "preface": "",
        "paragraphs": [
            "常羡荜门翁，所思惟岁稔。",
            "遥知松月曙，尚在山窗寝。",
            "兰气入幽帘，禽言傍孤枕。",
            "晨兴步岩径，更酌寒泉饮。"
        ],
        "notes": "",
        "id": "821e112a0f83549072535c29aebfb9d3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 寄龙门僧",
        "preface": "",
        "paragraphs": [
            "龙门有开士，爱我春潭碧。",
            "清景出东山，闲来玩松石。",
            "应怜林壑主，远作沧溟客。",
            "为我谢此僧，终当理归策。"
        ],
        "notes": "",
        "id": "07aa4a443e995f1a2da9c75961a4834e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 忆药苗",
        "preface": "",
        "paragraphs": [
            "溪上药苗齐，丰茸正堪掇。",
            "皆能扶我寿，岂止坚肌骨。",
            "味掩商山芝，英逾首阳蕨。",
            "岂如甘谷士，只得香泉啜。"
        ],
        "notes": "",
        "id": "d4bf5923f81341a23f08e3d7476b0ec5"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 忆村中老人春酒",
        "preface": "",
        "paragraphs": [
            "二叟茅茨下，清晨饮浊醪。",
            "雨残红芍药，风落紫樱桃。",
            "巢燕衔泥疾，簷虫挂网高。",
            "闲思春谷事，转觉宦途劳。"
        ],
        "notes": "",
        "id": "b16dd3d14f913259a2ca50b751f52ea0"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思山居一十首 忆葛胜木禅床",
        "preface": "",
        "paragraphs": [
            "忆我斋中榻，寒宵几独眠。",
            "管宁穿亦坐，徐孺去常悬。",
            "虫网垂应遍，苔痕染更鲜。",
            "何人及身在，归对老僧禅。"
        ],
        "notes": "",
        "id": "6fd3031e4dd935f936cf437d4ffad5b4"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "初夏有怀山居",
        "preface": "",
        "paragraphs": [
            "山中有所忆，夏景始清幽。",
            "野竹阴无日，岩泉冷似秋。",
            "翠岑当累榭，皓月入轻舟。",
            "只有思归夕，空帘且梦游。"
        ],
        "notes": "",
        "id": "5fa8bcefaeeecb74cc39414a7657a577"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "张公超谷中石",
        "preface": "",
        "paragraphs": [
            "鼓箧依绿槐，横经起秋雾。",
            "有时连岳客，尚办弦歌处。",
            "自予去幽谷，谁人袭芳杜。",
            "空留古苔石，对我岩中树。"
        ],
        "notes": "",
        "id": "29eb22c3bf93518698f7a95b25b38e02"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "初归平泉过龙门南岭遥望山居即事",
        "preface": "",
        "paragraphs": [
            "初归故乡陌，极望且徐轮。",
            "近野樵蒸至，平泉烟火新。",
            "农夫馈鸡黍，渔子荐霜鳞。",
            "惆怅怀杨仆，惭为关外人。"
        ],
        "notes": "",
        "id": "2529937a22d9721d3212ced124d92de5"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "伊川晚眺",
        "preface": "",
        "paragraphs": [
            "桑叶初黄梨叶红，伊川落日尽无风。",
            "汉储何假终南客，甪里先生在谷中。"
        ],
        "notes": "",
        "id": "8790673f1ec36941bbc84a098f27d380"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "潭上喜见新月",
        "preface": "",
        "paragraphs": [
            "簪组十年梦，园庐今夕情。",
            "谁怜故乡月，复映碧潭生。",
            "皓彩松上见，寒光波际轻。",
            "还将孤赏意，暂寄玉琴声。"
        ],
        "notes": "",
        "id": "e4ddb08be081288744c9f1fcd1f5b4ee"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "郊外即事寄侍郎大尹",
        "preface": "",
        "paragraphs": [
            "高秋慙非隐，闲林喜退居。",
            "老农争席坐，稚子带经锄。",
            "竹径难回骑，仙舟但跂予。",
            "岂知陶靖节，秪自爱吾庐。"
        ],
        "notes": "",
        "id": "3b9fa7a9537a57228ba336bdff87477a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "山居遇雪喜道者相访",
        "preface": "",
        "paragraphs": [
            "幽居近谷西，乔木与山齐。",
            "野竹连池合，岩松映雪低。",
            "喜君来白社，值我在青谿。",
            "应笑於陵子，遗荣自灌畦。"
        ],
        "notes": "",
        "id": "51d0c646282dc50ca0c832c945d8ff52"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "雪霁晨起",
        "preface": "",
        "paragraphs": [
            "雪覆寒溪竹，风卷野田蓬。",
            "四望无竹迹，谁怜孤老翁。"
        ],
        "notes": "",
        "id": "079caf2059363fb8c95c76de48673d80"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "洛中士君子多以平泉见呼愧获方外之名因以此诗为报奉寄刘宾客",
        "preface": "",
        "paragraphs": [
            "非高柳下逸，自爱竹林闲。",
            "才异居东里，愚因在北山。",
            "径荒寒未扫，门设昼长关。",
            "不及鸱夷子，悠悠烟水间。"
        ],
        "notes": "",
        "id": "5c95233bbeb06f9e9a955c29df67b3e8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "早春至言禅公法堂忆平泉别业",
        "preface": "",
        "paragraphs": [
            "昔我伊原上，孤游竹树间。",
            "人依红桂静，鸟傍碧潭闲。",
            "松盖低春雪，藤轮倚暮山。",
            "永怀桑梓邑，衰老若为还。"
        ],
        "notes": "",
        "id": "6774c502653e30c98342f82f6eb5da06"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "峡山亭月夜独宿对樱桃花有怀伊川别墅",
        "preface": "",
        "paragraphs": [
            "皎月照芳树，鲜葩含素辉。",
            "愁人惜春夜，达曙想岩扉。",
            "风静阴满砌，露浓香入衣。",
            "恨无金谷妓，为我奏思归。"
        ],
        "notes": "",
        "id": "42764284bd74bc2d179aff7d0973fcab"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 望伊川",
        "preface": "",
        "paragraphs": [
            "远村寒食后，细雨度川来。",
            "芳草连谿合，梨花映墅开。",
            "槿篱悬落照，松径长新苔。",
            "向夕亭臯望，游禽几处回。"
        ],
        "notes": "",
        "id": "9e30f3164d77994ad7c4586ab0c832da"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 潭上紫藤",
        "preface": "",
        "paragraphs": [
            "故乡春欲尽，一岁芳难再。",
            "岩树已青葱，吾庐日堪爱。",
            "幽溪人未去，芳草行应碍。",
            "遥忆紫藤垂，繁英照潭黛。"
        ],
        "notes": "",
        "id": "f97e066b600966217b8b0fc15bc5eb27"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 书楼晴望",
        "preface": "",
        "paragraphs": [
            "幽居人世外，久厌市朝喧。",
            "苍翠连双阙，微茫认九原。",
            "残红映巩树，斜日照轘辕。",
            "薄暮柴扉掩，谁知仲蔚园。"
        ],
        "notes": "",
        "id": "5e0c4618478cb329a78d2ae85ef9601b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 西岭望鸣臯山",
        "preface": "",
        "paragraphs": [
            "高秋对凉野，四望何萧瑟。",
            "远见鸣臯山，青峰原上出。",
            "晨兴采薇蕨，向暮归蓬荜。",
            "讵假数挥金，餐和养余日。"
        ],
        "notes": "",
        "id": "b61d4a3ad9232cf19be47e3242fc285a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 瀑泉亭",
        "preface": "",
        "paragraphs": [
            "向老多悲恨，凄然念一丘。",
            "岩泉终古在，风月几年游。",
            "菌阁饶佳树，菱潭有钓舟。",
            "不如羊叔子，名与岘山留。"
        ],
        "notes": "",
        "id": "ee35aa22cedf6d1c8b5803478bf31b24"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 红桂树",
        "preface": "",
        "paragraphs": [
            "欲求尘外物，此树是瑶林。",
            "后素合余绚，如丹见本心。",
            "妍姿无点辱，芳意托幽深。",
            "愿以鲜葩色，凌霜照碧浔。"
        ],
        "notes": "",
        "id": "985603de7fee434d72f4c6e6e0747336"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 金松",
        "preface": "",
        "paragraphs": [
            "台岭生奇树，佳名世未知。",
            "纤纤疑大菊，落落是松枝。",
            "照日含金晰，笼烟淡翠滋。",
            "勿言人去晚，犹有岁寒期。"
        ],
        "notes": "",
        "id": "52b4e12aafc2ca33bed555dd9e9309e8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 月桂",
        "preface": "",
        "paragraphs": [
            "何年霜夜月，桂子落寒山。",
            "翠干生岩下，金英在世间。",
            "幽崖空自老，清汉未知还。",
            "惟有凉秋夜，嫦娥来暂攀。"
        ],
        "notes": "",
        "id": "9ee3a6426c92e7db058331ba294f63b0"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 山桂",
        "preface": "",
        "paragraphs": [
            "吾爱山中树，繁英满目鲜。",
            "临风飘碎锦，映日乱非烟。",
            "影入春潭底，香凝月榭前。",
            "岂知幽独客，赖此当朱弦。"
        ],
        "notes": "",
        "id": "443198a9fa695f400eea5d61832ed00f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 栢",
        "preface": "",
        "paragraphs": [
            "闻有三株树，惟应秘阆风。",
            "珊瑚不生叶，朱草又无丛。",
            "未若凌云栢，常能终岁红。",
            "晨霞与落日，相照在岩中。"
        ],
        "notes": "",
        "id": "255ed8e67d17624a553396048a9b54d3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 芳荪",
        "preface": "",
        "paragraphs": [
            "楚客重兰荪，遗芳今未歇。",
            "叶抽清浅水，花照暄妍节。",
            "紫艳映渠鲜，轻香含露洁。",
            "离居若有赠，暂与幽人折。"
        ],
        "notes": "",
        "id": "c3a31ecf9d1b729855c174202655e680"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 流杯亭",
        "preface": "",
        "paragraphs": [
            "激水自山椒，析波分浅濑。",
            "回环疑古篆，诘曲如萦带。",
            "宁愬羽觞迟，惟欢亲友会。",
            "欲知中圣处，皓月临松盖。"
        ],
        "notes": "",
        "id": "c55839337348ee12a6f863678951cf19"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 东谿",
        "preface": "",
        "paragraphs": [
            "近蓄东谿水，悠悠起渌波。",
            "彩鸳留不去，芳草日应多。",
            "夹岸生奇筿，缘岩覆女萝。",
            "兰桡思无限，为感濯缨歌。"
        ],
        "notes": "",
        "id": "c507529e2220c0785a8bafeb080a52de"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 㶉𫛶",
        "preface": "",
        "paragraphs": [
            "清沚双㶉𫛶，前年海上雏。",
            "今年恋洲屿，思若在江湖。",
            "欲起摇荷盖，闲飞溅水珠。",
            "不能常泛泛，惟作逐波凫。"
        ],
        "notes": "",
        "id": "70324fa32e1a0143d572171bceec5d5d"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 西园",
        "preface": "",
        "paragraphs": [
            "西园最多趣，永日自忘归。",
            "石濑流清浅，风岑澹翠微。",
            "晓翻红药艳，晴袅碧潭辉。",
            "独望娟娟月，宵分半掩扉。"
        ],
        "notes": "",
        "id": "49746ff8ab87ca9bb81eeb7be0d02ee4"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 海石楠",
        "preface": "",
        "paragraphs": [
            "昔见历阳山，鸡笼已孤秀。",
            "今看海峤树，翠盖何幽茂。",
            "霰雪讵能侵，烟岚自相揉。",
            "攀条独临憩，况值清阴昼。"
        ],
        "notes": "",
        "id": "5c6b1fc821f91610315ef05912dc748b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 双碧潭",
        "preface": "",
        "paragraphs": [
            "清剡与严湍，潺湲皆可忆。",
            "适来玩山水，无此秋潭色。",
            "莫辨幽兰丛，难分翠禽翼。",
            "迟迟洲渚步，临眺忘餐食。"
        ],
        "notes": "",
        "id": "816db8f6f664da1f229937f2adae1e18"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 竹径",
        "preface": "",
        "paragraphs": [
            "野竹自成径，绕溪三里余。",
            "檀栾被层阜，萧瑟荫清渠。",
            "日落见林静，风行知谷虚。",
            "田家故人少，谁肯共焚鱼。"
        ],
        "notes": "",
        "id": "6d170180051a5e1aaaeefdfc4c3ee9d4"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 花药栏",
        "preface": "",
        "paragraphs": [
            "蕙草春已碧，兰花秋更红。",
            "四时发英艳，三径满芳丛。",
            "秀色濯清露，鲜辉摇惠风。",
            "王孙未知返，幽赏竟谁同。"
        ],
        "notes": "",
        "id": "7a916af2389e29dc71527b9bc5ed21a9"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "春暮思平泉杂咏二十首 自叙",
        "preface": "",
        "paragraphs": [
            "五岳径虽深，遍游心已荡。",
            "苟能知止足，所遇皆清旷。",
            "七十难可期，一丘乃微尚。",
            "遥怀少室山，常恐非吾望。"
        ],
        "notes": "",
        "id": "b81d1ebf76149b30f1d9754fef3aa2e3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "首夏清景想望山居",
        "preface": "",
        "paragraphs": [
            "嘉树阴初合，山中赏更新。",
            "禽言未知夏，兰径尚余春。",
            "散满萝垂带，扶疎桂长轮。",
            "丹青写不尽，宵梦叹非真。",
            "累榭空留月，虚舟若待人。",
            "何时倚兰棹，相与掇汀苹。"
        ],
        "notes": "",
        "id": "f11ac030c7f6fc269e85e969fae96aa8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 钓台",
        "preface": "",
        "paragraphs": [
            "我有严湍思，怀人访故台。",
            "客星依钓隐，仙石逐槎回。",
            "倒影含清沚，凝阴长碧苔。",
            "飞泉信可挹，幽客未归来。"
        ],
        "notes": "",
        "id": "0e300612c267c6d9078ce985e096a49c"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 似鹿石",
        "preface": "",
        "paragraphs": [
            "林中有奇石，髣髴兽潜行。",
            "乍似依岩桂，还疑食野苹。",
            "茸长绿藓映，斑细紫苔生。",
            "不是见羇者，何劳如顿缨。"
        ],
        "notes": "",
        "id": "ae18ba6ab769371661c54dc4d350fd48"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 海上石笋",
        "preface": "",
        "paragraphs": [
            "常爱仙都山，奇峰千仞悬。",
            "迢迢一何迥，不与众山连。",
            "忽逢海峤石，稍慰平生忆。",
            "何以慰我心，亭亭孤且直。"
        ],
        "notes": "",
        "id": "12dca277bdcb38ce3901bec26ed2d321"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 叠石",
        "preface": "",
        "paragraphs": [
            "潺湲桂水湍，漱石多奇状。",
            "鳞次冠烟霞，蝉联叠波浪。",
            "今来碧梧下，迥出秋潭上。",
            "岁晚苔藓滋，怀贤益惆怅。"
        ],
        "notes": "",
        "id": "84a20e29bc7bf3f34a4ef76c01dfccbe"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 重台芙蓉",
        "preface": "",
        "paragraphs": [
            "芙蓉含露时，秀色波中溢。",
            "玉女袭朱裳，重重映皓质。",
            "晨霞耀丹景，片片明秋日。",
            "兰泽多众芳，妍姿不相匹。"
        ],
        "notes": "",
        "id": "bfbb22775a6485588c21370498cdf7a0"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 白鹭鹚",
        "preface": "",
        "paragraphs": [
            "余心怜白鹭，潭上日相依。",
            "拂石疑星落，凌风似雪飞。",
            "碧沙常独立，清景自忘归。",
            "所乐惟烟水，徘徊恋钓矶。"
        ],
        "notes": "",
        "id": "cccb48ae47f68c6d8c58e88389c84b8f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 海鱼骨",
        "preface": "",
        "paragraphs": [
            "昔日任公子，期年钓此鱼。",
            "无由见成岳，聊喜识专车。",
            "皎皎连霜月，高高映碧渠。",
            "陶潜虽好事，观海只披图。"
        ],
        "notes": "",
        "id": "7401315a9e3762ef3403c0b30362c91a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 泛池舟",
        "preface": "",
        "paragraphs": [
            "桂舟兰作枻，芬芳皆绝世。",
            "只可弄潺湲，焉能济大川。",
            "树悬凉夜月，风散碧潭烟。",
            "未得同鱼子，菱歌共扣舷。"
        ],
        "notes": "",
        "id": "be86dd83af257a7bd8524c0b6a6b72d2"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 舴艋舟",
        "preface": "",
        "paragraphs": [
            "无轻舴艋舟，始自鸱夷子。",
            "双阙挂朝衣，五湖极烟水。",
            "时游杏坛下，乍入湘川里。",
            "永日歌濯缨，超然谢尘滓。"
        ],
        "notes": "",
        "id": "c04bae97b423f535dc822b14389f3550"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思平泉树石杂咏一十首 二猿",
        "preface": "",
        "paragraphs": [
            "钓濑水涟漪，富春山合沓。",
            "松上夜猿鸣，谷中清响合。",
            "冲网忽见羁，故山从此辞。",
            "无由碧潭饮，争接绿萝枝。"
        ],
        "notes": "",
        "id": "a433204f5273f966c659310025cc9827"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "思在山居日偶成此咏邀松阳子同作",
        "preface": "",
        "paragraphs": [
            "闲思昔岁事，忽忽念伊川。",
            "乘月步秋坂，满山闻石泉。",
            "回塘碧潭映，高树绿萝悬。",
            "露下呌田鹤，风来嘶晚蝉。",
            "怀兹长在梦，归去且无缘。",
            "幽谷人未至，兰苕应更鲜。"
        ],
        "notes": "",
        "id": "72e8a5d608fa20773e78c8e77f676fcd"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 平泉源",
        "preface": "",
        "paragraphs": [
            "出谷才浮芥，中园已滥觞。",
            "逶迤过竹坞，浩淼走兰塘。",
            "夜静闻鱼跃，风微见鴈翔。",
            "从兹东向海，可泛济川航。"
        ],
        "notes": "",
        "id": "cdefebff5829f7a4e76f0ed29af10e76"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 泰山石",
        "preface": "",
        "paragraphs": [
            "鸡鸣日观望，远与扶桑对。",
            "沧海似镕金，众山如点黛。",
            "遥知碧峰首，独立烟岚内。",
            "此石依五松，苍苍几千载。"
        ],
        "notes": "",
        "id": "98640b15a051ae11503ed16904ca280f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 巫山石",
        "preface": "",
        "paragraphs": [
            "十二峰前月，三声猿夜愁。",
            "此中多怪石，日夕漱寒流。",
            "必是归星渚，先求历斗牛。",
            "还疑烟雨霁，髣髴是嵩丘。"
        ],
        "notes": "",
        "id": "a5b7ce5b4ca5075edd570574ca2a9cb5"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 罗浮山",
        "preface": "",
        "paragraphs": [
            "龙伯钓鼇时，蓬莱一峰坼。",
            "飞来碧海畔，遂与三山隔。",
            "其下多长溪，潺湲淙乱石。",
            "知君分如此，赠逾荆山璧。"
        ],
        "notes": "",
        "id": "ed59e34587312a33ae6623be67d72e29"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 漏潭石",
        "preface": "",
        "paragraphs": [
            "常疑六合外，未信漆园书。",
            "及此闻溪漏，方欣验尾闾。",
            "大哉天地气，呼吸有盈虚。",
            "美石劳相赠，琼瑰自不如。"
        ],
        "notes": "",
        "id": "cdd32eb5fe4087a06969ebe3c2a1cde8"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重忆山居六首 钓石",
        "preface": "",
        "paragraphs": [
            "严光隐富春，山色谿又碧。",
            "所钓不在鱼，挥纶以自适。",
            "余怀慕君子，且欲坐潭石。",
            "持此返伊川，悠然慰衰疾。"
        ],
        "notes": "",
        "id": "5f0bee0760d9cd467996e46ea358099b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "怀伊川郊居",
        "preface": "",
        "paragraphs": [
            "衰疾常怀土，郊园欲掩扉。",
            "虽知明目地，不及有身归。",
            "巩树秋阴遍，伊原霁色微。",
            "此生看白首，良愿已应违。"
        ],
        "notes": "",
        "id": "eaa804f6f34c685231b88893bc214846"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "晨起见雪忆山居",
        "preface": "",
        "paragraphs": [
            "忽忆岩中雪，谁人拂薜萝。",
            "竹梢低未举，松盖偃应多。",
            "山溜随冰落，林麕带霰过。",
            "不劳闻鹤语，方奏苦寒歌。"
        ],
        "notes": "",
        "id": "f86c35a85e22248372939451b39a73b1"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆初暖",
        "preface": "",
        "paragraphs": [
            "今日初春暖，山中事若何。",
            "雪开喧鸟至，澌散跃鱼多。",
            "幽翠生松栝，轻烟起薜萝。",
            "柴扉常昼掩，惟有野人过。"
        ],
        "notes": "",
        "id": "bd8fc95bf479b7b6a062c42fcbec14d6"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆辛夷",
        "preface": "",
        "paragraphs": [
            "昔年将出谷，几日对辛夷。",
            "倚树怜芳意，攀条惜岁滋。",
            "清阴须暂憩，秀色正堪思。",
            "只待挥金日，慇懃泛羽巵。"
        ],
        "notes": "",
        "id": "1bc9380d1f364760e3c385b1d5fc0d09"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆寒梅",
        "preface": "",
        "paragraphs": [
            "寒塘数树梅，常近腊前开。",
            "雪映缘岩竹，香侵泛水苔。",
            "遥思清景暮，还有野禽来。",
            "谁是攀枝客，兹辰醉始回。"
        ],
        "notes": "",
        "id": "a10241a76d271741a6196f5548599df7"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆药栏",
        "preface": "",
        "paragraphs": [
            "野人清旦起，扫雪见兰芽。",
            "始畎春泉入，惟愁暮景斜。",
            "未抽萱草叶，才发欵冬花。",
            "谁念江潭老，中宵旅梦赊。"
        ],
        "notes": "",
        "id": "896a137c93d51a89d605849becade1bd"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆茗芽",
        "preface": "",
        "paragraphs": [
            "谷中春日暖，渐忆掇茶英。",
            "欲及清明火，能销醉客酲。",
            "松花飘鼎泛，兰气入瓯轻。",
            "饮罢闲无事，扪萝溪上行。"
        ],
        "notes": "",
        "id": "627668c8f21e333f56c6553735210da9"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆野花",
        "preface": "",
        "paragraphs": [
            "虽游洛阳道，未识故园花。",
            "晓忆东谿雪，晴思冠岭霞。",
            "谷深兰色秀，村迥柳阴斜。",
            "怅望龙门晚，谁知小隐家。"
        ],
        "notes": "",
        "id": "c06da3cb541c4db77d6105fd3bfdfb2a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆春雨",
        "preface": "",
        "paragraphs": [
            "春鸠鸣野树，细雨入池塘。",
            "潭上花微落，溪边草更长。",
            "梳风白鹭起，拂水彩鸳翔。",
            "最羡归飞燕，年年在故乡。"
        ],
        "notes": "",
        "id": "ce39bc2addb5e5cf00c854eb5766fec6"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆晚眺",
        "preface": "",
        "paragraphs": [
            "伊川新雨霁，原上见春山。",
            "缑岭晴虹断，龙门宿鸟还。",
            "牛羊平野外，桑柘夕烟间。",
            "不及乡园叟，悠悠尽日闲。"
        ],
        "notes": "",
        "id": "6ec622d9f331eaf5c477a1685a429fc7"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆新藤",
        "preface": "",
        "paragraphs": [
            "遥闻碧潭上，春晚紫藤开。",
            "水似晨霞照，林疑彩凤来。",
            "清香凝岛屿，繁艳映莓苔。",
            "金谷如相并，应将锦帐回。"
        ],
        "notes": "",
        "id": "e2037a34ff28c260c7ffc3a8b7dbfd58"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "忆平泉杂咏 忆春耕",
        "preface": "",
        "paragraphs": [
            "郊外杏花坼，林间布谷鸣。",
            "原田春雨后，谿水夕流平。",
            "野老荷蓑至，和风吹草轻。",
            "无因共沮溺，相与事岩耕。"
        ],
        "notes": "",
        "id": "3a92eaf12dd9da7feab4d7d7ec30eace"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "余所居平泉村舍近蒙韦常侍大尹特改嘉名因寄诗以谢",
        "preface": "",
        "paragraphs": [
            "未谢留侯疾，常怀仲蔚园。",
            "闲谣紫芝曲，归梦赤松村。",
            "忽改蓬蒿色，俄吹黍谷暄。",
            "多慙孔北海，传教及衡门。"
        ],
        "notes": "",
        "id": "5722501f8ab86bbe8a8505282e3f37c3"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "山信至说平泉别墅草木滋长地转幽深怅然思归复此作",
        "preface": "",
        "paragraphs": [
            "忽闻樵客语，暂慰野人心。",
            "幽径芳兰密，闲庭秀木深。",
            "麕䴥来涧底，凫鹄遍川浔。",
            "谁念沧溟上，归欤起叹音。"
        ],
        "notes": "",
        "id": "626d192b3a4fd43990397f3ad155d44d"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "临海太守惠予赤城石报以是诗",
        "preface": "",
        "paragraphs": [
            "闻君采奇石，剪断赤城霞。",
            "潭上倒虹影，波中摇日华。",
            "仙岩接绛气，谿路杂桃花。",
            "若值客星去，便应随海槎。"
        ],
        "notes": "",
        "id": "d51410a6e0f98ba41540e412a30b4066"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "上巳忆江南禊事",
        "preface": "",
        "paragraphs": [
            "黄河西绕郡城流，上巳应无祓禊游。",
            "为忆渌江春水色，更无宵梦向吴州。"
        ],
        "notes": "",
        "id": "c76de346ca1863f026434a5be7b8fdda"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "北固怀古",
        "preface": "",
        "paragraphs": [
            "自有此山川，于今几太守。",
            "近世二千石，毕公宣化厚。",
            "丞相量纳川，平阳气冲斗。",
            "三贤若时雨，所至跻仁寿。"
        ],
        "notes": "",
        "id": "db28662308214fe5936b81f3d58c093a"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "汨罗",
        "preface": "",
        "paragraphs": [
            "远谪南荒一病身，停舟暂吊汨罗人。",
            "都缘靳尚图专国，岂是怀王厌直臣。",
            "万里碧潭秋景静，四时愁色野花新。",
            "不劳渔父重相问，自有招魂拭泪巾。"
        ],
        "notes": "",
        "id": "2c7f72d6dfe63ab576cd1131c0629fbd"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "岭外守岁",
        "preface": "",
        "paragraphs": [
            "冬逐更筹尽，春随斗柄回。",
            "寒暄一夜隔，客鬓两年催。"
        ],
        "notes": "",
        "id": "39023d58261b858ab9ab8ba8b65d365f"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "记韦楚老不遇",
        "preface": "",
        "paragraphs": [
            "昔日征黄绮，余惭在凤池。",
            "今来招隐士，恨不见琼枝。"
        ],
        "notes": "",
        "id": "6f7a52d43aa405be2f95245e99d41f7c"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "题柳郎中故居",
        "preface": "",
        "paragraphs": [
            "下马荒堦日欲曛，潺潺石溜静中闻。",
            "鸟啼花发人声绝，寂寞山窗掩白云。"
        ],
        "notes": "",
        "id": "37568c862ddd75d9880bb423a7d9397e"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "盘陀岭驿楼",
        "preface": "",
        "paragraphs": [
            "嵩少心期杳莫攀，好山聊复一开颜。",
            "明朝便是南荒路，更上层楼望故关。"
        ],
        "notes": "",
        "id": "7a6e131a4ef9dcd3b54e1d953c971592"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "检经求绿字，凭酒借红颜。",
            "君不见秋山寂历风飙歇，半夜青崖吐明月。",
            "寒光乍出松筿间，万籁萧萧从此发。",
            "忽闻歌管吟朔风，精魂想在幽岩中。",
            "银花悬院榜，神撼引铃绦。",
            "葳蕤轻风里，若衔若垂何可拟。",
            "自从一梦高唐后，可是无人胜楚王。",
            "牛羊具特俎，心悟觉身劳。",
            "云中弃宝刀，久闲生䏶肉。",
            "多寿长眉毫，书空跷足睡。",
            "路险侧身行，谁家幼女敲筯歌。",
            "何处丁妻点灯织，鱼虾集橘市。",
            "休咎占人甲，挨持见天丁。",
            "洛下推年少，山东许地高。",
            "世上文章士，谁为第一人。",
            "老生夸隐拙，时辈毁尖新。",
            "𭲟濴寒深百尺，奇觚率尔操。",
            "讽谏欣然纳。"
        ],
        "notes": "",
        "id": "9646eb1ad32a7f184224c20633cd9480"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "画桐华凤扇赋附歌",
        "preface": "",
        "paragraphs": [
            "东风（一作「青春」）晚兮芳节阑，敷紫华兮荫碧湍。",
            "美斯鸟（一作「兹禽」）兮类鹓鸾，具体微兮容色丹。",
            "（见《文苑英华》卷一○八、《李文饶别集》卷一。",
            "）。"
        ],
        "notes": "",
        "id": "ef4fb18ed6ab2afe5f174de9eba15a95"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "白芙蓉赋附歌",
        "preface": "",
        "paragraphs": [
            "秋水濶兮秋露浓，盛华落兮叹芙蓉。",
            "菖花紫兮君不识，萍实丹兮君不逢。",
            "想佳人兮密静处，颜如玉兮无冶容。",
            "（见《李卫公别集》卷一）。"
        ],
        "notes": "",
        "id": "0d56fe8336df92f5752d3a5738bdefeb"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "重台芙蓉赋附歌",
        "preface": "",
        "paragraphs": [
            "吴山秀兮烟景媚，因淑女兮感斯瑞。",
            "莲虽多兮无厥类，兰徒芳兮何足贵。",
            "人已去兮代不留，独含情兮托兹地。",
            "（同前）。"
        ],
        "notes": "",
        "id": "ef50488ebba2ae3019bda711f205b3c6"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "柳栢赋附谣",
        "preface": "",
        "paragraphs": [
            "楚山侧兮秋（一作「湘」）水源，美斯栢兮托幽根，条总翠兮冬转茂，实垂昧兮秋始蕃，彼变化兮不测焉，知非张绪之精魂。",
            "（见《文苑英华》卷一四五）。"
        ],
        "notes": "",
        "id": "b87aa1b5089096a6a8e16f34a46b9ebe"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "晚下北固山喜松行径成阴怅然怀古偶题临江亭",
        "preface": "",
        "paragraphs": [
            "□□□□□，□□□□柳。",
            "□□□□□，□□□□久。",
            "□□□□□，□□□□阜。",
            "自有此山川，于今几太守？",
            "忆昔蔡与谢，兹焉屡回首。",
            "□□□□□，□□□□口。",
            "□□□□□，□□□□吼。",
            "□□□□□，□□□□后。",
            "□□□□□，□□□□朽。",
            "□□□□□，□□□□有。",
            "近世二千石，毕公宣化厚。",
            "丞相量纳川，平阳气冲斗。",
            "三贤若时雨，所至跻仁寿。",
            "凛凛君子风，余将千载友。",
            "（丞相谓陆兖公，尚书谓毕隆择，平阳谓齐詹事澣，三贤皆历此郡。",
            "）□□□□□，□□□□偶。",
            "□□□□□，□□□□绶。",
            "□□□□□，□□□□茍。",
            "□□□□□，□□□□酒。",
            "□□□□□，多景悬窗牖。",
            "□□□□□，□□□□负。",
            "（详附按）班剑出妓堂。",
            "（郡城东南有谢公妓院堂遗迹。",
            "○见《嘉定镇江志》卷十二）（按：「自有」二句、「忆昔」二句见《舆地纪胜》卷七《镇江府》，题作《游北固》；「自有」二句、「近世」六句见《野客丛书》卷十七、《嘉定镇江志》卷十四；自注据《嘉定镇江志》，《野客丛书》所录稍异，录如次：「毕构政事为开元第一，陆丞相象先、平阳齐澣，三贤皆为此郡。",
            "」疑已经引录者改写；「凛凛」二句及诗题见《嘉定镇江志》卷十四；「多景」句见《墨庄漫录》卷四；各韵字据《刘宾客外集》卷七《和浙西李大夫晚下北固山喜松径成阴怅然怀古偶题临江亭幷浙东元相公所和〖注：依本韵〗》。",
            "全诗据传璇琮先生《李德裕年谱》宝历元年谱考证处理。",
            "《全唐诗》卷四七五据《野客丛书》录八句及注。",
            "）。"
        ],
        "notes": "",
        "id": "bcbdc6fee3a30aba5a027b295b5d50bb"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "宛转双翘钗举，飘飘翠云轻楚楚。",
            "映烛看花未敢前，低鬟向人娇不语。",
            "（见《锦绣万花谷前集》卷十七《美人》）。"
        ],
        "notes": "",
        "id": "0f14b58ab6a00e5f8a53f5fe98d3f043"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "游北固 一",
        "preface": "",
        "paragraphs": [
            "南山寂历风飚发，半夜青崖吐明月。"
        ],
        "notes": "",
        "id": "1fc6a0b4e228d63ce8fa3482d5bc0884"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "游北固 二",
        "preface": "",
        "paragraphs": [
            "地接三茅岭，江迎子胥涛。",
            "（《至顺镇江志》作「川迎伍子涛」）。"
        ],
        "notes": "",
        "id": "e9e9a3c687e70afc3c8ee911f9a2035b"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "游北固 三",
        "preface": "",
        "paragraphs": [
            "水国逾千里，风帆过万艘。",
            "（见《舆地纪胜》卷七《镇江府》。",
            "「地接」二句又见《至顺镇江志》卷七。",
            "）。"
        ],
        "notes": "",
        "id": "59bbcb527e7104b08e1bee9992219198"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "庐山",
        "preface": "",
        "paragraphs": [
            "轻烟冒炉峰，飞流洒星湾。",
            "（见《舆地纪胜》卷二五《南康军》、《记纂渊海》卷十。",
            "）。"
        ],
        "notes": "",
        "id": "058ddb5a259bc0f3773f7435254bcf52"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "赠甘露寺僧道行（题拟）",
        "preface": "",
        "paragraphs": [
            "削圆方竹杖，漆却断纹琴。",
            "（《尧山堂外纪》卷三三）。"
        ],
        "notes": "",
        "id": "bd7a2fdc20d0143fd851fd304dd5a6fb"
    },
    {
        "author": "李德裕",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "遥思宫苑青春夜，坐得宫人画诏回。",
            "（见《海录碎事》卷十一）。"
        ],
        "notes": "",
        "id": "635a536dff3c3648674497df97d36a97"
    }
]