[
    {
        "author": "李德载",
        "dynasty": "宋",
        "type": "词",
        "rhythmic": "早梅芳近・早梅芳",
        "title": "",
        "preface": "",
        "paragraphs": [
            "残腊里，早梅芳。",
            "春信报新阳。",
            "晓来枝上斗寒光。",
            "轻点寿阳妆。",
            "雪难欺，霜莫妒。",
            "别是一般风措。",
            "望林人意正夭饶。",
            "又看长新条。"
        ],
        "notes": "",
        "id": "c056b7cf5cb0559eda6c74ada3dc30a5"
    },
    {
        "author": "李德载",
        "dynasty": "宋",
        "type": "词",
        "rhythmic": "早梅芳近・早梅芳",
        "title": "",
        "preface": "",
        "paragraphs": [
            "深院静，小阑傍。",
            "标致不寻常。",
            "尽他桃杏占风光。",
            "谁敢斗新妆。",
            "玉堂中，梁苑里。",
            "休把雪来轻比。",
            "莫吹长笛巧催残。",
            "留取月中看。"
        ],
        "notes": "",
        "id": "401f7d3688c220528e6928c94efb2715"
    },
    {
        "author": "李德载",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "雪儿魂在水云乡。",
            "犹忆学梅妆。",
            "玻璃枝上，体薰山麝，色带飞霜。",
            "水边竹外愁多少，不断俗人肠。",
            "如何伴我，黄昏携手，步月斜廊。"
        ],
        "notes": "",
        "id": "98d4fb1187fb29471651f2037c41c580"
    }
]