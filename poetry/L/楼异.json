[
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 青童峰",
        "preface": "",
        "paragraphs": [
            "斩新高髻掠云开，翠色罗衣一样裁。",
            "知有真仙此中住，故命天女捧书来。"
        ],
        "notes": "",
        "id": "582470701484c91f403e4aab799defc2"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 黄盖峰",
        "preface": "",
        "paragraphs": [
            "一片黄云驻不飞，中天帝子欲何知。",
            "不须更问玉人事，自有嵩高峻极诗。"
        ],
        "notes": "",
        "id": "86fe5f1af8af92ba6903023900b18594"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 浮邱峰",
        "preface": "",
        "paragraphs": [
            "谁知方丈与瀛洲，尘世纷纷漫白头。",
            "不到嵩山最高处，世人容易揖浮邱。"
        ],
        "notes": "",
        "id": "f252637dc29840850a95e573ee6d62b3"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 三鹤峰",
        "preface": "",
        "paragraphs": [
            "昔有仙翁住此间，炼成青发与朱颜。",
            "一朝跨鹤升天去，涧草岩花岂复攀。"
        ],
        "notes": "",
        "id": "f220c7329b3b4b4389dc8914fb59e800"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 遇圣峰",
        "preface": "",
        "paragraphs": [
            "汉家天子学神仙，曾遇真人耳过肩。",
            "不待菖蒲长黑发，须知逸乐自延年。"
        ],
        "notes": "",
        "id": "f93c8b01f71537be133002d75beb700d"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 万岁峰",
        "preface": "",
        "paragraphs": [
            "仙仗西来感百神，泥金检玉尚如新。",
            "山灵知是真天子，万岁声中第一人。"
        ],
        "notes": "",
        "id": "fd2e1030d243ee2a0545dc8a57bcac4e"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 玉镜峰",
        "preface": "",
        "paragraphs": [
            "皎皎冰盘莹百围，广寒宫殿见依稀。",
            "青山万叠浑如洗，浮翠光中一镜飞。"
        ],
        "notes": "",
        "id": "dae72e4362d76f0df8f9038532362c56"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 狮子峰",
        "preface": "",
        "paragraphs": [
            "苍苔藤蔓饰须眉，狮子标形是与非。",
            "果解嚬呻作哮吼，窟中狐兔定魂飞。"
        ],
        "notes": "",
        "id": "1cc041b8ba5d9fd2da8241f889ef1a80"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 虎头峰",
        "preface": "",
        "paragraphs": [
            "万里封侯相不如，道人曾此获阴符。",
            "轩牙露舌惊樵采，猛士还当捋尔须。"
        ],
        "notes": "",
        "id": "03101cdea0d46e1defcaf1230ef23b94"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 起云峰",
        "preface": "",
        "paragraphs": [
            "触石孤飞一叶蓬，雷公电母昼鞭龙。",
            "但知四海为霖雨，不道中天第几峰。"
        ],
        "notes": "",
        "id": "a2a2c05ceb4165dbfd72b831c725d7fb"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 凤凰峰",
        "preface": "",
        "paragraphs": [
            "当年翔凤此徘徊，曾为真人览德来。",
            "今日飞鸣天外过，纷纷燕雀不须猜。"
        ],
        "notes": "",
        "id": "73ef200f428e8cf5137b8422bd76052d"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 金壶峰",
        "preface": "",
        "paragraphs": [
            "想见金壶泻墨河，皂林余润鬰嵯峨。",
            "伯阳当日传经后，肯向山阴与换鹅。"
        ],
        "notes": "",
        "id": "18f5deccd308e90b460c8707ce0086b3"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 华盖峰",
        "preface": "",
        "paragraphs": [
            "华盖峰高未易穷，扪参历井到天中。",
            "回头却顾人间世，但见群青似小童。"
        ],
        "notes": "",
        "id": "220c4d917034163017aeb66c68c32fd0"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 玄龟峰",
        "preface": "",
        "paragraphs": [
            "玄武名峰古所传，晨昏吐气作云烟。",
            "虽无钻灼刳肠患，岁晚风霜亦可怜。"
        ],
        "notes": "",
        "id": "0e192e48f704153378888cb019a0a223"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 卧龙峰",
        "preface": "",
        "paragraphs": [
            "头角低回藓蔓封，蜿蜒端似卧真龙。",
            "旱干岁祷多灵应，时见油云出此峰。"
        ],
        "notes": "",
        "id": "9af9d34d863dd8dbf804c3d5c152e714"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 会仙峰",
        "preface": "",
        "paragraphs": [
            "鹤乘云𫐌下九天，玉盘星子竟谁先。",
            "相应汉武题花品，留作人间聚八仙。"
        ],
        "notes": "",
        "id": "fde6951a880e7165fd16afd873b83fac"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 子晋峰",
        "preface": "",
        "paragraphs": [
            "当年曾悟镜中形，道骨仙风拟紫冥。",
            "二十四峰明月夜，玉笙须向揖仙听。"
        ],
        "notes": "",
        "id": "936c0db6e591d8877ad7e36a64df731e"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 玉柱峰",
        "preface": "",
        "paragraphs": [
            "丹楹未羡人间侈，玉柱一峰天外高。",
            "自古大材须大用，扶持广厦岂辞劳。"
        ],
        "notes": "",
        "id": "09a719e6bfe53558a69a7db943fc803e"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 老翁峰",
        "preface": "",
        "paragraphs": [
            "翳雾埋云皓首翁，难将书传考前踪。",
            "商山羽翼朝天后，化作中天一石峰。"
        ],
        "notes": "",
        "id": "cda5148d2b49141d502be111acc07e50"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 玉人峰",
        "preface": "",
        "paragraphs": [
            "汉武求仙未得仙，玉人何事落峰前。",
            "故知帝子乘云下，神盖峰头启洞天。"
        ],
        "notes": "",
        "id": "c28446f1ce7142c47007be3c53c6720c"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 玉女峰",
        "preface": "",
        "paragraphs": [
            "玉仙曾此驻云车，日薄窗纱映雪肤。",
            "七字天书人不辨，定知玄女手中符。"
        ],
        "notes": "",
        "id": "50155fd16d37b54dda4b79610dcf811f"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 独秀峰",
        "preface": "",
        "paragraphs": [
            "孕玉怀金不待媒，蓊然佳气罩崔嵬。",
            "天教秀拔诸峰上，未信狂飚解折摧。"
        ],
        "notes": "",
        "id": "83d3b4270f9382c3956036865286040b"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 积翠峰",
        "preface": "",
        "paragraphs": [
            "翠幄笼云自一家，萝梯夜碾七香车。",
            "举头雨过余霞散，绿芰池开菡萏花。"
        ],
        "notes": "",
        "id": "d03aa299a1c0e44247933f1e26a1da14"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "嵩山二十四咏 太白峰",
        "preface": "",
        "paragraphs": [
            "仰攀日月风云近，俯瞰冈峦培𪣻低。",
            "绝顶光芒长不断，人言太白此中栖。"
        ],
        "notes": "",
        "id": "e288f9ea2641f5c6a1014a205c0cbcec"
    },
    {
        "author": "楼异",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：宿少林寺首句：六六仙峰绕佛居。"
        ],
        "notes": "",
        "id": "05a5671387fbc2ae9c67fbac0d85c305"
    }
]