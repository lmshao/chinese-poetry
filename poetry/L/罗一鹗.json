[
    {
        "author": "罗一鹗",
        "dynasty": "宋",
        "type": "诗",
        "rhythmic": "",
        "title": "挽知容州朝请陶公  其一",
        "preface": "",
        "paragraphs": [
            "月旦争推重，邦人得范模。",
            "官资虽刺史，气味一寒儒。",
            "简淡根真性，清廉律薄夫。",
            "不知书卓行，曾入史编无。"
        ],
        "notes": "",
        "id": "f226ca1293ec61451573f5e113ff7511"
    },
    {
        "author": "罗一鹗",
        "dynasty": "宋",
        "type": "诗",
        "rhythmic": "",
        "title": "挽知容州朝请陶公  其二",
        "preface": "",
        "paragraphs": [
            "世亦多真士，当于晚节看。",
            "急流能勇退，袖手但旁观。",
            "凡卉随春尽，孤标耐岁寒。",
            "始终全所守，此事古来难。"
        ],
        "notes": "",
        "id": "840eda241f3c6c133c69f525e5f578d9"
    },
    {
        "author": "罗一鹗",
        "dynasty": "宋",
        "type": "诗",
        "rhythmic": "",
        "title": "挽知容州朝请陶公  其三",
        "preface": "",
        "paragraphs": [
            "昔曾亲诲色，霜凛更春温。",
            "貌古心犹古，年尊德亦尊。",
            "顿惊生死隔，奈有典型存。",
            "愁绝飞丹旐，凭谁为返魂。"
        ],
        "notes": "",
        "id": "f01fdee3918aeba12de60482fdc27aa0"
    }
]