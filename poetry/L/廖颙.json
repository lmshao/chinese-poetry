[
    {
        "author": "廖颙",
        "dynasty": "宋",
        "type": "诗",
        "rhythmic": "",
        "title": "虎跑泉",
        "preface": "",
        "paragraphs": [
            "真驭遗踪古，寒泉泻石清。",
            "养源人莫测，流润济苍生。"
        ],
        "notes": "",
        "id": "0351ba41eb4d3515ba9b8745c80add70"
    },
    {
        "author": "廖颙",
        "dynasty": "宋",
        "type": "诗",
        "rhythmic": "",
        "title": "游七星岩",
        "preface": "",
        "paragraphs": [
            "斗峰遥忆旧松台，为劝农耕特地来。",
            "短李高名光翠壁，伪刘陈迹没苍苔。",
            "洞天日永风埃浄，岩壑云收霁色开。",
            "好景最宜供宴赏，操觚欲赋愧非才。"
        ],
        "notes": "",
        "id": "310528583f140691aa870cd75551fba8"
    }
]