[
    {
        "author": "林震",
        "dynasty": "宋",
        "type": "诗",
        "rhythmic": "",
        "title": "舟入江阴集句",
        "preface": "",
        "paragraphs": [
            "疏疏芦苇旧江天，何处风光最可怜。",
            "一带楼台擎晓月，万株杨柳拂晴烟。",
            "身闲暂觉尘埃远，道在宁忧雨露偏。",
            "三顷湖田秋更熟，浊醪粗饭任吾年。"
        ],
        "notes": "",
        "id": "6b42a2f03684e86c53deae53838c23e6"
    },
    {
        "author": "林震",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "青山有恨花初谢，流水无言草自春。"
        ],
        "notes": "",
        "id": "1283c94b8b92a9a7e7e3d66fd04e31f2"
    }
]