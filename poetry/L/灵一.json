[
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "酬皇甫冉西陵见寄",
        "preface": "",
        "paragraphs": [
            "西陵潮信满，岛屿没中流。",
            "越客依风水，相思南渡头。",
            "寒光生极浦，落日映沧洲。",
            "何事扬帆去，空惊海上鸥。"
        ],
        "notes": "",
        "id": "9f9c4424605b5396706941e79f828f49"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "溪行即事",
        "preface": "",
        "paragraphs": [
            "近夜山更碧，入林溪转清。",
            "不知伏牛事，潭洞何从横。",
            "野岸烟初合，平湖月未生。",
            "孤舟屡失道，但听秋泉声。"
        ],
        "notes": "",
        "id": "f2fbd362b2023dcc9751a440ceb61237"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "栖霞山夜坐",
        "preface": "",
        "paragraphs": [
            "山头戒坛路，幽映雪岩侧。",
            "四面青石床，一峰苔藓色。",
            "松风静复起，月影开还黑。",
            "何独乘夜来，殊非昼所得。"
        ],
        "notes": "",
        "id": "316f8ab52bbf9d086b0050b580b9f8c8"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "宿天柱观",
        "preface": "",
        "paragraphs": [
            "石室初投宿，仙翁喜暂容。",
            "花源隔水见，洞府过山逢。",
            "泉涌堦前地，云生户外峰。",
            "中宵自入定，非是欲降龙。"
        ],
        "notes": "",
        "id": "9802fd2317ba27a131e252fab1698492"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "酬皇甫冉将赴无锡于云门寺赠别",
        "preface": "",
        "paragraphs": [
            "湖南通古寺，来往意无涯。",
            "欲识云门路，千峰到若耶。",
            "春山子敬宅，古木谢敷家。",
            "自可长偕隐，那言相去赊。"
        ],
        "notes": "",
        "id": "2f466472bb9a5228915bc7f6d82c12ae"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "宜丰新泉",
        "preface": "",
        "paragraphs": [
            "泉源新涌出，洞澈映纤云。",
            "稍落芙蓉沼，初淹苔藓文。",
            "素将空意合，净与众流分。",
            "每到清宵月，泠泠梦里闻。"
        ],
        "notes": "",
        "id": "18e1ebfcb994ed9b3eaa56af86294bfc"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "静林精舍",
        "preface": "",
        "paragraphs": [
            "静林溪路远，萧帝有遗踪。",
            "水击罗浮磬，山鸣于阗钟。",
            "灯传三世火，树老万株松。",
            "无数烟霞色，空闻昔卧龙。"
        ],
        "notes": "",
        "id": "e7e4600b5240fd799649a0837133a86e"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "江行寄张舍人",
        "preface": "",
        "paragraphs": [
            "客程终日风尘苦，蓬转还家未有期。",
            "林色晓分残雪后，角声寒奏落帆时。",
            "月高星使东看远，云破霜鸿北度迟。",
            "流荡此心难共说，千峰澄霁隔琼枝。"
        ],
        "notes": "",
        "id": "323dd933489c0e1f81e58f118c7e2044"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送王颖悟归左绵",
        "preface": "",
        "paragraphs": [
            "客意天南兴已阑，不堪言别向仙官。",
            "梦摇玉珮随旄节，心到金华忆杏坛。",
            "荒郊极望归云尽，瘦马空嘶落日残。",
            "想得故山青霭里，泉声入夜独潺潺。"
        ],
        "notes": "",
        "id": "aecd67966c9b3e1ab8d905d09ee25f3d"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "安公",
        "preface": "",
        "paragraphs": [
            "弥天称圣哲，象法初繄赖。",
            "弘道识行藏，匡时知进退。",
            "秦王轻与举，习生重酬对。",
            "学文古篆中，义显心经内。",
            "法服应华夏，金言流海岱。",
            "西方浮云间，更陪龙华会。"
        ],
        "notes": "",
        "id": "7960fe938dc8058a8dc25a9da6894b92"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "林公",
        "preface": "",
        "paragraphs": [
            "支公信高逸，久向山林住。",
            "时将孙许游，岂以形骸遇。",
            "幸辞天子诏，复览名臣疏。",
            "西晋尚虚无，南朝久沦悮。",
            "因谈老庄意，乃尽逍遥趣。",
            "谁为竹林贤，风流相比附。"
        ],
        "notes": "",
        "id": "e941e1bd2d4a6517e947d65f5f1487df"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "远公",
        "preface": "",
        "paragraphs": [
            "远公逢道安，一朝弃儒服。",
            "真机久消歇，世教空拘束。",
            "誓入罗浮中，遂栖庐山曲。",
            "禅经初纂定，佛语新名目。",
            "钵帽绝朝宗，簪裾翻拜伏。",
            "东林多隐士，为我辞荣禄。"
        ],
        "notes": "",
        "id": "df49c505a3b092192173453d5af3c859"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "雨后欲寻天目山问元骆二公溪路",
        "preface": "",
        "paragraphs": [
            "昨夜云生天井东，春山一雨一回风。",
            "林花并逐溪流下，欲上龙池通不通。"
        ],
        "notes": "",
        "id": "2ceb1ca428576843010ed58906884bd0"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "题僧院",
        "preface": "",
        "paragraphs": [
            "虎溪闲月引相过，带雪松枝挂薜萝。",
            "无限青山行欲尽，白云深处老僧多。"
        ],
        "notes": "",
        "id": "5ba0b85a3c8eaa88ff0424dabba4496c"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "宿静林寺",
        "preface": "",
        "paragraphs": [
            "山寺门前多古松，溪行欲到已闻钟。",
            "中宵引领寻高顶，月照云峰凡几重。"
        ],
        "notes": "",
        "id": "6d1445357032bac5142eed87e0db4b82"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "再还宜丰寺",
        "preface": "",
        "paragraphs": [
            "再寻招隐地，重会息心期。",
            "樵客问归日，山僧记别时。",
            "野云阴远甸，秋雨涨前陂。",
            "勿谓探形胜，吾今不好奇。"
        ],
        "notes": "",
        "id": "e6926f0ae0c09cb1533819e5020e6693"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "春日山斋",
        "preface": "",
        "paragraphs": [
            "野迳东风起，山扉度日开。",
            "晴光拆红萼，流水长青苔。",
            "逋客殊未去，芳时已再来。",
            "非关恋春草，自是欲裴回。"
        ],
        "notes": "",
        "id": "7b1cd0a4a2cdc8df2d17e3a1d375bc3a"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "留别忠州故人",
        "preface": "",
        "paragraphs": [
            "一身无定处，万里独销魂。",
            "芳草迷归路，春流滴泪痕。",
            "几时休旅食，何夜宿江村。",
            "欲识相思苦，空山啼暮猨。"
        ],
        "notes": "",
        "id": "66309db8b722c2773b3ef8ac76de5c1e"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "凭高莫送远，看欲断归心。",
            "别恨啼猨苦，相思流水深。",
            "翠云南涧影，丹桂晚山阴。",
            "若未来双鹄，辽城何更寻。"
        ],
        "notes": "",
        "id": "53fe11c730c289c42120fedd6c8bf394"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送冽寺主之京迎禅和尚",
        "preface": "",
        "paragraphs": [
            "禅门居此地，瞻望在虚空。",
            "水国月未上，苍生如梦中。",
            "上人知机士，瓶锡慰樊笼。",
            "彼土诸梵众，嗟君扬道风。"
        ],
        "notes": "",
        "id": "665e35738b9f5d743e7ef813f681ca98"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送王法师之西川",
        "preface": "",
        "paragraphs": [
            "旅游无近远，要自别魂销。",
            "官柳乡愁乱，春山客路遥。",
            "伴行芳草远，缘兴野花飘。",
            "计日功成后，还将辅圣朝。"
        ],
        "notes": "",
        "id": "f59632d405745c7aa70c3704158fdefc"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送范律师往果州",
        "preface": "",
        "paragraphs": [
            "终南千古后，独尔继卿名。",
            "离障非今日，修因是几生。",
            "乱峰寒影暮，深涧野流清。",
            "远客归心苦，难为此别情。"
        ],
        "notes": "",
        "id": "9131d08a987e9cd81e7a393052d5a2b4"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送明素上人归楚觐省",
        "preface": "",
        "paragraphs": [
            "能将疎懒背时人，不厌孤萍任此身。",
            "江上昔年同出处，天涯今日共风尘。",
            "平湖旧隐应残雪，芳草归心未隔春。",
            "前路倍怜多胜事，到家知庆彩衣新。"
        ],
        "notes": "",
        "id": "c1e8a2ffdd1fdffab98175bf62fbef55"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "项王庙",
        "preface": "",
        "paragraphs": [
            "缅想咸阳事可嗟，楚歌哀怨思无涯。",
            "八千子弟归何处，万里鸿沟属汉家。",
            "弓断阵前争日月，血流垓下定龙蛇。",
            "拔山力尽乌江水，今日悠悠空浪花。"
        ],
        "notes": "",
        "id": "66d7f377b1eae683483db4e19e531a86"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "酬陈明府舟中见赠",
        "preface": "",
        "paragraphs": [
            "长溪通夜静，素舸与人闲。",
            "月影沈秋水，风声落暮山。",
            "稻花千顷外，莲叶两河间。",
            "陶令多真意，相思一解颜。"
        ],
        "notes": "",
        "id": "1277053f6534414ab257cb54ef73efdf"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "题东兰若",
        "preface": "",
        "paragraphs": [
            "上入禅室路裴回，万木清阴向日开。",
            "寒竹影侵行迳石，秋风声入诵经台。",
            "闲云不系从舒卷，狎鸟无机任往来。",
            "更惜片阳谈妙理，归时莫待暝钟催。"
        ],
        "notes": "",
        "id": "a181da8e3828c33b2236aed3351bac06"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送朱放",
        "preface": "",
        "paragraphs": [
            "苦见人间世，思归洞里天。",
            "纵令山鸟语，不废野人眠。"
        ],
        "notes": "",
        "id": "bb7fdef13589c3816af84d7cbb19e12d"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "归岑山过惟审上人别业",
        "preface": "",
        "paragraphs": [
            "禅客无心忆薜萝，自然行径向山多。",
            "知君欲问人间事，始与浮云共一过。"
        ],
        "notes": "",
        "id": "89668c5a4c596fe47b1276b6b92f229f"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "於潜道中呈元八处士",
        "preface": "",
        "paragraphs": [
            "苕水滩行浅，潜州路渐深。",
            "参差远岫色，迢递野人心。",
            "冻涧冰难释，秋山日易阴。"
        ],
        "notes": "",
        "id": "63433b2df662becc540b6647b145a359"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送殷判官归上都",
        "preface": "",
        "paragraphs": [
            "漾舟云路客，来过夕阳时。",
            "向背堪遗恨，逢迎宿未期。",
            "水容愁暮急，花影动春迟。",
            "别后王孙草，青青入梦思。"
        ],
        "notes": "",
        "id": "7eb44534c9b5235a49e3204e642d5755"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "赠别皇甫曾",
        "preface": "",
        "paragraphs": [
            "幽人从远岳，过客爱春山。",
            "高驾能相送，孤游且未还。",
            "紫苔封井石，绿竹掩柴关。",
            "若到云峰外，齐心去住间。"
        ],
        "notes": "",
        "id": "7818a80c046416b821d7e03fce6d2231"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送陈允初卜居麻园",
        "preface": "",
        "paragraphs": [
            "欲向麻源隐，能寻谢客踪。",
            "空山几千里，幽谷第三重。",
            "茅宇宁须葺，荷衣不待缝。",
            "因君见往事，为我谢乔松。"
        ],
        "notes": "",
        "id": "25a6cb5077282805a84471a1934f1c96"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "秋题刘逸人林泉",
        "preface": "",
        "paragraphs": [
            "凉飙乱黄叶，迟客橘阴清。",
            "萝径封行迹，云门闭野情。",
            "零林秋露响，穿竹暮烟轻。",
            "莫恋幽栖地，怀安却败名。"
        ],
        "notes": "",
        "id": "7528c2eed1f94f8254ab2bd5063ffcb0"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "自大林与韩明府归郭中精舍",
        "preface": "",
        "paragraphs": [
            "野客同舟楫，相携复一归。",
            "孤烟生暮景，远岫带春晖。",
            "不道还山是，谁云向郭非。",
            "禅门有通隐，喧寂共忘机。"
        ],
        "notes": "",
        "id": "498e4c51178feada342ab00dc817347c"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "同使君宿大梁驿",
        "preface": "",
        "paragraphs": [
            "旌旗江上出，花外卷帘空。",
            "夜色临城月，春寒度水风。",
            "虽然行李别，且喜语音同。",
            "若问匡庐事，终身媿远公。"
        ],
        "notes": "",
        "id": "bc326ac482d64dbf404c3c4a1c4a348c"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "题黄公陶翰别业",
        "preface": "",
        "paragraphs": [
            "闻说花源堪避秦，幽寻数月不逢人。",
            "烟霞洞里无鸡犬，风雨林间有鬼神。",
            "黄公石上三芝秀，陶令门前五柳春。",
            "醉卧白云闲入梦，不知何物是吾身。"
        ],
        "notes": "",
        "id": "1535a100bd24a8cec723c29b927f8cd5"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "哭卫尚书",
        "preface": "",
        "paragraphs": [
            "画戟重门楚水阴，天涯欲暮共伤心。",
            "南荆双戟痕犹在，北斗孤魂望已深。",
            "莲花幕下悲风起，细柳营边晓月临。",
            "有路茫茫向谁问，感君空有泪沾襟。"
        ],
        "notes": "",
        "id": "490852195ee6e676cfbf34e1633632d7"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "赠灵澈禅师",
        "preface": "",
        "paragraphs": [
            "禅师来往翠微间，万里千峰到剡山。",
            "何时共到天台里，身与浮云处处闲。"
        ],
        "notes": "",
        "id": "d39d1f5140575323d99f73716243f152"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "将出宜丰寺留题山房",
        "preface": "",
        "paragraphs": [
            "池上莲荷不自开，山中流水偶然来。",
            "若言聚散定由我，未是回时那得回。"
        ],
        "notes": "",
        "id": "ace9b1224ed0189364aa39a229da3ca8"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "妙乐观",
        "preface": "",
        "paragraphs": [
            "王乔所居空山观，白云至今凝不散。",
            "坛场月路几千年，往往吹笙下天半。",
            "瀑布西行过石桥，黄精采根还采苗。",
            "忽见一人檠茶碗，𥮾花昨夜风吹满。",
            "自言家处在东坡，白犬相随邀我过。",
            "松间石上有棋局，能使樵人烂斧柯。"
        ],
        "notes": "",
        "id": "c5636f55510252ac27ec4bd92bc07597"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "与元居士青山潭饮茶",
        "preface": "",
        "paragraphs": [
            "野泉烟火白云间，坐饮香茶爱此山。",
            "岩下维舟不忍去，青溪流水暮潺潺。"
        ],
        "notes": "",
        "id": "ff7f75af8b3171ecd5d5c320277ae530"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "送人得荡子归倡妇",
        "preface": "",
        "paragraphs": [
            "垂涕凭回信，为语柳园人。",
            "情知独难守，又是一阳春。"
        ],
        "notes": "",
        "id": "eff4d646b53ea4afbcec2e6df9f5c2a9"
    },
    {
        "author": "灵一",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "滤泉侵月起，扫径避虫行。"
        ],
        "notes": "",
        "id": "fed39b79bee7cf8fa7aa2532df6be5b2"
    }
]