[
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "礼仪三百复三千，酬酢天机理必然。",
            "寒即加衣饥即食，孰为末节孰为先。"
        ],
        "notes": "",
        "id": "0a5423dddd0466ec9283d231f772b167"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "水晶宫殿玉花零，点缀空槐卧素屏。",
            "特敕下帘延墨客，不因风雪废谈经。"
        ],
        "notes": "",
        "id": "8d8209bb7301c3f1ed305d2258779df6"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "强记师承道古先，无穷新意出陈编。",
            "一言有补天颜动，全胜三军贺凯还。"
        ],
        "notes": "",
        "id": "69b2d61eacaab60a7da261b667b06ef7"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "和尧夫打乖吟",
        "preface": "",
        "paragraphs": [
            "先生不是闭关人，高趣逍遥混世尘。",
            "得志须为天下雨，放怀聊占洛阳春。",
            "家无甔石宾常满，论极锱铢意始新。",
            "任使终身卧安乐，一毫何费养天真。"
        ],
        "notes": "",
        "id": "52b1dfd3cb490957c7a50b3998035067"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "老读文书兴易阑，须知养病不如闲。",
            "行林瓦枕虚堂上，卧看江南雨后山。"
        ],
        "notes": "",
        "id": "3f5377a1a71dad118437a1f6c0b1e3f6"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "登单州城楼",
        "preface": "",
        "paragraphs": [
            "断霞孤鹜欲寒天，无复青山碍目前。",
            "世路崎岖饱经历，始知平地是神仙。"
        ],
        "notes": "",
        "id": "b163f05f9d873f1101ea0b09a073e8dd"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "将谓清风全扫地，世间今复有卢鸿。"
        ],
        "notes": "",
        "id": "53e7d1f4f6d6b6d36b007225173761c3"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "他日稍成毛义志，再求师友究渊源。"
        ],
        "notes": "",
        "id": "576157178faaa0d0001544fe09378fd3"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "独抱遗经唐处士，差强人意汉将军。"
        ],
        "notes": "",
        "id": "cb8699cdee25b79ac3237b91de15d676"
    },
    {
        "author": "吕希哲",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "除却借书沽酒外，更无一事扰公私。"
        ],
        "notes": "",
        "id": "8b3083f16cf55d2fa190446ac4d8de73"
    }
]