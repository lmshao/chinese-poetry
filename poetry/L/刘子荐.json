[
    {
        "author": "刘子荐",
        "dynasty": "宋",
        "type": "诗",
        "rhythmic": "",
        "title": "游老君洞  其一",
        "preface": "",
        "paragraphs": [
            "第一真岩岂浪名，高明洞达窈而深。",
            "冠天下神仙胜境，副我生山水知音。",
            "崖激湍流腾雪玉，灯摇石莹灿星金。",
            "少焉月出东山上，何必蓬莱海上寻。"
        ],
        "notes": "",
        "id": "21976292dac643a321db8b4e614dfec8"
    },
    {
        "author": "刘子荐",
        "dynasty": "宋",
        "type": "诗",
        "rhythmic": "",
        "title": "游老君洞  其二",
        "preface": "",
        "paragraphs": [
            "怪怪奇奇画不如，最难得者近城郛。",
            "他仙皆逊老君有，此洞可知天下无。",
            "徐甲青牛骖左侍，六丁白鹤导前驱。",
            "老仙笑我来何晚，一样须眉一样臞。"
        ],
        "notes": "",
        "id": "3d523c7e8ae276f4252f13c7c9a296fc"
    }
]