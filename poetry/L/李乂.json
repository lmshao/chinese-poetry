[
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "招谕有怀赠同行人",
        "preface": "",
        "paragraphs": [
            "远游冒艰阻，深入劳存谕。",
            "春去辞国门，秋还在边戍。",
            "轩车行未返，节序催难驻。",
            "陌上悲转蓬，园中想芳树。",
            "蜀山自纷纠，岷水恒奔注。",
            "临泛多苦怀，登攀寡欢趣。",
            "永夕飞淫雨，崇朝蒸毒雾。",
            "不求绥岭桃，宁美邛乡蒟。",
            "白浪行欲静，骢马何尝驱。",
            "愿接轺斾尘，联翩东北骛。"
        ],
        "notes": "",
        "id": "d3fc9cdcce48b85a4a2b7882975af58f"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "春日侍宴芙蓉园应制",
        "preface": "",
        "paragraphs": [
            "水殿临丹籞，山楼绕翠微。",
            "昔游人托乘，今幸帝垂衣。",
            "涧筿缘峰合，岩花逗浦飞。",
            "朝来江曲地，无处不光辉。"
        ],
        "notes": "",
        "id": "74535ba3e46188690364415d2eff68f8"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和登骊山高顶寓目应制",
        "preface": "",
        "paragraphs": [
            "崖𪩘万寻悬，居高敞御筵。",
            "行戈疑驻日，步辇若登天。",
            "城阙雾中近，关河云外连。",
            "谬陪登岱驾，欣奉济汾篇。"
        ],
        "notes": "",
        "id": "cd6cbd03dd77a49d1863e73875b9b89e"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和七夕两仪殿会宴应制",
        "preface": "",
        "paragraphs": [
            "桂宫明月夜，兰殿起秋风。",
            "云汉弥年阻，星筵此夕同。",
            "倏来疑有处，旋去已成空。",
            "睿作钧天响，魂飞在梦中。"
        ],
        "notes": "",
        "id": "bd8cbc119dd7e1c67eeefb99a1a0857d"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和春日游苑喜雨应诏",
        "preface": "",
        "paragraphs": [
            "仙跸九成台，香筵万寿杯。",
            "一旬初降雨，二月早闻雷。",
            "叶向朝霁密，花含宿润开。",
            "幸承天泽豫，无使日光催。"
        ],
        "notes": "",
        "id": "b7a1cc4dacf0f2519533a1b14634e266"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和人日清晖阁宴群臣遇雪应制",
        "preface": "",
        "paragraphs": [
            "上日登楼赏，中天御辇飞。",
            "后庭联舞唱，前席仰恩辉。",
            "睿作风云起，农祥雨雪霏。",
            "幸陪人胜节，长愿奉垂衣。"
        ],
        "notes": "",
        "id": "73f94dc0caf2fc3219a0db4f275871ed"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "陪幸临渭亭遇雪应制",
        "preface": "",
        "paragraphs": [
            "青阳御紫微，白云下彤闱。",
            "浃壤流天霈，绵区洒帝辉。",
            "水如银度烛，云似玉披衣。",
            "为得因风起，还来就日飞。"
        ],
        "notes": "",
        "id": "bc25f4886c0e1d3b2fb82b1a1c50736b"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和九日侍宴应制得浓字",
        "preface": "",
        "paragraphs": [
            "望幸纡千乘，登高自九重。",
            "台疑临戏马，殿似接疏龙。",
            "捧箧萸香遍，称觞菊气浓。",
            "更看仙鹤舞，来此庆时雍。"
        ],
        "notes": "",
        "id": "be623e37d248e4e6d52abbdb1d6f1a97"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "送沙门弘景道俊玄奘还荆州应制",
        "preface": "",
        "paragraphs": [
            "初日承归旨，秋风起赠言。",
            "汉珠留道味，江璧返真源。",
            "地出南关远，天回北斗尊。",
            "宁知一柱观，却启四禅门。"
        ],
        "notes": "",
        "id": "be02b21389a896bb3460309f8c671ea1"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和九月九日登慈恩寺浮图应制",
        "preface": "",
        "paragraphs": [
            "涌塔临玄地，高层瞰紫微。",
            "鸣銮陪帝出，攀橑翊天飞。",
            "庆洽重阳寿，文含列象辉。",
            "小臣叨载笔，欣此颂巍巍。"
        ],
        "notes": "",
        "id": "1bb5429ad8a5a60be16212fe6ae3b3a9"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "闰九月九日幸总持寺登浮图应制",
        "preface": "",
        "paragraphs": [
            "清跸幸禅楼，前驱历御沟。",
            "还疑九日豫，更想六年游。",
            "圣藻辉缨络，仙花缀冕旒。",
            "所欣延亿载，宁祗庆重秋。"
        ],
        "notes": "",
        "id": "bab064ae20848572647877cf3d4f36c0"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "侍宴长宁公主东庄应制",
        "preface": "",
        "paragraphs": [
            "紫禁乘宵动，青门访水嬉。",
            "贵游鳣序集，仙女凤楼期。",
            "合宴簪绅满，承恩雨露滋。",
            "北辰还捧日，东馆幸逢时。"
        ],
        "notes": "",
        "id": "20aabea3c72547bd3702dee74a2bec73"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "幸白鹿观应制",
        "preface": "",
        "paragraphs": [
            "制跸乘骊阜，回舆指凤京。",
            "南山四皓谒，西岳两童迎。",
            "云幄临悬圃，霞杯荐赤城。",
            "神明近兹地，何必往蓬瀛。"
        ],
        "notes": "",
        "id": "40f0230ce219a10ef42c3efead2fd51d"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "次苏州",
        "preface": "",
        "paragraphs": [
            "洛渚问吴潮，吴门想洛桥。",
            "夕烟杨柳岸，春水木兰桡。",
            "城邑南楼近，星辰北斗遥。",
            "无因生羽翼，轻举托还飙。"
        ],
        "notes": "",
        "id": "c3db07eef1aa997ae24c1cdefb97af25"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "寄胡皓时在南中",
        "preface": "",
        "paragraphs": [
            "徭役苦流滞，风波限溯洄。",
            "江流通地骨，山道绕天台。",
            "有鸟图南去，无人见北来。",
            "闭门沧海曲，云雾待君开。"
        ],
        "notes": "",
        "id": "84a7c926756536401f1ecbf3b8abd21a"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "饯许州宋司马赴任",
        "preface": "",
        "paragraphs": [
            "展骥旌时杰，谈鸡美代贤。",
            "暂离仙掖务，追送近郊筵。",
            "地惨金商节，人康璧假田。",
            "从来昆友事，咸以佩刀传。"
        ],
        "notes": "",
        "id": "50ef52ad115ef925e96e855e55cd0f93"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "饯唐州高使君赴任",
        "preface": "",
        "paragraphs": [
            "淮源之水清，可以濯君缨。",
            "彼美称才杰，亲人伫政声。",
            "岁寒畴曩意，春晚别离情。",
            "终叹临岐远，行看拥传荣。"
        ],
        "notes": "",
        "id": "9a02d19e6770267eca91c3529ed8c970"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "哭仆射鄂公杨再思",
        "preface": "",
        "paragraphs": [
            "端揆凝邦绩，台阶阐国猷。",
            "方崇大厦栋，忽逝巨川舟。",
            "白日铭安在，清风颂独留。",
            "死生恩命毕，零落掩山丘。"
        ],
        "notes": "",
        "id": "6979764c445faa5bd8482763c0bf0754"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "故赵王属赠黄门侍郎上官公挽词",
        "preface": "",
        "paragraphs": [
            "暮归泉壤隔，朝发城池恋。",
            "汉畤结愁阴，秦陵下悲霰。",
            "骎骎百驷驰，悯悯群龙饯。",
            "石马徒自施，玉人终不见。"
        ],
        "notes": "",
        "id": "13205598d6ebd4385cc1627e785f76e2"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "淮阳公主挽歌",
        "preface": "",
        "paragraphs": [
            "玉颜生汉渚，汤沐荣天女。",
            "金缕化邙尘，哀荣感路人。",
            "凤皇曾作伴，蝼蚁忽为亲。",
            "畴日成蹊处，秾华不复春。"
        ],
        "notes": "",
        "id": "6b6389207a82d30888c2acfde8567ac1"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "故西台侍郎上官公挽歌",
        "preface": "",
        "paragraphs": [
            "宇内文儒重，朝端礼命优。",
            "立言多启沃，论道盛谋猷。",
            "顾日琴安在，冲星剑不留。",
            "徒怀东武襚，更掩北原丘。"
        ],
        "notes": "",
        "id": "c40ed5bfc7dffa3d5973da626b72330f"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "高安公主挽歌二首 一",
        "preface": "",
        "paragraphs": [
            "汤沐三千赋，楼台十二重。",
            "银𬬻称贵幸，玉辇盛过逢。",
            "嫔则留中馈，娥辉没下舂。",
            "平阳百岁后，歌舞为谁容。"
        ],
        "notes": "",
        "id": "dac5bc18cc30bf2d2937b9cf84acf4eb"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "高安公主挽歌二首 二",
        "preface": "",
        "paragraphs": [
            "宾衞俨相依，横门启曙扉。",
            "灵阴蟾兔缺，仙影凤皇飞。",
            "一水秋难渡，三泉夜不归。",
            "况临青女节，瑶草更前哀。"
        ],
        "notes": "",
        "id": "63ed4354497bc60e25fa780d6852787d"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和初春幸太平公主南庄应制",
        "preface": "",
        "paragraphs": [
            "平阳馆外有仙家，沁水园中好物华。",
            "地出东郊回日御，城临南斗度云车。",
            "风泉韵绕幽林竹，雨霰光摇杂树花。",
            "已庆时来千亿寿，还言日暮九重赊。"
        ],
        "notes": "",
        "id": "39808b86cc203abb840f401fe506d54a"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "兴庆池侍宴应制",
        "preface": "",
        "paragraphs": [
            "神池泛滥水盈科，仙跸纡徐步辇过。",
            "纵棹洄沿萍溜合，开轩眺赏麦风和。",
            "潭鱼在藻供游咏，谷鸟含樱入赋歌。",
            "寄语乘槎溟海客，回头来此问天河。"
        ],
        "notes": "",
        "id": "4dc3ddb7009fba25dcd379d53dc06079"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "侍宴安乐公主山庄应制",
        "preface": "",
        "paragraphs": [
            "金舆玉辇背三条，水阁山楼望九霄。",
            "野外初迷七圣道，河边忽覩二灵桥。",
            "悬冰滴滴依虬箭，清吹泠泠杂凤箫。",
            "回晚平阳歌舞合，前溪更转木兰桡。"
        ],
        "notes": "",
        "id": "af22a32a14b7fa004dd81ce868b6328f"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和春日幸望春宫应制",
        "preface": "",
        "paragraphs": [
            "东城结宇敞千寻，北阙回舆具四临。",
            "丽日祥烟承罕毕，轻荑弱草藉衣簪。",
            "秦商重沓云岩近，河渭萦纡雾壑深。",
            "谬接鹓鸿陪赏乐，还欣鱼鸟遂飞沈。"
        ],
        "notes": "",
        "id": "dc6c0bee1e25033fc09d6dd61dff5cb9"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "人日重宴大明宫恩赐彩缕人胜应制",
        "preface": "",
        "paragraphs": [
            "诘旦行春上苑中，凭高却下大明宫。",
            "千年执象寰瀛泰，七日为人庆赏隆。",
            "铁凤曾𬸣摇瑞雪，铜乌细转入祥风。",
            "此时朝野欢无算，此岁云天乐未穷。"
        ],
        "notes": "",
        "id": "1e8cc9be527ce16b102771e16246d796"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "享龙池乐第八章",
        "preface": "",
        "paragraphs": [
            "星分邑里四人居，水洊源流万顷余。",
            "魏国君王称象处，晋家蕃邸化龙初。",
            "青蒲暂似游梁马，绿藻还疑宴镐鱼。",
            "自有神灵滋液地，年年云物史官书。"
        ],
        "notes": "",
        "id": "fae96962e2e3935fc519bec58d5f667d"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸礼部尚书窦希玠宅应制",
        "preface": "",
        "paragraphs": [
            "家住千门侧，亭临二水傍。",
            "贵游开北地，宸眷幸西乡。",
            "曳履迎中谷，鸣丝出后堂。",
            "浦疑观万象，峰似驻三光。",
            "草向琼筵乐，花承绣扆香。",
            "圣情思旧重，留饮赋雕章。"
        ],
        "notes": "",
        "id": "149008987b61cfa6ce77223dc639e7b5"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和晦日幸昆明池应制",
        "preface": "",
        "paragraphs": [
            "玉辂寻春赏，金堤重晦游。",
            "川通黑水浸，地派紫泉流。",
            "晃朗扶桑出，绵联杞树周。",
            "乌疑填海处，人似隔河秋。",
            "劫尽灰犹识，年移石故留。",
            "汀洲归棹晚，箫鼓杂汾讴。"
        ],
        "notes": "",
        "id": "fc4ed1553874246c839f7acf05badede"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸长安故城未央宫应制",
        "preface": "",
        "paragraphs": [
            "凤辇乘春陌，龙山访故台。",
            "北宫才尽处，南斗独昭回。",
            "肆览飞宸札，称觞引御杯。",
            "已观蓬海变，谁厌柏梁灾。",
            "代挹孙通礼，朝称贾谊才。",
            "忝侪文雅地，先后各时来。"
        ],
        "notes": "",
        "id": "ca9fe687d157db9cb500d6c7bddbd1ac"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "陪幸韦嗣立山庄应制",
        "preface": "",
        "paragraphs": [
            "枢掖调梅暇，林园种槿初。",
            "入朝荣劒履，退食偶琴书。",
            "地隐东岩室，天回北斗车。",
            "旌门临䆗窱，辇道属扶疎。",
            "云罕明丹谷，霜笳彻紫虚。",
            "水疑投石处，谿似钓璜余。",
            "帝泽颁巵酒，人欢颂里闾。",
            "一承黄竹咏，长奉白茆居。"
        ],
        "notes": "",
        "id": "78fbf243b2780c9f67038b130709124a"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸望春宫送朔方军大总管张仁亶",
        "preface": "",
        "paragraphs": [
            "边郊草具腓，河塞有兵机。",
            "上宰调梅寄，元戎细柳威。",
            "武貔东道出，鹰隼北庭飞。",
            "玉匣谋中野，金舆下太微。",
            "投醪衔饯酌，缉衮事征衣。",
            "勿谓公孙老，行闻奏凯归。"
        ],
        "notes": "",
        "id": "c202f0d237d53271bda320d690da25a4"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸三会寺应制",
        "preface": "",
        "paragraphs": [
            "睿德总无边，神臯择胜缘。",
            "二仪齐法驾，三会礼香筵。",
            "汉阙中黄近，秦山太白连。",
            "台疑观鸟日，池似刻鲸年。",
            "满月临真境，秋风入御弦。",
            "小臣叨下列，持管谬窥天。"
        ],
        "notes": "",
        "id": "0c94703a9d715b6d329e68cc6cd97b9a"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸大荐福寺",
        "preface": "",
        "paragraphs": [
            "象设隆新宇，龙潜想旧居。",
            "碧楼披玉额，丹仗导金舆。",
            "代日兴光近，周星掩曜初。",
            "空歌清沛筑，梵乐奏胡书。",
            "帝造环三界，天文贲六虚。",
            "康哉孝理日，崇德在真如。"
        ],
        "notes": "",
        "id": "754d6a157b4306f3c717e48caf7e10dd"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "夏日都门送司马员外逸客孙员外佺北征",
        "preface": "",
        "paragraphs": [
            "日逐滋南寇，天威抚北垂。",
            "析珪行仗节，持印且分麾。",
            "羽檄双凫去，兵车驷马驰。",
            "虎旗悬气色，龙剑抱雄雌。",
            "候月期戡翦，经时念别离。",
            "坐闻关陇外，无复引弓儿。"
        ],
        "notes": "",
        "id": "0ed9bf408ee8794b9870beb1860dbe31"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "元日恩赐柏叶应制",
        "preface": "",
        "paragraphs": [
            "劲节凌冬劲，芳心待岁芳。",
            "能令人益寿，非止麝含香。"
        ],
        "notes": "",
        "id": "58805e5f5dec3a45da933423fc30ae72"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "侍宴桃花园咏桃花应制",
        "preface": "",
        "paragraphs": [
            "绮蕚成蹊遍籞芳，红英扑地满筵香。",
            "莫将秋宴传王母，来比春华奉圣皇。"
        ],
        "notes": "",
        "id": "b40694a7b8764e575ff0f233dc1db91e"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和三日祓禊渭滨",
        "preface": "",
        "paragraphs": [
            "上林花鸟暮春时，上巳陪游乐在兹。",
            "此日欣逢临渭赏，昔年空道济汾词。"
        ],
        "notes": "",
        "id": "7653dedee9b63448ec0a27f97912897c"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "奉和幸韦嗣立山庄侍宴应制",
        "preface": "",
        "paragraphs": [
            "曲榭回廊绕涧幽，飞泉喷下溢池流。",
            "祗应感发明王梦，遂得邀迎圣帝游。"
        ],
        "notes": "",
        "id": "68d8bf00e8835c5f64fb136f2d0330b2"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "侍宴安乐公主新宅应制",
        "preface": "",
        "paragraphs": [
            "牵牛南渡象昭回，学凤楼成帝女来。",
            "平旦鹓鸾歌舞席，方宵鹦鹉献酬杯。"
        ],
        "notes": "",
        "id": "8bdcbcc160b0a5999769495d909261bd"
    },
    {
        "author": "李乂",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "田郎才貌出咸京，潘子文华向洛城。",
            "愿以深心留善政，当令强项谢高名。"
        ],
        "notes": "",
        "id": "6e1ac67ac26a0579b419bd7b59600d2d"
    }
]