[
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌 一",
        "preface": "",
        "paragraphs": [
            "水接衡门十里余，信船归去卧看书。",
            "轻爵禄，慕玄虚，莫道渔人只为鱼。"
        ],
        "notes": "",
        "id": "43359890a08846e81bfe382efbf6e702"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌 二",
        "preface": "",
        "paragraphs": [
            "避世垂纶不记年，官高争得似君闲。",
            "倾白酒，对青山，笑指柴门待月还。"
        ],
        "notes": "",
        "id": "f5bbc25db1eab110905580e912a2f366"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "杂歌谣辞 渔父歌 三",
        "preface": "",
        "paragraphs": [
            "棹警鸥飞水溅袍，影侵潭面柳垂绦。",
            "终日醉，绝尘劳，曾见钱塘八月涛。"
        ],
        "notes": "",
        "id": "bd259ed7c1152cd51d7b32951336f868"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父歌三首 一",
        "preface": "",
        "paragraphs": [
            "水接衡门十里余，信船归去卧看书。",
            "轻爵禄，慕玄虚，莫道渔人只为鱼。"
        ],
        "notes": "",
        "id": "43359890a08846e81bfe382efbf6e702"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父歌三首 二",
        "preface": "",
        "paragraphs": [
            "避世垂纶不记年，官高争得似君闲。",
            "倾白酒，对青山，笑指柴门待月还。"
        ],
        "notes": "",
        "id": "f5bbc25db1eab110905580e912a2f366"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父歌三首 三",
        "preface": "",
        "paragraphs": [
            "棹警鸥飞水溅袍，影侵潭面柳垂条。",
            "终日醉，绝尘劳，曾见钱塘八月涛。"
        ],
        "notes": "",
        "id": "bd259ed7c1152cd51d7b32951336f868"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父 一",
        "preface": "",
        "paragraphs": [
            "水接衡门十里余，信船归去卧看书。",
            "轻爵禄，慕玄虚，莫道渔人只为鱼。"
        ],
        "notes": "",
        "id": "43359890a08846e81bfe382efbf6e702"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父 二",
        "preface": "",
        "paragraphs": [
            "避世垂纶不记年，官高争得似君闲。",
            "倾白酒，对青山，笑指柴门待月还。"
        ],
        "notes": "",
        "id": "f5bbc25db1eab110905580e912a2f366"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔父 三",
        "preface": "",
        "paragraphs": [
            "櫂警鸥飞水溅袍，影随潭面柳垂縚。",
            "终日醉，绝尘劳，曾见钱塘八月涛。"
        ],
        "notes": "",
        "id": "fc13260f4528e3b6940cee4b47e73fe7"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 一",
        "preface": "",
        "paragraphs": [
            "烟漠漠，雨凄凄，岸花零落鹧鸪啼。",
            "远客扁舟临野渡，思乡处，潮退水平春色暮。"
        ],
        "notes": "",
        "id": "6c18c8b7bff8ed24cac2ffe0d971de0a"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 二",
        "preface": "",
        "paragraphs": [
            "兰桡举，水文开，竞携藤笼采莲来。",
            "回塘深处遥相见，邀同宴，渌酒一巵红上面。"
        ],
        "notes": "",
        "id": "44df046b1d2cc64c2c637f8b3b6ca01e"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 三",
        "preface": "",
        "paragraphs": [
            "归路近，扣舷歌，采真珠处水风多。",
            "曲岸小桥山月过，烟深锁，豆蔻花垂千万朵。"
        ],
        "notes": "",
        "id": "4436b69e19f634fbe36bc8178dd9e443"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 四",
        "preface": "",
        "paragraphs": [
            "乘彩舫，过莲塘，櫂歌惊起睡鸳鸯。",
            "带香游女偎伴笑，争窈窕，竞折团荷遮晚照。"
        ],
        "notes": "",
        "id": "663baa03820cce3c7d4aa1b2a4caeebd"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 五",
        "preface": "",
        "paragraphs": [
            "倾绿蚁，泛红螺，闲邀女伴簇笙歌。",
            "避暑信船轻浪里，闲游戏，夹岸荔支红蘸水。"
        ],
        "notes": "",
        "id": "8f744d9715424154668212d3da612b54"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 六",
        "preface": "",
        "paragraphs": [
            "云带雨，浪迎风，钓翁回櫂碧湾中。",
            "春酒香熟鲈鱼美，谁同醉，缆却扁舟篷底睡。"
        ],
        "notes": "",
        "id": "0c8f0df63a17fd819194d3ff69cafca7"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 七",
        "preface": "",
        "paragraphs": [
            "沙月静，水烟轻，芰荷香里夜船行。",
            "绿鬟红脸谁家女，遥相顾，缓唱櫂歌极浦去。"
        ],
        "notes": "",
        "id": "84a5d8be18d14d3698e715a4b130dcc2"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 八",
        "preface": "",
        "paragraphs": [
            "渔市散，渡船稀，越南云树望中微。",
            "行客待潮天欲暮，送春浦，愁听猩猩啼瘴雨。"
        ],
        "notes": "",
        "id": "e4d0d5522aa99bb1bd8ed8231e3699a8"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 九",
        "preface": "",
        "paragraphs": [
            "拢云髻，背犀梳，焦红衫映绿罗裾。",
            "越王台下春风暖，花盈岸，游赏每邀邻女伴。"
        ],
        "notes": "",
        "id": "2fa7ebac3da475c6dba9e22385188d57"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十",
        "preface": "",
        "paragraphs": [
            "相见处，晚晴天，刺桐花下越台前。",
            "暗里回眸深属意，遗双翠，骑象背人先过水。"
        ],
        "notes": "",
        "id": "acbe521f80d4f7a43880b33514c44f43"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十一",
        "preface": "",
        "paragraphs": [
            "携笼去，采菱归，碧波风起雨霏霏。",
            "趁岸小船齐櫂急，罗衣湿，出向桄榔树下立。"
        ],
        "notes": "",
        "id": "b3152b85cb58d951a04d6120b52a6798"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十二",
        "preface": "",
        "paragraphs": [
            "云髻重，葛衣轻，见人微笑亦多情。",
            "拾翠采珠能几许，来还去，争及村居织机女。"
        ],
        "notes": "",
        "id": "3262da7a9026c737aec85c796e516219"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十三",
        "preface": "",
        "paragraphs": [
            "登画舸，泛清波，采莲时唱采莲歌。",
            "拦櫂声齐罗袖敛，池光飐，惊起沙鸥八九点。"
        ],
        "notes": "",
        "id": "4d14f03ff2d435b3fe8bf2e6ff7f42c0"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十四",
        "preface": "",
        "paragraphs": [
            "双髻坠，小眉弯，笑随女伴下春山。",
            "玉纤遥指花深处，争回顾，孔雀双双迎日舞。"
        ],
        "notes": "",
        "id": "f0fbfe73a64cab994555d9418bb0417e"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十五",
        "preface": "",
        "paragraphs": [
            "红豆蔻，紫玫瑰，谢娘家接越王台。",
            "一曲乡歌齐抚掌，堪游赏，酒酌螺杯流水上。"
        ],
        "notes": "",
        "id": "39175416a09069fa9128299d0a15f5c1"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十六",
        "preface": "",
        "paragraphs": [
            "山果熟，水花香，家家风景有池塘。",
            "木兰舟上珠帘卷，歌声远，椰子酒倾鹦鹉醆。"
        ],
        "notes": "",
        "id": "f71a147bc20b411d1b446272f735ccca"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "南乡子 十七",
        "preface": "",
        "paragraphs": [
            "新月上，远烟开，惯随潮水采珠来。",
            "櫂穿花过归溪口，酤春酒，小艇缆牵垂岸柳。"
        ],
        "notes": "",
        "id": "44461597611a42658b1e5652b9ae7a87"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "西溪子 一",
        "preface": "",
        "paragraphs": [
            "金缕翠钿浮动，妆罢小窗圆梦。",
            "日高时，春已老，人来到，满地落花慵埽。",
            "无语倚屏风，泣残红。"
        ],
        "notes": "",
        "id": "8178418be1ba71c652fc70342d1447b5"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "西溪子 二",
        "preface": "",
        "paragraphs": [
            "马上见时如梦，认得脸波相送。",
            "柳堤长，无限意，夕阳里，醉把金鞭欲坠。",
            "归去想娇娆，暗魂销。"
        ],
        "notes": "",
        "id": "26fc039167a40001b8474ae80e371fad"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "女冠子 一",
        "preface": "",
        "paragraphs": [
            "星高月午，丹桂青松深处，醮坛开。",
            "金磬敲清露，珠幢立翠苔。",
            "步虚声缥缈，相像思徘徊。",
            "晓天归去路，指蓬莱。"
        ],
        "notes": "",
        "id": "87fc474bbb9c2b4c311ef1f2bcb04a86"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "女冠子 二",
        "preface": "",
        "paragraphs": [
            "春山夜静，愁闻洞天疎磬，玉堂虚。",
            "细雾垂珠佩，轻烟曳翠裾。",
            "对花情脉脉，望月步徐徐。",
            "刘阮今何处，绝来书。"
        ],
        "notes": "",
        "id": "fac9f786f755d8e3a3cecb4ad46af78c"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "中兴乐",
        "preface": "",
        "paragraphs": [
            "后庭寂寂日初长，翩翩蝶舞红芳。",
            "绣帘垂地，金鸭无香，谁知春思如狂，忆萧郎。",
            "等闲一去，程遥信断，五岭三湘。",
            "休开鸾镜学宫妆，可能更理笙簧。",
            "倚屏凝睇，泪落成行，手寻裙带鸳鸯，暗思量。",
            "忍孤前约，教人花貌，虚老风光。"
        ],
        "notes": "",
        "id": "8e148d298f3bc1748126b485e25ef25a"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "酒泉子 一",
        "preface": "",
        "paragraphs": [
            "寂寞青楼，风触绣帘珠碎撼。",
            "月朦胧，花暗澹，锁春愁。",
            "寻思往事依稀梦，泪脸露桃红色重。",
            "鬓欹蝉，钗坠凤，思悠悠。"
        ],
        "notes": "",
        "id": "e8efff971e33bb8a9380f3242eee47ce"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "酒泉子 二",
        "preface": "",
        "paragraphs": [
            "雨渍花零，红散香凋池两岸。",
            "别情遥，春歌断，掩银屏。",
            "孤帆早晚离三楚，闲理钿筝愁几许。",
            "曲中情，弦上语，不堪听。"
        ],
        "notes": "",
        "id": "f90fd5c65b839c481ae6e921c85a2ca6"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "酒泉子 三",
        "preface": "",
        "paragraphs": [
            "秋雨连绵，声散败荷丛里。",
            "那堪深夜枕前听，酒初醒。",
            "牵愁惹思更无停，烛暗香凝天欲曙。",
            "细和烟，冷和雨，透帘旌。"
        ],
        "notes": "",
        "id": "a71a7fba2d651c430bd84adccacb62d1"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "酒泉子 四",
        "preface": "",
        "paragraphs": [
            "秋月婵娟，皎洁碧纱窗外。",
            "照花穿竹冷沈沈，印池心。",
            "凝露滴，砌蛩吟。",
            "惊觉谢娘残梦，夜深斜傍枕前来，影徘徊。"
        ],
        "notes": "",
        "id": "8b232f4e6acf2cb38f1e5d04670e55af"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "浣溪沙 一",
        "preface": "",
        "paragraphs": [
            "入夏偏宜澹薄妆，越罗衣褪郁金黄，翠钿檀注助容光。",
            "相见无言还有恨，几回判却又思量，月窗香径梦悠飏。"
        ],
        "notes": "",
        "id": "87d68a7dc5412641cec4b6a97f142847"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "浣溪沙 二",
        "preface": "",
        "paragraphs": [
            "晚出闲庭看海棠，风流学得内家妆，小钗横戴一枝芳。",
            "镂玉梳斜云鬓腻，缕金衣透雪肌香，暗思何事立残阳。"
        ],
        "notes": "",
        "id": "4f00da85d2bcce59c1127552359cfd6c"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "浣溪沙 三",
        "preface": "",
        "paragraphs": [
            "访旧伤离欲断魂，无因重见玉楼人，六街微雨镂香尘。",
            "早为不逢巫峡梦，那堪虚度锦江春，遇花倾酒莫辞频。"
        ],
        "notes": "",
        "id": "e890434e711a18b2a835dfe77b9fc1ab"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "浣溪沙 四",
        "preface": "",
        "paragraphs": [
            "红藕花香到槛频，可堪闲忆似花人，旧欢如梦绝音尘。"
        ],
        "notes": "",
        "id": "39807ab7957b7dbf8063556a29fb55ce"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "巫山一段云 一",
        "preface": "",
        "paragraphs": [
            "有客经巫峡，停桡向水湄。",
            "楚王曾此梦瑶姬，一梦杳无期。",
            "尘暗珠帘卷，香销翠幄垂。",
            "西风回首不胜悲，暮雨洒空祠。"
        ],
        "notes": "",
        "id": "b12a8a9dcec91d760c6e485f7c446dd8"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "巫山一段云 二",
        "preface": "",
        "paragraphs": [
            "古庙依青嶂，行宫枕碧流。",
            "水声山色锁妆楼，往事思悠悠。",
            "云雨朝还暮，烟花春复秋。",
            "啼猨何必近孤舟，行客自多愁。"
        ],
        "notes": "",
        "id": "d2db5c1e3d985dd776cf6d90d9fcefea"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "回塘风起波文细，刺桐花里门斜闭。",
            "残日照平芜，双双飞鹧鸪。",
            "征帆何处客，相见还相隔。",
            "不语欲魂销，望中烟水遥。"
        ],
        "notes": "",
        "id": "972a30153bd682141f6baa7528a6cfed"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "等闲将度三春景，帘垂碧砌参差影。",
            "曲槛日初斜，杜鹃啼落花。",
            "恨君容易处，又话潇湘去。",
            "凝思倚屏山，泪流红脸斑。"
        ],
        "notes": "",
        "id": "b4a567c80f0ab52e267e6db7367cd070"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "菩萨蛮 三",
        "preface": "",
        "paragraphs": [
            "隔帘微雨双飞燕，砌花零落红深浅。",
            "捻得宝筝调，心随征櫂遥。",
            "楚天云外路，动便经年去。",
            "香断画屏深，旧欢何处寻。"
        ],
        "notes": "",
        "id": "7e28cdcb42b7ac33138279e705ad06b4"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔歌子 一",
        "preface": "",
        "paragraphs": [
            "楚山青，湘水渌，春风澹荡看不足。",
            "草芊芊，花簇簇，渔艇櫂歌相续。",
            "信浮沈，无管束，钓回乘月归湾曲。",
            "酒盈尊，云满屋，不见人间荣辱。"
        ],
        "notes": "",
        "id": "26fa5720729c20025bd37880f376acd9"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔歌子 二",
        "preface": "",
        "paragraphs": [
            "荻花秋，潇湘夜，橘洲佳景如屏画。",
            "碧烟中，明月下，小艇垂纶初罢。",
            "水为乡，蓬作舍，鱼羹稻饭常飡也。",
            "酒盈杯，书满架，名利不将心挂。"
        ],
        "notes": "",
        "id": "2eee6e450ed6c933ba580b85646edf5d"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔歌子 三",
        "preface": "",
        "paragraphs": [
            "柳垂丝，花满树，莺啼楚岸春天暮。",
            "櫂轻舟，出深浦，缓唱渔郎归去。",
            "罢垂纶，还酌醑，孤村遥指云遮处。",
            "下长汀，临深渡，惊起一行沙鹭。"
        ],
        "notes": "",
        "id": "0d285740404d454fdf44b551c1f7a6f7"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "渔歌子 四",
        "preface": "",
        "paragraphs": [
            "九疑山，三湘水，芦花时节秋风起。",
            "水云间，山月里，櫂月穿云游戏。",
            "鼓清琴，倾渌蚁，扁舟自得逍遥志。",
            "任东西，无定止，不议人间醒醉。"
        ],
        "notes": "",
        "id": "6ffb9fa082a407b5f0cdb2b3390367b9"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "望远行 一",
        "preface": "",
        "paragraphs": [
            "春日迟迟思寂寥，行客关山路遥。",
            "琼窗时听语莺娇，柳丝牵恨一条条。",
            "休晕绣，罢吹箫，貌逐残花暗凋。",
            "同心犹结旧帬腰，忍孤风月度良宵。"
        ],
        "notes": "",
        "id": "16d0c33060d67e2066149a285c2e5df6"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "望远行 二",
        "preface": "",
        "paragraphs": [
            "露滴幽庭落叶时，愁聚萧娘柳眉。",
            "玉郎一去负佳期，水云迢遰雁书迟。",
            "屏半掩，枕斜欹，蜡泪无言对垂。",
            "吟蛩断续漏频移，入窗明月鉴空帏。"
        ],
        "notes": "",
        "id": "d5c948f7538a011282fe3a97aef0a9ac"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "河传 一",
        "preface": "",
        "paragraphs": [
            "去去，何处。",
            "迢迢巴楚，山水相连。",
            "朝云暮雨，依旧十二峰前，猨声到客船。",
            "愁肠岂异丁香结，因离别，故国音书绝。",
            "想佳人花下，对明月春风，恨应同。"
        ],
        "notes": "",
        "id": "4d25df43a956f7b242de991b3c3ba3a1"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "河传 二",
        "preface": "",
        "paragraphs": [
            "春暮，微雨。",
            "送君南浦，愁敛双蛾。",
            "落花深处，啼鸟似逐离歌，粉檀珠泪和。",
            "临流更把同心结，情哽咽，后会何时节。",
            "不堪回首相望，已隔汀洲，橹声幽。"
        ],
        "notes": "",
        "id": "dd23a34bb9ebf9999df3cb28a7a0616f"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "虞美人",
        "preface": "",
        "paragraphs": [
            "金笼莺报天将曙，惊起分飞处。",
            "夜来潜与玉郎期，多情不觉酒醒迟，失归期。",
            "映花避月遥相送，腻髻偏垂凤。",
            "却回娇步入香闺，倚屏无语撚云箆，翠眉低。"
        ],
        "notes": "",
        "id": "26f072727d9c6da163054158326d80f4"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "帘卷池心小阁虚，暂凉闲步徐徐。",
            "芰荷经雨半凋疎，拂堤垂柳，蝉噪夕阳余。",
            "不语低鬟幽思远，玉钗斜坠双鱼。",
            "几回偷看寄来书，离情别恨，相隔欲何如。"
        ],
        "notes": "",
        "id": "5f06a72134d3456a87a54acb873a2637"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "莺报帘前暖日红，玉炉残麝犹浓。",
            "起来闺思尚疎慵，[别]愁春梦，谁解此情悰。",
            "彊整娇姿临宝镜，小池一朵芙蓉。",
            "旧欢无处再寻踪，更堪回顾，屏画九疑峰。"
        ],
        "notes": "",
        "id": "495750f150a204b4297ce08e5fd733cb"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "定风波 一",
        "preface": "",
        "paragraphs": [
            "志在烟霞慕隐沦，功成归看五湖春。",
            "一叶舟中吟复醉，云水，此时方认自由身。",
            "花岛为邻鸥作侣，深处，经年不见市朝人。",
            "已得希夷微妙旨，潜喜，荷衣蕙带绝纤尘。"
        ],
        "notes": "",
        "id": "c4d925a74de02caa0a2639bc309d1e5b"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "定风波 二",
        "preface": "",
        "paragraphs": [
            "十载逍遥物外居，白云流水似相于。",
            "乘兴有时携短櫂，江岛，谁知求道不求鱼。",
            "到处等闲邀鹤伴，春岸，野花香气扑琴书。",
            "更饮一杯红霞酒，回首，半钩新月贴清虚。"
        ],
        "notes": "",
        "id": "f79b2927b0bb4e64a4c202392df29c09"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "定风波 三",
        "preface": "",
        "paragraphs": [
            "又见辞巢燕子归，阮郎何事绝音徽。",
            "帘外西风黄叶落，池阁，隐莎蛩叫雨霏霏。",
            "愁坐算程千万里，频跂，等闲经岁两相违。",
            "听鹊凭龟无定处，不知，泪痕流在画罗衣。"
        ],
        "notes": "",
        "id": "35efa2ddc8a048e5bf093ce312853cad"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "定风波 四",
        "preface": "",
        "paragraphs": [
            "雁过秋空夜未央，隔窗烟月锁莲塘。",
            "往事岂堪容易想，惆怅，故人迢遰在潇湘。",
            "纵有回文重叠意，谁寄，解鬟临镜泣残妆。",
            "沈水香消金鸭冷，愁永，候虫声接杵声长。"
        ],
        "notes": "",
        "id": "cfbc7f42ea8164a817ef4e0900b24fff"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "定风波 五",
        "preface": "",
        "paragraphs": [
            "帘外烟和月满庭，此时闲坐若为情。",
            "小阁拥炉残酒醒，愁听，寒风叶落一声声。",
            "惟恨玉人芳信阻，云雨，屏帷寂寞梦难成。",
            "斗转更阑心杳杳，将晓，银釭斜照绮琴横。"
        ],
        "notes": "",
        "id": "80f7b7c21b3f97fd7401f9a732fad717"
    },
    {
        "author": "李珣",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "猺女鬅松卍字螺。",
            "（清沈雄《古今词话·词品》下卷。",
            "）。"
        ],
        "notes": "",
        "id": "a1a4287bac88e7356e9a859427c6583d"
    },
    {
        "author": "李珣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "参差草树连巴国，依约云烟遶楚台。"
        ],
        "notes": "",
        "id": "336c2d3ed1c66a7bc5df73094ba158f0"
    },
    {
        "author": "李珣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "月窗花院梦悠扬。"
        ],
        "notes": "",
        "id": "7e305025d9ef0bfac624821d6f65e2f7"
    }
]