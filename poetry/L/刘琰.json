[
    {
        "author": "刘琰",
        "dynasty": "宋",
        "type": "诗",
        "rhythmic": "",
        "title": "王刚仲惠诗醉笔聊和",
        "preface": "",
        "paragraphs": [
            "君不见山泽之癯蒙野服，为彼隰桑还自沃。",
            "又不见侯门公子贵且娇，饱豢膏粱犹未足。",
            "人生贵贱不难分，唯有圣贤无等伦。",
            "朝为涂人暮为禹，穷崖断壑看回春。",
            "君方妙龄截不住，万里飞黄又腾世。",
            "王良造父不得施，耳侧风声未为遽。",
            "我思古人爱其宇，青苹堂兮杜若庑。",
            "芰荷可裳菊可餐，肯逐纤埃与尘土。",
            "是中非声亦非色，安得与君一冯轼。",
            "鹍鹏变化不可量，要指天池为一息。",
            "悠悠此道谁能将，从知可玩不可忘。",
            "慎勿随风学飘絮，春光骀荡成飞扬。"
        ],
        "notes": "",
        "id": "c2e65754e72783dcfb4e971954951a97"
    },
    {
        "author": "刘琰",
        "dynasty": "宋",
        "type": "诗",
        "rhythmic": "",
        "title": "诘猫",
        "preface": "",
        "paragraphs": [
            "古人养客乏车鱼，今汝何功客不如。",
            "饭有溪鱼眠有毯，忍教鼠啮案头书。"
        ],
        "notes": "",
        "id": "603da22592f941b2a3567f68d1283a7a"
    },
    {
        "author": "刘琰",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "呜呼诸将官日穹，岂知万鬼号阴风。"
        ],
        "notes": "",
        "id": "451a39a83217f8ff21c3f861affc32a5"
    }
]