[
    {
        "author": "林石",
        "dynasty": "宋",
        "type": "诗",
        "rhythmic": "",
        "title": "登福全山",
        "preface": "",
        "paragraphs": [
            "尝闻陶隠居，经行到兹地。",
            "君王屡飞诏，高尚心愈厉。",
            "一幅画双牛，谁人知此意。"
        ],
        "notes": "",
        "id": "6ddef8a184af5fb69e2849afd01a73e9"
    },
    {
        "author": "林石",
        "dynasty": "宋",
        "type": "诗",
        "rhythmic": "",
        "title": "梅雨潭",
        "preface": "",
        "paragraphs": [
            "去夏曾同潭上游，荫松坐石濯清流。",
            "论文声杂飞泉响，话道心齐邃谷幽。",
            "盛暑忽思寻旧好，烦襟顿觉似新秋。",
            "也知关决多余暇，能更重为胜赏不。"
        ],
        "notes": "",
        "id": "4d6da523aeb3e6a613068aa614e8de95"
    },
    {
        "author": "林石",
        "dynasty": "宋",
        "type": "诗",
        "rhythmic": "",
        "title": "游翠阴洞和朱履常韵",
        "preface": "",
        "paragraphs": [
            "松桂擢危岑，烟云昼亦阴。",
            "洞门虽不锁，谁测洞中深。"
        ],
        "notes": "",
        "id": "789b8772315ad44dbae05316e5123cc8"
    }
]