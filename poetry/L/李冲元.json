[
    {
        "author": "李冲元",
        "dynasty": "宋",
        "type": "诗",
        "rhythmic": "",
        "title": "过姑孰作",
        "preface": "",
        "paragraphs": [
            "琉璃万顷碧如堆，画栋连云户牖开。",
            "晴嶂势吞三楚尽，暮潮声带九江来。",
            "六朝寂寞惟流水，孤垒荒凉只旧台。",
            "惆怅骑鲸人已老，夜船空棹月明回。"
        ],
        "notes": "",
        "id": "345bea2240541b72d894d795c8a3e8e4"
    },
    {
        "author": "李冲元",
        "dynasty": "宋",
        "type": "诗",
        "rhythmic": "",
        "title": "仰山",
        "preface": "",
        "paragraphs": [
            "孤云欲作人间雨，流水空传物外声。",
            "老柏倚岩高转瘦，寒花著雨坠还生。"
        ],
        "notes": "",
        "id": "8bea960aa4a1bdd0d40931e7c3ade33b"
    },
    {
        "author": "李冲元",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "窄迳随溪转，悬崖带藓斑。"
        ],
        "notes": "",
        "id": "b5dd55bdf2bf03d2d4174987e6488568"
    }
]