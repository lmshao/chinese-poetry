[
    {
        "author": "李传",
        "dynasty": "宋",
        "type": "诗",
        "rhythmic": "",
        "title": "题玉岩  其一",
        "preface": "",
        "paragraphs": [
            "雨余山色一番新，物态民情若遇春。",
            "正好凭高飘逸兴，便教避世出红尘。",
            "再登云外通天路，就见岩中慕道人。",
            "俯仰熙和都得意，心欢手舞喜逢辰。"
        ],
        "notes": "",
        "id": "2fca69607163b14bdef8e531dc0a045d"
    },
    {
        "author": "李传",
        "dynasty": "宋",
        "type": "诗",
        "rhythmic": "",
        "title": "题玉岩  其二",
        "preface": "",
        "paragraphs": [
            "良时渐近一归新，人物熙熙乐此春。",
            "石磴屈盘登绝顶，岩高虚寂断纤尘。",
            "登临疑是壶中景，谈笑真同物外人。",
            "可是英灵招隐逸，芳名千载起兹辰。"
        ],
        "notes": "",
        "id": "ad244fd6d5b71f16654bb81ba68cd5cc"
    }
]