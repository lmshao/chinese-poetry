[
    {
        "author": "罗鉴",
        "dynasty": "宋",
        "type": "诗",
        "rhythmic": "",
        "title": "题吴氏四贤堂  其一",
        "preface": "",
        "paragraphs": [
            "河汾续经罢，洙泗还清风。",
            "深衣大带垂，身退道则丰。",
            "一编通言在，万古无盲聋。",
            "遗像今伟然，吾敬环溪公。"
        ],
        "notes": "",
        "id": "7454bb6bd44d67b4552feb859b0eab9a"
    },
    {
        "author": "罗鉴",
        "dynasty": "宋",
        "type": "诗",
        "rhythmic": "",
        "title": "题吴氏四贤堂  其二",
        "preface": "",
        "paragraphs": [
            "经济学有用，宁与占毕同。",
            "集英晨唱第，夕对蓬莱宫。",
            "儒林急渊源，不遣朔庭空。",
            "遗像今伟然，吾敬国子公。"
        ],
        "notes": "",
        "id": "f1e397d0f48f31ad48e5dca0b53977e9"
    },
    {
        "author": "罗鉴",
        "dynasty": "宋",
        "type": "诗",
        "rhythmic": "",
        "title": "题吴氏四贤堂  其三",
        "preface": "",
        "paragraphs": [
            "中兴洪韩吕，文章之巨工。",
            "密年徧参请，一镞直箭锋。",
            "锦帐与画戟，稽古似不蒙。",
            "遗像今伟然，吾敬吏部公。"
        ],
        "notes": "",
        "id": "1235fb1db0d506a05fdb0a7326161e99"
    },
    {
        "author": "罗鉴",
        "dynasty": "宋",
        "type": "诗",
        "rhythmic": "",
        "title": "题吴氏四贤堂  其四",
        "preface": "",
        "paragraphs": [
            "敬斋一则话，传自南轩翁。",
            "于湖金玉之，诸老归下风。",
            "不使掌帝制，嗟哉吾道穷。",
            "遗像今伟然，吾敬司封公。"
        ],
        "notes": "",
        "id": "a11e2ebe9c41cc0ee1db069bec65d586"
    }
]