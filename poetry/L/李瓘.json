[
    {
        "author": "李瓘",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "官著朝中贵，才传海上名。",
            "早年常好道，晚岁更遗荣。",
            "授箓归三洞，还车谒四明。",
            "东门诏送日，挥涕尽群英。",
            "（见《会稽掇英总集》卷二。",
            "原署「嗣许王瓘」）。"
        ],
        "notes": "",
        "id": "2f108291c404b9d9e49bf2efe686ec76"
    },
    {
        "author": "李瓘",
        "dynasty": "宋",
        "type": "诗",
        "rhythmic": "",
        "title": "挂冠  其一",
        "preface": "",
        "paragraphs": [
            "古云学古斯入官，我见学易而官难。",
            "平生透破梦觉关，本来面目只儒酸。",
            "吾亲不侍若为欢，不如归去卧林间。",
            "殿前三策沥忠肝，多谢皇恩天地宽。",
            "戏衫卸下白衣还，扁舟飞过子陵滩。",
            "前修亦有逋与抟，圣世与之俱空闲。",
            "何物种放太厚颜，山鬼移文伐其奸。",
            "此行无复出闽山，休音息影谷之盘。",
            "今朝酾酒酹雩坛，便向钱塘门挂冠。"
        ],
        "notes": "",
        "id": "8a7985cf2e4b0d8cdea57bcc8d4002c3"
    },
    {
        "author": "李瓘",
        "dynasty": "宋",
        "type": "诗",
        "rhythmic": "",
        "title": "挂冠  其二",
        "preface": "",
        "paragraphs": [
            "有手须搴龙衮衣，有头须叩九阶墀。",
            "有口须读离骚词，有腹须饱商山芝。",
            "有身不愿挂绿皮，笑问此身到何之。",
            "石室山之颠，重湖水之湄，陶公云乐夫天命复奚疑。"
        ],
        "notes": "",
        "id": "364e188405293e0dc66d68176643c94b"
    }
]