[
    {
        "author": "柳永",
        "dynasty": "宋",
        "type": "诗",
        "rhythmic": "",
        "title": "赠内臣孙可久",
        "preface": "",
        "paragraphs": [
            "故侯幽隐直城东，草树扶疏一亩宫。",
            "曾珥貂珰为近侍，却纡绦褐作闲翁。",
            "高吟拥鼻诗怀壮，雅论持衡道气充。",
            "厌尽繁华天上乐，始将踪迹学冥鸿。"
        ],
        "notes": "",
        "id": "2e02542c735542569ebc9a83e9d6b9ec"
    },
    {
        "author": "柳永",
        "dynasty": "宋",
        "type": "诗",
        "rhythmic": "",
        "title": "鬻海歌",
        "preface": "",
        "paragraphs": [
            "鬻海之民何所营，妇无蚕织夫无耕。",
            "衣食之源太寥落，牢盆鬻就汝输征。",
            "年年春夏潮盈浦，潮退刮泥成岛屿。",
            "风干日曝咸咺加，始灌潮波塯成卤。",
            "卤浓咸淡未得闲，采樵深入无穷山。",
            "豹踪虎迹不敢避，朝阳出去夕阳还。",
            "船载肩擎未遑歇，投入巨灶炎炎热。",
            "晨烧暮烁堆积高，才得波涛变成雪。",
            "自从潴卤至飞霜，无非假贷充糇粮。",
            "秤入官中得微直，一缗往往十缗偿。",
            "周而复始无休息，官租未了私租逼。",
            "驱妻逐子课工程，虽作人形俱菜色。",
            "鬻海之民何苦辛，安得母富子不贫。",
            "本朝一物不失所，愿广皇仁到海滨。",
            "甲兵净洗征输辍，君有余财罢盐铁。",
            "太平相业尔惟盐，化作夏商周时节。"
        ],
        "notes": "",
        "id": "6e8d25bb1ef5b71614cc0edeb6d421a2"
    },
    {
        "author": "柳永",
        "dynasty": "宋",
        "type": "诗",
        "rhythmic": "",
        "title": "题中峰寺",
        "preface": "",
        "paragraphs": [
            "攀萝蹑石落崔嵬，千万峰中梵室开。",
            "僧向半空为世界，眼看平地起风雷。",
            "猿偷晓果升松去，竹逗清流入槛来。",
            "旬月经游殊不厌，欲归回首更迟回。"
        ],
        "notes": "",
        "id": "3e5079ff3e488b515d39eecafefea2a5"
    },
    {
        "author": "柳永",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "分得天一角，织成山四围。"
        ],
        "notes": "",
        "id": "3025ae48a748ce318924b06761a4835a"
    },
    {
        "author": "柳永",
        "dynasty": "宋",
        "type": "词",
        "rhythmic": "一寸金",
        "title": "",
        "preface": "",
        "paragraphs": [
            "井络天开，剑岭云横控西夏。",
            "地胜异、锦里风流，蚕市繁华，簇簇歌台舞榭。",
            "雅俗多游赏，轻裘俊、靓妆艳冶。",
            "当春昼，摸石江边，浣花溪畔景如画。",
            "梦应三刀，桥名万里，中和政多暇。",
            "仗汉节、揽辔澄清，高掩武侯勋业，文翁风化。",
            "台鼎须贤久，方镇静、又思命驾。",
            "空遗爱，两蜀三川，异日成嘉话。"
        ],
        "notes": "",
        "id": "9a824291b86554ceaaa7d2e3349749d7"
    },
    {
        "author": "柳永",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "伫立东风，断魂南国。",
            "花光媚、春醉琼楼，蟾彩迥、夜游香陌。",
            "忆当时、酒恋花迷，役损词客。",
            "别有眼长腰搦。",
            "痛怜深惜。",
            "鸳会阻、夕雨凄飞，锦书断、暮云凝碧。",
            "想别来，好景良时，也应相忆。"
        ],
        "notes": "",
        "id": "30dd4bac286c27b38ca730ed365503d7"
    },
    {
        "author": "柳永",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "嫩脸修蛾，淡匀轻扫。",
            "最爱学、宫体梳妆，偏能做、文人谈笑。",
            "绮筵前、舞燕歌云，别有轻妙。",
            "饮散玉炉烟袅。",
            "洞房悄悄。",
            "锦帐里、低语偏浓，银烛下、细看俱好。",
            "那人人，昨夜分明，许伊偕老。"
        ],
        "notes": "",
        "id": "6bbec9ee481bfdc4d05e6b1d0dadeb1d"
    },
    {
        "author": "柳永",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "鸣珂碎撼都门晓，旌幢拥下天人。",
            "马摇金辔破香尘。",
            "壶浆盈路，欢动一城春。",
            "扬州曾是追游地，酒台花径仍存。",
            "凤箫依旧月中闻。",
            "荆王魂梦，应认岭头云。"
        ],
        "notes": "",
        "id": "2bc9314c81d7bfee69e939252815e727"
    },
    {
        "author": "柳永",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "梦觉小庭院，冷风淅淅，疏雨潇潇。",
            "绮窗外，秋声败叶狂飘。",
            "心摇。",
            "奈寒漏永，孤帏悄，泪烛空烧。",
            "无端处，是绣衾鸳枕，闲过清宵。",
            "萧条。",
            "牵情系恨，争向年少偏饶。",
            "觉新来、憔悴旧日风标。",
            "魂消。",
            "念欢娱事，烟波阻、后约方遥。",
            "还经岁，问怎生禁得，如许无聊。"
        ],
        "notes": "",
        "id": "943b0b90906a8f7d3e87d180d14b2721"
    },
    {
        "author": "柳永",
        "dynasty": "宋",
        "type": "词",
        "rhythmic": "临江仙引",
        "title": "",
        "preface": "",
        "paragraphs": [
            "画舸、荡桨，随浪箭、隔岸虹。",
            "□荷占断秋容。",
            "疑水仙游泳，向别浦相逢。",
            "鲛丝雾吐渐收，细腰无力转娇慵。",
            "罗袜凌波成旧恨，有谁更赋惊鸿。",
            "想媚魂香信，算密锁瑶宫。",
            "游人漫劳倦□，奈何不逐东风。"
        ],
        "notes": "",
        "id": "b46b6807ca2e3d906c1bec5b735938e9"
    },
    {
        "author": "柳永",
        "dynasty": "宋",
        "type": "词",
        "rhythmic": "临江仙引",
        "title": "",
        "preface": "",
        "paragraphs": [
            "上国。",
            "去客。",
            "停飞盖、促离筵。",
            "长安古道绵绵。",
            "见岸花啼露，对堤柳愁烟。",
            "物情人意，向此触目，无处不凄然。",
            "醉拥征骖犹伫立，盈盈泪眼相看。",
            "况绣帏人静，更山馆春寒。",
            "今宵怎向漏永，顿成两处孤眠。"
        ],
        "notes": "",
        "id": "bea05951a22ed92c03f2948418b31bdb"
    },
    {
        "author": "柳永",
        "dynasty": "宋",
        "type": "词",
        "rhythmic": "临江仙引",
        "title": "",
        "preface": "",
        "paragraphs": [
            "渡口、向晚，乘瘦马、陟平冈。",
            "西郊又送秋光。",
            "对暮山横翠，衬残叶飘黄。",
            "凭高念远，素景楚天，无处不凄凉。",
            "香闺别来无信息，云愁雨恨难忘。",
            "指帝城归路，但烟水茫茫。",
            "凝情望断泪眼，尽日独立斜阳。"
        ],
        "notes": "",
        "id": "9b2f29c4cdb9ba7ad274f970622b1360"
    },
    {
        "author": "柳永",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "炎光谢。",
            "过暮雨、芳尘轻洒。",
            "乍露冷风清庭户，爽天如水，玉钩遥挂。",
            "应是星娥嗟久阻，叙旧约、飙轮欲驾。",
            "极目处、微云暗度，耿耿银河高泻。",
            "闲雅。",
            "须知此景，古今无价。",
            "运巧思、穿针楼上女，抬粉面、云鬟相亚。",
            "钿合金钗私语处，算谁在、回廊影下。",
            "愿天上人间，占得欢娱，年年今夜。"
        ],
        "notes": "",
        "id": "10a3b931f45054ee094945b606db3a62"
    },
    {
        "author": "柳永",
        "dynasty": "宋",
        "type": "词",
        "rhythmic": "人娇",
        "title": "",
        "preface": "",
        "paragraphs": [
            "当日相逢，便有怜才深意。",
            "歌筵罢、偶同鸳被。",
            "别来光景，看看经岁。",
            "昨夜里、方把旧欢重继。",
            "晓月将沈，征骖已鞴。",
            "愁肠乱、又还分袂。",
            "良辰好景，恨浮名牵系。",
            "无分得、与你恣情浓睡。"
        ],
        "notes": "",
        "id": "d2f884a3c5ef25b42de4c40c6f75ca12"
    },
    {
        "author": "柳永",
        "dynasty": "宋",
        "type": "词",
        "rhythmic": "传花枝",
        "title": "",
        "preface": "",
        "paragraphs": [
            "平生自负，风流才调。",
            "口儿里、道知张陈赵。",
            "唱新词，改难令，总知颠倒。",
            "解刷扮，能ㄋ嗽，表里都峭。",
            "每遇著、饮席歌筵，人人尽道。",
            "可惜许老了。",
            "阎罗大伯曾教来，道人生、但不须烦恼。",
            "遇良辰，当美景，追欢买笑。",
            "剩活取百十年，只恁厮好。",
            "若限满、鬼使来追，待倩个、掩通著到。"
        ],
        "notes": "",
        "id": "ec60cc00a10cfe71f6ab8d8c6591bae6"
    },
    {
        "author": "柳永",
        "dynasty": "宋",
        "type": "词",
        "rhythmic": "佳人醉",
        "title": "",
        "preface": "",
        "paragraphs": [
            "暮景萧萧雨霁。",
            "云淡天高风细。",
            "正月华如水。",
            "金波银汉，潋滟无际。",
            "冷浸书帷梦断，却披衣重起。",
            "临轩砌。",
            "素光遥指。",
            "因念翠蛾，杳隔音尘何处，相望同千里。",
            "尽凝睇。",
            "厌厌无寐。",
            "渐晓雕阑独倚。"
        ],
        "notes": "",
        "id": "b0d8e567a107a15c4a1acff14cf1c7b9"
    },
    {
        "author": "柳永",
        "dynasty": "宋",
        "type": "词",
        "rhythmic": "促拍满路花",
        "title": "",
        "preface": "",
        "paragraphs": [
            "香靥融春雪，翠鬓亸秋烟。",
            "楚腰纤细正笄年。",
            "凤帏夜短，偏爱日高眠。",
            "起来贪颠耍，只恁残却黛眉，不整花钿。",
            "有时携手闲坐，偎倚绿窗前。",
            "温柔情态尽人怜。",
            "画堂春过，悄悄落花天。",
            "最是娇痴处，尤殢檀郎，未教拆了秋千。"
        ],
        "notes": "",
        "id": "afdf45a0149687cb5ed9952b757fd032"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "鹜落霜洲，雁横烟渚，分明画出秋色。",
            "暮雨乍歇。",
            "小楫夜泊，宿苇村山驿。",
            "何人月下临风处，起一声羌笛。",
            "离愁万绪，闻岸草、切切蛩吟如织。",
            "为忆。",
            "芳容别后，水遥山远，何计凭鳞翼。",
            "想绣阁深沈，争知憔悴损、天涯行客。",
            "楚峡云归，高阳人散，寂寞狂踪迹。",
            "望京国。",
            "空目断、远峰凝碧。"
        ],
        "notes": "",
        "id": "8cb45d4624a86feaf6da74c60cd2d069"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "金风淡荡，渐秋光老、清宵永。",
            "小院新晴天气，轻烟乍敛，皓月当轩练净。",
            "对千里寒光，念幽期阻、当残景。",
            "早是多情多病。",
            "那堪细把，旧约前欢重省。",
            "最苦碧云信断，仙乡路杳，归鸿难倩。",
            "每高歌、强遣离怀，惨咽、翻成心耿耿。",
            "漏残露冷。",
            "空赢得、悄悄无言，愁绪终难整。",
            "又是立尽，梧桐碎影。"
        ],
        "notes": "",
        "id": "00cf456fcd439cafb5a782da95b92531"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "水乡天气，洒蒹葭、露结寒生早。",
            "客馆更堪秋杪。",
            "空阶下、木叶飘零，飒飒声乾，狂风乱扫。",
            "当无绪、人静酒初醒，天外征鸿，知送谁家归信，穿云悲叫。",
            "蛩响幽窗，鼠窥寒砚，一点银釭闲照。",
            "梦枕频惊，愁衾半拥，万里归心悄悄。",
            "往事追思多少。",
            "赢得空使方寸扰。",
            "断不成眠，此夜厌厌，就中难晓。"
        ],
        "notes": "",
        "id": "f9a453fa3f64b04a05a2e50b6e17e0ca"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "离宴殷勤，兰舟凝滞，看看送行南浦。",
            "情知道世上，难使皓月长圆，彩云镇聚。",
            "算人生、悲莫悲於轻别，最苦正欢娱，便分鸳侣。",
            "泪流琼脸，梨花一枝春带雨。",
            "惨黛蛾、盈盈无绪。",
            "共黯然消魂，重携纤手，话别临行，犹自再三、问道君须去。",
            "频耳畔低语。",
            "知多少、他日深盟，平生丹素。",
            "从今尽把凭鳞羽。"
        ],
        "notes": "",
        "id": "b86ffe9e2d4f5bbbbd0d1a2206024b1e"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯乐",
        "title": "",
        "preface": "",
        "paragraphs": [
            "楼锁轻烟，水横斜照，遥山半隐愁碧。",
            "片帆岸远，行客路杳，簇一天寒色。",
            "楚梅映雪数枝艳，报青春消息。",
            "年华梦促，音信断、声远飞鸿南北。",
            "算伊别来无绪，翠消红减，双带长抛掷。",
            "但泪眼沈迷，看朱成碧。",
            "惹闲愁堆积。",
            "雨意云情，酒心花态，孤负高阳客。",
            "梦难极。",
            "和梦也、多时间隔。"
        ],
        "notes": "",
        "id": "9840f3d8504139781b4e0d98f94b9c9d"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯乐",
        "title": "",
        "preface": "",
        "paragraphs": [
            "皓月初圆，暮云飘散，分明夜色如晴昼。",
            "渐消尽、醺醺残酒。",
            "危阁迥、凉生襟袖。",
            "追旧事、一饷凭阑久。",
            "如何媚容艳态，抵死孤欢偶。",
            "朝思暮想，自家空恁添清瘦。",
            "算到头、谁与伸剖。",
            "向道我别来，为伊牵系，度岁经年，偷眼觑、也不忍觑花柳。",
            "可惜恁、好景良宵，未曾略展双眉暂开口。",
            "问甚时与你，深怜痛惜还依旧。"
        ],
        "notes": "",
        "id": "2999b69d1b65db3d8b8f8b13e7f0b48b"
    },
    {
        "author": "柳永",
        "dynasty": "宋",
        "type": "词",
        "rhythmic": "倾杯乐",
        "title": "",
        "preface": "",
        "paragraphs": [
            "禁漏花深，绣工日永，蕙风布暖。",
            "变韶景、都门十二，元宵三五，银蟾光满。",
            "连云复道凌飞观。",
            "耸皇居丽，嘉气瑞烟葱蒨。",
            "翠华宵幸，是处层城阆苑。",
            "龙凤烛、交光星汉。",
            "对咫尺鳌山开羽扇。",
            "会乐府两籍神仙，梨园四部弦管。",
            "向晓色、都人未散。",
            "盈万井、山呼鳌抃。",
            "愿岁岁，天仗里、长瞻凤辇。"
        ],
        "notes": "",
        "id": "fc63e9643c17fe3ba08c03f5dc8883ad"
    },
    {
        "author": "柳永",
        "dynasty": "宋",
        "type": "词",
        "rhythmic": "八六子",
        "title": "",
        "preface": "",
        "paragraphs": [
            "如花貌。",
            "当来便约，永结同心偕老。",
            "为妙年、俊格聪明，凌厉多方怜爱，何期养成心性近，元来都不相表。",
            "渐作分飞计料。",
            "稍觉因情难供，恁殛恼。",
            "争克罢同欢笑。",
            "已是断弦尤续，覆水难收，常向人前诵谈，空遣时传音耗。",
            "漫悔懊。",
            "此事何时坏了。"
        ],
        "notes": "",
        "id": "b5acc26fc6a2a6a1f0bf4cc5f94932d5"
    },
    {
        "author": "柳永",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "对潇潇、暮雨洒江天，一番洗清秋。",
            "渐霜风凄惨，关河冷落，残照当楼。",
            "是处红衰翠减，苒苒物华休。",
            "惟有长江水，无语东流。",
            "不忍登高临远，望故乡渺邈，归思难收。",
            "叹年来踪迹，何事苦淹留。",
            "想佳人、妆楼顒望，误几回、天际识归舟。",
            "争知我、倚阑干处，正恁凝愁。"
        ],
        "notes": "",
        "id": "aa945f653ae3c4c25d483721c165c475"
    },
    {
        "author": "柳永",
        "dynasty": "宋",
        "type": "词",
        "rhythmic": "六么令",
        "title": "",
        "preface": "",
        "paragraphs": [
            "淡烟残照，摇曳溪光碧。",
            "溪边浅桃深杏，迤逦染春色。",
            "昨夜扁舟泊处，枕底当滩碛。",
            "波声渔笛。",
            "惊回好梦，梦里欲归归不得。",
            "展转翻成无寐，因此伤行役。",
            "思念多媚多娇，咫尺千山隔。",
            "都为深情密爱，不忍轻离拆。",
            "好天良夕。",
            "鸳帷寂寞，算得也应暗相忆。"
        ],
        "notes": "",
        "id": "9dace2166375eff7a519989d06cddb35"
    },
    {
        "author": "柳永",
        "dynasty": "宋",
        "type": "词",
        "rhythmic": "内家娇",
        "title": "",
        "preface": "",
        "paragraphs": [
            "煦景朝升，烟光昼敛，疏雨夜来新霁。",
            "垂杨艳杏，丝软霞轻，绣出芳郊明媚。",
            "处处踏青斗草，人人眷红偎翠。",
            "奈少年、自有新愁旧恨，消遣无计。",
            "帝里。",
            "风光当此际。",
            "正好恁携佳丽。",
            "阻归程迢递。",
            "奈好景难留，旧欢顿弃。",
            "早是伤春情绪，那堪困人天气。",
            "但赢得、独立高原，断魂一饷凝睇。"
        ],
        "notes": "",
        "id": "92ad460853d8109d151f5c5f5febab4a"
    },
    {
        "author": "柳永",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "花心柳眼。",
            "郎似游丝常惹绊。",
            "慵困谁怜。",
            "绣线金针不喜穿。",
            "深房密宴。",
            "争向好天多聚散。",
            "绿锁窗前。",
            "几日春愁废管弦。"
        ],
        "notes": "",
        "id": "662419e7bcc72c4d07a6f609d9a479f5"
    },
    {
        "author": "柳永",
        "dynasty": "宋",
        "type": "词",
        "rhythmic": "凤凰阁",
        "title": "",
        "preface": "",
        "paragraphs": [
            "匆匆相见，懊恼恩情太薄。",
            "霎时云雨人抛却。",
            "教我行思坐想，肌肤如削。",
            "恨只恨、相违旧约。",
            "相思成病，那更潇潇雨落。",
            "断肠人在阑干角。",
            "山远水远人远，音信难托。",
            "这滋味、黄昏又恶。"
        ],
        "notes": "",
        "id": "60117e0ed9c93761b108f06fe29c08f5"
    },
    {
        "author": "柳永",
        "dynasty": "宋",
        "type": "词",
        "rhythmic": "凤归云",
        "title": "",
        "preface": "",
        "paragraphs": [
            "向深秋，雨馀爽气肃西郊。",
            "陌上夜阑，襟袖起凉飙。",
            "天末残星，流电未灭，闪闪隔林梢。",
            "又是晓鸡声断，阳乌光动，渐分山路迢迢。",
            "驱驱行役，苒苒光阴，绳头利禄，蜗角功名，毕竟成何事，漫相高。",
            "抛掷云泉，狎玩尘土，壮节等闲消。",
            "幸有五湖烟浪，一船风月，会须归去老渔樵。"
        ],
        "notes": "",
        "id": "f5cf31691e3f44f35fcddc49719bff03"
    },
    {
        "author": "柳永",
        "dynasty": "宋",
        "type": "词",
        "rhythmic": "凤归云",
        "title": "",
        "preface": "",
        "paragraphs": [
            "恋帝里，金谷园林，平康巷陌，触处繁华，连日疏狂，未尝轻负，寸心双眼。",
            "况佳人、尽天外行云，掌上飞燕。",
            "向玳筵、一一皆妙选。",
            "长是因酒沈迷，被花萦绊。",
            "更可惜、淑景亭台，暑天枕簟。",
            "霜月夜凉，雪霰朝飞，一岁风光，尽堪随分，俊游清宴。",
            "算浮生事，瞬息光阴，锱铢名宦。",
            "正欢笑，试恁暂时分散。",
            "却是恨雨愁云，地遥天远。"
        ],
        "notes": "",
        "id": "91827efbbec9de2340af96322bbd11fc"
    },
    {
        "author": "柳永",
        "dynasty": "宋",
        "type": "词",
        "rhythmic": "凤栖梧",
        "title": "",
        "preface": "",
        "paragraphs": [
            "蜀锦地衣丝步障，屈曲回廊，静夜闲寻访。玉砌雕阑新月上，朱扉半掩人相望。",
            "旋暖熏炉温斗帐，玉树琼枝，迤逦相偎傍。酒力渐浓春思荡，鸳鸯绣被翻红浪。"
        ],
        "notes": "",
        "id": "e4106ddb00bccaec86032b0d6b2c6b43"
    },
    {
        "author": "柳永",
        "dynasty": "宋",
        "type": "词",
        "rhythmic": "凤栖梧",
        "title": "",
        "preface": "",
        "paragraphs": [
            "伫倚危楼风细细，望极春愁，黯黯生天际。草色烟光残照里，无言谁会凭阑意。",
            "拟把疏狂图一醉，对酒当歌，强乐还无味。衣带渐宽终不悔，为伊消得人憔悴。"
        ],
        "notes": "",
        "id": "c1a3957e6ec889159e3d7bb0fc2e679b"
    },
    {
        "author": "柳永",
        "dynasty": "宋",
        "type": "词",
        "rhythmic": "凤栖梧",
        "title": "",
        "preface": "",
        "paragraphs": [
            "帘下清歌帘外宴，虽爱新声，不见如花面。牙板数敲珠一串，梁尘暗落琉璃盏。",
            "桐树花深孤凤怨，渐遏遥天，不放行云散。坐上少年听不惯，玉山未倒肠先断。"
        ],
        "notes": "",
        "id": "8e8354310ac786015ae44f898bc860cc"
    },
    {
        "author": "柳永",
        "dynasty": "宋",
        "type": "词",
        "rhythmic": "凤衔杯",
        "title": "",
        "preface": "",
        "paragraphs": [
            "追悔当初孤深愿。",
            "经年价、两成幽怨。",
            "任越水吴山，似屏如障堪游玩。",
            "奈独自、慵抬眼。",
            "赏烟花，听弦管。",
            "图欢笑、转加肠断。",
            "更时展丹青，强拈书信频频看。",
            "又争似、亲相见。"
        ],
        "notes": "",
        "id": "e39e0c626fa83fc7cb6d36b3fb569721"
    },
    {
        "author": "柳永",
        "dynasty": "宋",
        "type": "词",
        "rhythmic": "凤衔杯",
        "title": "",
        "preface": "",
        "paragraphs": [
            "有美瑶卿能染翰。",
            "千里寄、小诗长简。",
            "想初襞苔笺，旋挥翠管红窗畔。",
            "渐玉箸、银钩满。",
            "锦囊收，犀轴卷。",
            "常珍重、小斋吟玩。",
            "更宝若珠玑，置之怀袖时时看。",
            "似频见、千娇面。"
        ],
        "notes": "",
        "id": "eaef38cd9906ca23b3ae8926dc2fce2e"
    },
    {
        "author": "柳永",
        "dynasty": "宋",
        "type": "词",
        "rhythmic": "击梧桐",
        "title": "",
        "preface": "",
        "paragraphs": [
            "香靥深深，姿姿媚媚，雅格奇容天与。",
            "自识伊来，便好看承，会得妖娆心素。",
            "临歧再约同欢，定是都把、平生相许。",
            "又恐恩情，易破难成，未免千般思虑。",
            "近日书来，寒喧而已，苦没忉忉言语。",
            "便认得、听人教当，拟把前言轻负。",
            "见说兰台宋玉，多才多艺善词赋。",
            "试与问、朝朝暮暮。",
            "行云何处去。"
        ],
        "notes": "",
        "id": "adc765bf59d9e8a356f6986d8f82aa53"
    },
    {
        "author": "柳永",
        "dynasty": "宋",
        "type": "词",
        "rhythmic": "剔银灯",
        "title": "",
        "preface": "",
        "paragraphs": [
            "何事春工用意。",
            "绣画出、万红千翠。",
            "艳杏夭桃，垂杨芳草，各斗雨膏烟腻。",
            "如斯佳致。",
            "早晚是、读书天气。",
            "渐渐园林明媚。",
            "便好安排欢计。",
            "论槛买花，盈车载酒，百琲千金邀妓。",
            "何妨沈醉。",
            "有人伴、日高春睡。"
        ],
        "notes": "",
        "id": "62f9968e59760c4bc8a57d215a955b0a"
    },
    {
        "author": "柳永",
        "dynasty": "宋",
        "type": "词",
        "rhythmic": "十二时・忆少年",
        "title": "",
        "preface": "",
        "paragraphs": [
            "晚晴初，淡烟笼月，风透蟾光如洗。",
            "觉翠帐、凉生秋思。",
            "渐入微寒天气。",
            "败叶敲窗，西风满院，睡不成还起。",
            "更漏咽、滴破忧心，万感并生，都在离人愁耳。",
            "天怎知、当时一句，做得十分萦系。",
            "夜永有时，分明枕上，觑着孜孜地。",
            "烛暗时酒醒，元来又是梦里。",
            "睡觉来、披衣独坐，万种无憀情意。",
            "怎得伊来，重谐云雨，再整馀香被。",
            "祝告天发愿，从今永无抛弃。"
        ],
        "notes": "",
        "id": "b1f1aa8dbfbd0424b153a3b4bd3c47f4"
    },
    {
        "author": "柳永",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "江风渐老，汀蕙半凋，满目败红衰翠。",
            "楚客登临，正是暮秋天气。",
            "引疏砧、断续残阳里。",
            "对晚景、伤怀念远，新愁旧恨相继。",
            "脉脉人千里。",
            "念两处风情，万重烟水。",
            "雨歇天高，望断翠峰十二。",
            "尽无言、谁会凭高意。",
            "纵写得、离肠万种，奈归云谁寄。"
        ],
        "notes": "",
        "id": "4ace158c934be2d7c576ec5f2f070633"
    },
    {
        "author": "柳永",
        "dynasty": "宋",
        "type": "词",
        "rhythmic": "双声子",
        "title": "",
        "preface": "",
        "paragraphs": [
            "晚天萧索，断蓬踪迹，乘兴兰棹东游。",
            "三吴风景，姑苏台榭，牢落暮霭初收。",
            "夫差旧国，香径没、徒有荒丘。",
            "繁华处，悄无睹，惟闻麋鹿呦呦。",
            "想当年、空运筹决战，图王取霸无休。",
            "江山如画，云涛烟浪，翻输范蠡扁舟。",
            "验前经旧史，嗟漫载、当日风流。",
            "斜阳暮草茫茫，尽成万古遗愁。"
        ],
        "notes": "",
        "id": "194c7473ef9cac87363517839d10e771"
    },
    {
        "author": "柳永",
        "dynasty": "宋",
        "type": "词",
        "rhythmic": "受恩深",
        "title": "",
        "preface": "",
        "paragraphs": [
            "雅致装庭宇。",
            "黄花开淡泞。",
            "细香明艳尽天与。",
            "助秀色堪餐，向晓自有真珠露。",
            "刚被金钱妒。",
            "拟买断秋天，容易独步。",
            "粉蝶无情蜂已去。",
            "要上金尊，惟有诗人曾许。",
            "待宴赏重阳，恁时尽把芳心吐。",
            "陶令轻回顾。",
            "免憔悴东篱，冷烟寒雨。"
        ],
        "notes": "",
        "id": "cd5e36035c45df33f41e7a925bfa7f2a"
    },
    {
        "author": "柳永",
        "dynasty": "宋",
        "type": "词",
        "rhythmic": "古倾杯・倾杯乐",
        "title": "",
        "preface": "",
        "paragraphs": [
            "冻水消痕，晓风生暖，春满东郊道。",
            "迟迟淑景，烟和露润，偏绕长堤芳草。",
            "断鸿隐隐归飞，江天杳杳。",
            "遥山变色，妆眉淡扫。",
            "目极千里，闲倚危樯迥眺。",
            "动几许、伤春怀抱。",
            "念何处、韶阳偏早。",
            "想帝里看看，名园芳树，烂漫莺花好。",
            "追思往昔年少。",
            "继日恁、把酒听歌，量金买笑。",
            "别后暗负，光阴多少。"
        ],
        "notes": "",
        "id": "8af266e798796c62eb2b1e92f1578bdb"
    },
    {
        "author": "柳永",
        "dynasty": "宋",
        "type": "词",
        "rhythmic": "合欢带",
        "title": "",
        "preface": "",
        "paragraphs": [
            "身材儿、早是妖娆。",
            "算风措、实难描。",
            "一个肌肤浑似玉，更都来、占了千娇。",
            "妍歌艳舞，莺惭巧舌，柳妒纤腰。",
            "自相逢，便觉韩娥价减，飞燕声消。",
            "桃花零落，溪水潺湲，重寻仙径非遥。",
            "莫道千金酬一笑，便明珠、万斛须邀。",
            "檀郎幸有，凌云词赋，掷果风标。",
            "况当年，便好相携，凤楼深处吹箫。"
        ],
        "notes": "",
        "id": "4ff181b02607d348dccc93543de67ba9"
    },
    {
        "author": "柳永",
        "dynasty": "宋",
        "type": "词",
        "rhythmic": "塞孤",
        "title": "",
        "preface": "",
        "paragraphs": [
            "一声鸡，又报残更歇。",
            "秣马巾车催发。",
            "草草主人灯下别。",
            "山路险，新霜滑。",
            "瑶珂响、起栖乌，金镫冷、敲残月。",
            "渐西风紧，襟袖凄冽。",
            "遥指白玉京，望断黄金阙。",
            "远道何时行彻。",
            "算得佳人凝恨切。",
            "应念念，归时节。",
            "相见了、执柔荑，幽会处、偎香雪。",
            "免鸳衾，两恁虚设。"
        ],
        "notes": "",
        "id": "b79eb79bedcc0aae72c0f2e3a02fffc7"
    },
    {
        "author": "柳永",
        "dynasty": "宋",
        "type": "词",
        "rhythmic": "夏云峰",
        "title": "",
        "preface": "",
        "paragraphs": [
            "宴堂深。",
            "轩楹雨，轻压暑气低沈。",
            "花洞彩舟泛斝，坐绕清浔。",
            "楚台风快，湘簟冷、永日披襟。",
            "坐久觉、疏弦脆管，时换新音。",
            "越娥兰态蕙心。",
            "逞妖艳、昵欢邀宠难禁。",
            "筵上笑歌间发，舄履交侵。",
            "醉乡归处，须尽兴、满酌高吟。",
            "向此免、名缰利锁，虚费光阴。"
        ],
        "notes": "",
        "id": "45668e0e78b236c77cd64b3c06f0d875"
    },
    {
        "author": "柳永",
        "dynasty": "宋",
        "type": "词",
        "rhythmic": "夜半乐",
        "title": "",
        "preface": "",
        "paragraphs": [
            "艳阳天气，烟雨风暖，芳郊澄朗闲凝伫。",
            "渐妆点亭台，参差佳树。",
            "舞腰困力，垂杨绿映，浅桃秾李夭夭，嫩红无数。",
            "度绮燕、流莺斗双语。",
            "翠娥南陌簇簇，蹑影红阴，缓移娇步。",
            "抬粉面、韶容花光相妒。",
            "绛绡袖举。",
            "云鬟风颤，半遮檀口含羞，背人偷顾。",
            "竞斗草、金钗笑争赌。",
            "对此嘉景，顿觉消凝，惹成愁绪。",
            "念解佩、轻盈在何处。",
            "忍良时、孤负少年等闲度。",
            "空望极、回首斜阳暮。",
            "叹浪萍风梗知何去。"
        ],
        "notes": "",
        "id": "d4a59d5cfafd85a426c95368ba238aa7"
    },
    {
        "author": "柳永",
        "dynasty": "宋",
        "type": "词",
        "rhythmic": "夜半乐",
        "title": "",
        "preface": "",
        "paragraphs": [
            "冻云黯淡天气，扁舟一叶，乘兴离江渚。",
            "渡万壑千岩，越溪深处。",
            "怒涛渐息，樵风乍起，更闻商旅相呼。",
            "片帆高举。",
            "泛画鹢、翩翩过南浦。",
            "望中酒旆闪闪，一簇烟村，数行霜树。",
            "残日下，渔人鸣榔归去。",
            "败荷零落，衰杨掩映，岸边两两三三，浣沙游女。",
            "避行客、含羞笑相语。",
            "到此因念，绣阁轻抛，浪萍难驻。",
            "叹后约丁宁竟何据。",
            "惨离怀，空恨岁晚归期阻。",
            "凝泪眼、杳杳神京路。",
            "断鸿声远长天暮。"
        ],
        "notes": "",
        "id": "005bd6541d525e75fe74501c28729699"
    },
    {
        "author": "柳永",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "多情到了多病。"
        ],
        "notes": "",
        "id": "1071f58100e03b1609b53b110234e42b"
    },
    {
        "author": "柳永",
        "dynasty": "宋",
        "type": "词",
        "rhythmic": "女冠子",
        "title": "",
        "preface": "",
        "paragraphs": [
            "火云初布。",
            "迟迟永日炎暑。",
            "浓阴高树。",
            "黄鹂叶底，羽毛学整，方调娇语。",
            "薰风时渐动，峻阁池塘，芰荷争吐。",
            "画梁紫燕，对对衔泥，飞来又去。",
            "想佳期、容易成辜负。",
            "共人人、同上画楼斟香醑。",
            "恨花无主。",
            "卧象床犀枕，成何情绪。",
            "有时魂梦断，半窗残月，透帘穿户。",
            "去年今夜，扇儿扇我，情人何处。"
        ],
        "notes": "",
        "id": "2f33ff4a76181c9eccff82eca2e65534"
    },
    {
        "author": "柳永",
        "dynasty": "宋",
        "type": "词",
        "rhythmic": "女冠子",
        "title": "",
        "preface": "",
        "paragraphs": [
            "淡烟飘薄。",
            "莺花谢、清和院落。",
            "树阴翠、密叶成幄。",
            "麦秋霁景，夏云忽变奇峰、倚寥廓。",
            "波暖银塘，涨新萍绿鱼跃。",
            "想端忧多暇，陈王是日，嫩苔生阁。",
            "正铄石天高，流金昼永，楚榭光风转蕙，披襟处、波翻翠幕。",
            "以文会友，沈李浮瓜忍轻诺。",
            "别馆清闲，避炎蒸、岂须河朔。",
            "但尊前随分，雅歌艳舞，尽成欢乐。"
        ],
        "notes": "",
        "id": "905e268f1599787316306cede79568b2"
    },
    {
        "author": "柳永",
        "dynasty": "宋",
        "type": "词",
        "rhythmic": "女冠子",
        "title": "",
        "preface": "",
        "paragraphs": [
            "断云残雨。",
            "洒微凉、生轩户。",
            "动清籁、萧萧庭树。",
            "银河浓淡，华星明灭，轻云时度。",
            "莎阶寂静无睹。",
            "幽蛩切切秋吟苦。",
            "疏篁一径，流萤几点，飞来又去。",
            "对月临风，空恁无眠耿耿，暗想旧日牵情处。",
            "绮罗丛里，有人人、那回饮散，略曾谐鸳侣。",
            "因循忍便睽阻。",
            "相思不得长相聚。",
            "好天良夜，无端惹起，千愁万绪。"
        ],
        "notes": "",
        "id": "1e9bfe8f7294aa391cb76cdf290ee97b"
    },
    {
        "author": "柳永",
        "dynasty": "宋",
        "type": "词",
        "rhythmic": "如鱼水",
        "title": "",
        "preface": "",
        "paragraphs": [
            "帝里疏散，数载酒萦花系，九陌狂游。",
            "良景对珍筵恼，佳人自有风流。",
            "劝琼瓯。",
            "绛唇启、歌发清幽。",
            "被举措、艺足才高，在处别得艳姬留。",
            "浮名利，拟拼休。",
            "是非莫挂心头。",
            "富贵岂尤人，时会高志须酬。",
            "莫闲愁。",
            "共绿蚁、红粉相尤。",
            "向绣幄，醉倚芳姿睡，算除此外何求。"
        ],
        "notes": "",
        "id": "d781275e10e93b036c66ba3728bee756"
    },
    {
        "author": "柳永",
        "dynasty": "宋",
        "type": "词",
        "rhythmic": "如鱼水",
        "title": "",
        "preface": "",
        "paragraphs": [
            "轻霭浮空，乱峰倒影，潋滟十里银塘。",
            "绕岸垂杨。",
            "红楼朱阁相望。",
            "芰荷香。",
            "双双戏、鸂鶒鸳鸯。",
            "乍雨过、兰芷汀洲，望中依约似潇湘。",
            "风淡淡，水茫茫。",
            "动一片晴光。",
            "画舫相将。",
            "盈盈红粉清商。",
            "紫薇郎。",
            "修禊饮、且乐仙乡。",
            "更归去，遍历銮坡凤沼，此景也难忘。"
        ],
        "notes": "",
        "id": "e03dfd872c2c88d8ec1fc25a133220be"
    },
    {
        "author": "柳永",
        "dynasty": "宋",
        "type": "词",
        "rhythmic": "婆罗门令",
        "title": "",
        "preface": "",
        "paragraphs": [
            "昨宵里、恁和衣睡。",
            "今宵里、又恁和衣睡。",
            "小饮归来，初更过、醺醺醉。",
            "中夜后、何事还惊起。",
            "霜天冷，风细细。",
            "触疏窗、闪闪灯摇曳。",
            "空床展转重追想，云雨梦、任敧枕难继。",
            "寸心万绪，咫尺千里。",
            "好景良天，彼此空有相怜意。",
            "未有相怜计。"
        ],
        "notes": "",
        "id": "ed2ec96dd9007f372f781c8ca59ce931"
    },
    {
        "author": "柳永",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "梦觉清宵半。",
            "悄然屈指听银箭。",
            "惟有床前残泪烛，啼红相伴。",
            "暗惹起、云愁雨恨情何限。",
            "从卧来、展转千馀遍。",
            "恁数重鸳被，怎向孤眠不暖。",
            "堪恨还堪叹。",
            "当初不合轻分散。",
            "及至厌厌独自个，却眼穿肠断。",
            "似恁地、深情密意如何拚。",
            "虽后约、的有于飞愿。",
            "奈片时难过，怎得如今便见。"
        ],
        "notes": "",
        "id": "47f774f042b749cf517a2992ea0f71f4"
    },
    {
        "author": "柳永",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "远岸收残雨。",
            "雨残稍觉江天暮。",
            "拾翠汀洲人寂静，立双双鸥鹭。",
            "望几点、渔灯隐映蒹葭浦。",
            "停画桡、两两舟人语。",
            "道去程今夜，遥指前村烟树。",
            "游宦成羁旅。",
            "短樯吟倚闲凝伫。",
            "万水千山迷远近，想乡关何处。",
            "自别后、风亭月榭孤欢聚。",
            "刚断肠、惹得离情苦。",
            "听杜宇声声，劝人不如归去。"
        ],
        "notes": "",
        "id": "8548ba3d00d0145bff62c2d8ff0fb611"
    },
    {
        "author": "柳永",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "长川波潋滟。",
            "楚乡淮岸迢递，一霎烟汀雨过，芳草青如染。",
            "驱驱携书剑。",
            "当此好天好景，自觉多愁多病，行役心情厌。",
            "望处旷野沈沈，暮云黯黯。",
            "行侵夜色，又是急桨投村店。",
            "认去程将近，舟子相呼，遥指渔灯一点。"
        ],
        "notes": "",
        "id": "2a92f5f4539ded5872585e45f87e335c"
    },
    {
        "author": "柳永",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "自春来、惨绿愁红，芳心是事可可。",
            "日上花梢，莺穿柳带，犹压香衾卧。",
            "暖酥消，腻云亸。",
            "终日厌厌倦梳裹。",
            "无那。",
            "恨薄情一去，音书无个。",
            "早知恁麽。",
            "悔当初、不把雕鞍锁。",
            "向鸡窗、只与蛮笺象管，拘束教吟课。",
            "镇相随，莫抛躲。",
            "针线闲拈伴伊坐。",
            "和我。",
            "免使年少，光阴虚过。"
        ],
        "notes": "",
        "id": "63d3c00b45711787a7df41bfc26e9c1c"
    },
    {
        "author": "柳永",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "伫立长堤，淡荡晚风起。",
            "骤雨歇、极目萧疏，塞柳万株，掩映箭波千里。",
            "走舟车向此，人人奔名竞利。",
            "念荡子、终日驱驱，争觉乡关转迢递。",
            "何意。",
            "绣阁轻抛，锦字难逢，等闲度岁。",
            "奈泛泛旅迹，厌厌病绪，迩来谙尽，宦游滋味。",
            "此情怀、纵写香笺，凭谁与寄。",
            "算孟光、争得知我，继日添憔悴。"
        ],
        "notes": "",
        "id": "1e5ee2bf87f2a1a108ace9ad816f9e5a"
    },
    {
        "author": "柳永",
        "dynasty": "宋",
        "type": "词",
        "rhythmic": "宣清",
        "title": "",
        "preface": "",
        "paragraphs": [
            "残月朦胧，小宴阑珊，归来轻寒凛凛。",
            "背银釭、孤馆乍眠，拥重衾、醉魄犹噤。",
            "永漏频传，前欢已去，离愁一枕。",
            "暗寻思、旧追游，神京风物如锦。",
            "念掷果朋侪，绝缨宴会，当时曾痛饮。",
            "命舞燕翩翻，歌珠贯串，向玳筵前，尽是神仙流品。",
            "至更阑、疏狂转甚。",
            "更相将、凤帏鸳寝。",
            "玉钗乱横，任散尽高阳，这欢娱、甚时重恁。"
        ],
        "notes": "",
        "id": "9cb1139060b67460b5546c6470034e6b"
    },
    {
        "author": "柳永",
        "dynasty": "宋",
        "type": "词",
        "rhythmic": "尉迟杯",
        "title": "",
        "preface": "",
        "paragraphs": [
            "宠佳丽。",
            "算九衢红粉皆难比。",
            "天然嫩脸修蛾，不假施朱描翠。",
            "盈盈秋水。",
            "恣雅态、欲语先娇媚。",
            "每相逢、月夕花朝，自有怜才深意。",
            "绸缪凤枕鸳被。",
            "深深处、琼枝玉树相倚。",
            "困极欢馀，芙蓉帐暖，别是恼人情味。",
            "风流事、难逢双美。",
            "况已断、香云为盟誓。",
            "且相将、共乐平生，未肯轻分连理。"
        ],
        "notes": "",
        "id": "20665972a5abe7e4999689a37ac282e4"
    },
    {
        "author": "柳永",
        "dynasty": "宋",
        "type": "词",
        "rhythmic": "小镇西・小镇西犯",
        "title": "",
        "preface": "",
        "paragraphs": [
            "意中有个人，芳颜二八。",
            "天然俏、自来奸黠。",
            "最奇绝。",
            "是笑时、媚靥深深，百态千娇，再三偎著，再三香滑。",
            "久离缺。",
            "夜来魂梦里，尤花殢雪。",
            "分明似旧家时节。",
            "正欢悦。",
            "被邻鸡唤起，一场寂寥，无眠向晓，空有半窗残月。"
        ],
        "notes": "",
        "id": "b127a64888dc3e9af599fd5fcd077130"
    },
    {
        "author": "柳永",
        "dynasty": "宋",
        "type": "词",
        "rhythmic": "小镇西犯",
        "title": "",
        "preface": "",
        "paragraphs": [
            "水乡初禁火，青春未老。",
            "芳菲满、柳汀烟岛。",
            "波际红帏缥缈。",
            "尽杯盘小。",
            "歌祓禊，声声谐楚调。",
            "路缭绕。",
            "野桥新市里，花秾妓好。",
            "引游人、兢来喧笑。",
            "酩酊谁家年少。",
            "信玉山倒。",
            "家何处，落日眠芳草。"
        ],
        "notes": "",
        "id": "342afe3b49f30ac848f1b0d0bfe70b40"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "佳人巧笑值千金。",
            "当日偶情深。",
            "几回饮散，灯残香暖，好事尽鸳衾。",
            "如今万水千山阻，魂杳杳、信沈沈。",
            "孤棹烟波，小楼风月，两处一般心。"
        ],
        "notes": "",
        "id": "b8ebbc63bacf60f379af2dd0070365de"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "日高花榭懒梳头。",
            "无语倚妆楼。",
            "修眉敛黛，遥山横翠，相对结春愁。",
            "王孙走马长楸陌，贪迷恋、少年游。",
            "似恁疏狂，费人拘管，争似不风流。"
        ],
        "notes": "",
        "id": "fb8f2b05f50b6190e4dc9fcacc215fd7"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "一生赢得是凄凉。",
            "追前事、暗心伤。",
            "好天良夜，深屏香被，争忍便相忘。",
            "王孙动是经年去，贪迷恋、有何长。",
            "万种千般，把伊情分，颠倒尽猜量。"
        ],
        "notes": "",
        "id": "5cb595ac2edc1753b14e3766ccfe7c58"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "帘垂深院冷萧萧。",
            "花外漏声遥。",
            "青灯未灭，红窗闲卧，魂梦去迢迢。",
            "薄情漫有归消息，鸳鸯被、半香消。",
            "试问伊家，阿谁心绪，禁得恁无憀。"
        ],
        "notes": "",
        "id": "613c70ecf8f331581dc3a250ada09083"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "铃斋无讼宴游频。",
            "罗绮簇簪绅。",
            "施朱傅粉，丰肌清骨，容态尽天真。",
            "舞裀歌扇花光里，翻回雪、驻行云。",
            "绮席阑珊，凤灯明灭，谁是意中人。"
        ],
        "notes": "",
        "id": "313d49bb69c6d60b419bf6246e9b2ad1"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "淡黄衫子郁金裙。",
            "长忆个人人。",
            "文谈闲雅，歌喉清丽，举措好精神。",
            "当初为倚深深宠，无个事、爱娇瞋。",
            "想得别来，旧家模样，只是翠蛾颦。"
        ],
        "notes": "",
        "id": "c090ecf50bfc8446cf148c0d098dcc38"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "世间尤物意中人。",
            "轻细好腰身。",
            "香帏睡起，发妆酒酽，红脸杏花春。",
            "娇多爱把齐纨扇，和笑掩朱唇。",
            "心性温柔，品流详雅，不称在风尘。"
        ],
        "notes": "",
        "id": "ec1c05b175238f8d381595cfcea59f18"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "层波潋滟远山横。",
            "一笑一倾城。",
            "酒容红嫩，歌喉清丽，百媚坐中生。",
            "墙头马上初相见，不准拟、恁多情。",
            "昨夜杯阑，洞房深处，特地快逢迎。"
        ],
        "notes": "",
        "id": "366d5819ff1d75278b01d92188d4eae4"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "参差烟树灞陵桥。",
            "风物尽前朝。",
            "衰杨古柳，几经攀折，憔悴楚宫腰。",
            "夕阳闲淡秋光老，离思满蘅皋。",
            "一曲阳关，断肠声尽，独自凭兰桡。"
        ],
        "notes": "",
        "id": "de901aa9bb7cc9bdf72596164a95b908"
    },
    {
        "author": "柳永",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "长安古道马迟迟。",
            "高柳乱蝉栖。",
            "夕阳岛外，秋风原上，目断四天垂。",
            "归云一去无踪迹，何处是前期。",
            "狎兴生疏，酒徒萧索，不似去年时。"
        ],
        "notes": "",
        "id": "2e40f556b495fbe29a0e791152b8d7c0"
    },
    {
        "author": "柳永",
        "dynasty": "宋",
        "type": "词",
        "rhythmic": "尾犯",
        "title": "",
        "preface": "",
        "paragraphs": [
            "晴烟幂幂。",
            "渐东郊芳草，染成轻碧。",
            "野塘风暖，游鱼动触，冰嘶微坼。",
            "几行断雁，旋次第、归霜碛。",
            "咏新诗，手拈江梅，故人赠我春色。",
            "似此光阴催逼。",
            "念浮生、不满百。",
            "虽照人轩冕，润屋珠金，於身何益。",
            "一种劳心力。",
            "图利禄，殆非长策。",
            "除是恁、点检笙歌，访寻罗绮消得。"
        ],
        "notes": "",
        "id": "cac5cc2ed2159b1d5bb905c202ae5442"
    },
    {
        "author": "柳永",
        "dynasty": "宋",
        "type": "词",
        "rhythmic": "尾犯",
        "title": "",
        "preface": "",
        "paragraphs": [
            "夜雨滴空阶，孤馆梦回，情绪萧索。",
            "一片闲愁，想丹青难貌。",
            "秋渐老、蛩声正苦，夜将阑、灯花旋落。",
            "最无端处，总把良宵，祗恁孤眠却。",
            "佳人应怪我，别后寡信轻诺。",
            "记得当初，翦香云为约。",
            "甚时向、幽闺深处，按新词、流霞共酌。",
            "再同欢笑，肯把金玉珠珍博。"
        ],
        "notes": "",
        "id": "eab0fb6c8a35e76a2d73cfb9f532ffbc"
    },
    {
        "author": "柳永",
        "dynasty": "宋",
        "type": "词",
        "rhythmic": "巫山一段云",
        "title": "",
        "preface": "",
        "paragraphs": [
            "萧氏贤夫妇，茅家好弟兄。",
            "羽轮飙驾赴层城。",
            "高会尽仙卿。",
            "一曲云谣为寿。",
            "倒尽金壶碧酒。",
            "醺酣争撼白榆花。",
            "踏碎九光霞。"
        ],
        "notes": "",
        "id": "414ed982a6b3677cc649b5fbb09596b9"
    },
    {
        "author": "柳永",
        "dynasty": "宋",
        "type": "词",
        "rhythmic": "巫山一段云",
        "title": "",
        "preface": "",
        "paragraphs": [
            "阆苑年华永，嬉游别是情。",
            "人间三度见河清。",
            "一番碧桃成。",
            "金母忍将轻摘。",
            "留宴鳌峰真客。",
            "红狵闲卧吠斜阳。",
            "方朔敢偷尝。"
        ],
        "notes": "",
        "id": "7edbe3956514f6cd232ea852c50ebe94"
    },
    {
        "author": "柳永",
        "dynasty": "宋",
        "type": "词",
        "rhythmic": "巫山一段云",
        "title": "",
        "preface": "",
        "paragraphs": [
            "清旦朝金母，斜阳醉玉龟。",
            "天风摇曳六铢衣。",
            "鹤背觉孤危。",
            "贪看海蟾狂戏。",
            "不道九关齐闭。",
            "相将何处寄良宵。",
            "还去访三茅。"
        ],
        "notes": "",
        "id": "10ba6135da0247af26ed1c4dc48f81b3"
    },
    {
        "author": "柳永",
        "dynasty": "宋",
        "type": "词",
        "rhythmic": "巫山一段云",
        "title": "",
        "preface": "",
        "paragraphs": [
            "琪树罗三殿，金龙抱九关。",
            "上清真籍总群仙。",
            "朝拜五云间。",
            "昨夜紫微诏下。",
            "急唤天书使者。",
            "令赍瑶检降彤霞。",
            "重到汉皇家。"
        ],
        "notes": "",
        "id": "95e299c866b48525d7a5eec4977c2129"
    },
    {
        "author": "柳永",
        "dynasty": "宋",
        "type": "词",
        "rhythmic": "巫山一段云",
        "title": "",
        "preface": "",
        "paragraphs": [
            "六六真游洞，三三物外天。",
            "九班麟稳破非烟。",
            "何处按云轩。",
            "昨夜麻姑陪宴。",
            "又话蓬莱清浅。",
            "几回山脚弄云涛。",
            "仿佛见金鳌。"
        ],
        "notes": "",
        "id": "32b8dfe06c9bb5eb1fcc1b0f7ea19f96"
    },
    {
        "author": "柳永",
        "dynasty": "宋",
        "type": "词",
        "rhythmic": "应天长",
        "title": "",
        "preface": "",
        "paragraphs": [
            "残蝉渐绝。",
            "傍碧砌修梧，败叶微脱。",
            "风露凄清，正是登高时节。",
            "东篱霜乍结。",
            "绽金蕊、嫩香堪折。",
            "聚宴处，落帽风流，未饶前哲。",
            "把酒与君说。",
            "恁好景佳辰，怎忍虚设。",
            "休效牛山，空对江天凝咽。",
            "尘劳无暂歇。",
            "遇良会、剩偷欢悦。",
            "歌声阕。",
            "杯兴方浓，莫便中辍。"
        ],
        "notes": "",
        "id": "f686c1a84386ae59b84c1d81e65f2c23"
    },
    {
        "author": "柳永",
        "dynasty": "宋",
        "type": "词",
        "rhythmic": "引驾行",
        "title": "",
        "preface": "",
        "paragraphs": [
            "红尘紫陌，斜阳暮草长安道，是离人、断魂处，迢迢匹马西征。",
            "新晴。",
            "韶光明媚，轻烟淡薄和气暖，望花村、路隐映，摇鞭时过长亭。",
            "愁生。",
            "伤凤城仙子，别来千里重行行。",
            "又记得临歧，泪眼湿、莲脸盈盈。",
            "消凝。",
            "花朝月夕，最苦冷落银屏。",
            "想媚容、耿耿无眠，屈指已算回程。",
            "相萦。",
            "空万般思忆，争如归去睹倾城。",
            "向绣帏、深处并枕，说如此牵情。"
        ],
        "notes": "",
        "id": "bbdb4fa8071acf3f64adf23e152e351d"
    },
    {
        "author": "柳永",
        "dynasty": "宋",
        "type": "词",
        "rhythmic": "引驾行",
        "title": "",
        "preface": "",
        "paragraphs": [
            "虹收残雨。",
            "蝉嘶败柳长堤暮。",
            "背都门、动消黯，西风片帆轻举。",
            "愁睹。",
            "泛画鹢翩翩，灵龟隐隐下前浦。",
            "忍回首、佳人渐远，想高城、隔烟树。",
            "几许。",
            "秦楼永昼，谢阁连宵奇遇。",
            "算赠笑千金，酬歌百琲，尽成轻负。",
            "南顾。",
            "念吴邦越国，风烟萧索在何处。",
            "独自个、千山万水，指天涯去。"
        ],
        "notes": "",
        "id": "14cf27f5b3a62780ef6de41bb711f7f9"
    },
    {
        "author": "柳永",
        "dynasty": "宋",
        "type": "词",
        "rhythmic": "归去来",
        "title": "",
        "preface": "",
        "paragraphs": [
            "一夜狂风雨。",
            "花英坠、碎红无数。",
            "垂杨漫结黄金缕。",
            "尽春残、萦不住。",
            "蝶稀蜂散知何处。",
            "殢尊酒、转添愁绪。",
            "多情不惯相思苦。",
            "休惆怅、好归去。"
        ],
        "notes": "",
        "id": "e3bc41bec760a66ba5db95030a8f2a98"
    },
    {
        "author": "柳永",
        "dynasty": "宋",
        "type": "词",
        "rhythmic": "归去来",
        "title": "",
        "preface": "",
        "paragraphs": [
            "初过元宵三五。",
            "慵困春情绪。",
            "灯月阑珊嬉游处。",
            "游人尽、厌欢聚。",
            "凭仗如花女。",
            "持杯谢、酒朋诗侣。",
            "馀酲更不禁香醑。",
            "歌筵罢、且归去。"
        ],
        "notes": "",
        "id": "909322d071a67da19fa019c5a1917587"
    },
    {
        "author": "柳永",
        "dynasty": "宋",
        "type": "词",
        "rhythmic": "归朝欢",
        "title": "",
        "preface": "",
        "paragraphs": [
            "别岸扁舟三两只。",
            "葭苇萧萧风淅淅。",
            "沙汀宿雁破烟飞，溪桥残月和霜白。",
            "渐渐分曙色。",
            "路遥山远多行役。",
            "往来人，只轮双桨，尽是利名客。",
            "一望乡关烟水隔。",
            "转觉归心生羽翼。",
            "愁云恨雨两牵萦，新春残腊相催逼。",
            "岁华都瞬息。",
            "浪萍风梗诚何益。",
            "归去来，玉楼深处，有个人相忆。"
        ],
        "notes": "",
        "id": "c121a331ba006f0539553b10e8bbd6c5"
    },
    {
        "author": "柳永",
        "dynasty": "宋",
        "type": "词",
        "rhythmic": "彩云归",
        "title": "",
        "preface": "",
        "paragraphs": [
            "蘅皋向晚舣轻航。",
            "卸云帆、水驿鱼乡。",
            "当暮天、霁色如晴昼，江练静、皎月飞光。",
            "那堪听、远村羌管，引离人断肠。",
            "此际浪萍风梗，度岁茫茫。",
            "堪伤。",
            "朝欢暮宴，被多情、赋与凄凉。",
            "别来最苦，襟袖依约，尚有馀香。",
            "算得伊、鸳衾凤枕，夜永争不思量。",
            "牵情处，惟有临歧，一句难忘。"
        ],
        "notes": "",
        "id": "fb3c5af371c3279d0264dcddd829555c"
    },
    {
        "author": "柳永",
        "dynasty": "宋",
        "type": "词",
        "rhythmic": "征部乐",
        "title": "",
        "preface": "",
        "paragraphs": [
            "雅欢幽会，良辰可惜虚抛掷。",
            "每追念、狂踪旧迹。",
            "长祗恁、愁闷朝夕。",
            "凭谁去、花衢觅。",
            "细说此中端的。",
            "道向我、转觉厌厌，役梦劳魂苦相忆。",
            "须知最有，风前月下，心事始终难得。",
            "但愿我、虫虫心下，把人看待，长是初相识。",
            "况渐逢春色。",
            "便是有、举场消息。",
            "待这回、好好怜伊，更不轻离拆。"
        ],
        "notes": "",
        "id": "ac5e06545b0594f0cfe5fc803af5af65"
    },
    {
        "author": "柳永",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "前时小饮春庭院。",
            "悔放笙歌散。",
            "归来中夜酒醺醺，惹起旧愁无限。",
            "虽看坠楼换马，争奈不是鸳鸯伴。",
            "朦胧暗想如花面。",
            "欲梦还惊断。",
            "和衣拥被不成眠，一枕万回千转。",
            "惟有画梁，新来双燕，彻曙闻长叹。"
        ],
        "notes": "",
        "id": "2a21139c0e7af4e12c135414fd4b1c6b"
    },
    {
        "author": "柳永",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "燔柴烟断星河曙。",
            "宝辇回天步。",
            "端门羽卫簇雕阑，六乐舜韶先举。",
            "鹤书飞下，鸡竿高耸，恩霈均寰寓。",
            "赤霜袍烂飘香雾。",
            "喜色成春煦。",
            "九仪三事仰天颜，八彩旋生眉宇。",
            "椿龄无尽，萝图有庆，常作乾坤主。"
        ],
        "notes": "",
        "id": "f7391e93cfe0c53388c6dd1613b4d548"
    },
    {
        "author": "柳永",
        "dynasty": "宋",
        "type": "词",
        "rhythmic": "忆帝京",
        "title": "",
        "preface": "",
        "paragraphs": [
            "薄衾小枕天气。",
            "乍觉别离滋味。",
            "展转数寒更，起了还重睡。",
            "毕竟不成眠，一夜长如岁。",
            "也拟待、却回征辔。",
            "又争奈、已成行计。",
            "万种思量，多方开解，只恁寂寞厌厌地。",
            "系我一生心，负你千行泪。"
        ],
        "notes": "",
        "id": "2c2cb20568a2a30cddee7c22a5d5f93e"
    },
    {
        "author": "柳永",
        "dynasty": "宋",
        "type": "词",
        "rhythmic": "思归乐",
        "title": "",
        "preface": "",
        "paragraphs": [
            "天幕清和堪宴聚。",
            "想得尽、高阳俦侣。",
            "皓齿善歌长袖舞。",
            "渐引入、醉乡深处。",
            "晚岁光阴能几许。",
            "这巧宦、不须多取。",
            "共君把酒听杜宇。",
            "解再三、劝人归去。"
        ],
        "notes": "",
        "id": "a9b68daa1916c9472b30912205606c61"
    },
    {
        "author": "柳永",
        "dynasty": "宋",
        "type": "词",
        "rhythmic": "惜春郎",
        "title": "",
        "preface": "",
        "paragraphs": [
            "玉肌琼艳新妆饰。",
            "好壮观歌席。",
            "潘妃宝钏，阿娇金屋，应也消得。",
            "属和新词多俊格。",
            "敢共我勍敌。",
            "恨少年、枉费疏狂，不早与伊相识。"
        ],
        "notes": "",
        "id": "b0030202980d99d8746ae1e123ce5891"
    },
    {
        "author": "柳永",
        "dynasty": "宋",
        "type": "词",
        "rhythmic": "慢卷绸",
        "title": "",
        "preface": "",
        "paragraphs": [
            "闲窗烛暗，孤帏夜永，敧枕难成寐。",
            "细屈指寻思，旧事前欢，都来未尽，平生深意。",
            "到得如今，万般追悔。",
            "空只添憔悴。",
            "对好景良辰，皱著眉儿，成甚滋味。",
            "红茵翠被。",
            "当时事、一一堪垂泪。",
            "怎生得依前，似恁偎香倚暖，抱著日高犹睡。",
            "算得伊家，也应随分，烦恼心儿里。",
            "又争似从前，淡淡相看，免恁牵系。"
        ],
        "notes": "",
        "id": "afd39a87304eee9ecc5071b2c054a532"
    },
    {
        "author": "柳永",
        "dynasty": "宋",
        "type": "词",
        "rhythmic": "戚氏",
        "title": "",
        "preface": "",
        "paragraphs": [
            "晚秋天。",
            "一霎微雨洒庭轩。",
            "槛菊萧疏，井梧零乱惹残烟。",
            "凄然。",
            "望江关。",
            "飞云黯淡夕阳间。",
            "当时宋玉悲感，向此临水与登山。",
            "远道迢递，行人凄楚，倦听陇水潺湲。",
            "正蝉吟败叶，蛩响衰草，相应喧喧。",
            "孤馆度日如年。",
            "风露渐变，悄悄至更阑。",
            "长天净，绛河清浅，皓月婵娟。",
            "思绵绵。",
            "夜永对景，那堪屈指，暗想从前。",
            "未名未禄，绮陌红楼，往往经岁迁延。",
            "帝里风光好，当年少日，暮宴朝欢。",
            "况有狂朋怪侣，遇当歌、对酒竞留连。",
            "别来迅景如梭，旧游似梦，烟水程何限。",
            "念利名、憔悴长萦绊。",
            "追往事、空惨愁颜。",
            "漏箭移、稍觉轻寒。",
            "渐呜咽、画角数声残。",
            "对闲窗畔，停灯向晓，抱影无眠。"
        ],
        "notes": "",
        "id": "f4007b5b0cc2a3bf8604bdf5e0b50119"
    },
    {
        "author": "柳永",
        "dynasty": "宋",
        "type": "词",
        "rhythmic": "抛球乐",
        "title": "",
        "preface": "",
        "paragraphs": [
            "晓来天气浓淡，微雨轻洒。",
            "近清明，风絮巷陌，烟草池塘，尽堪图画。",
            "艳杏暖、妆脸匀开，弱柳困、宫腰低亚。",
            "是处丽质盈盈，巧笑嬉嬉，手簇秋千架。",
            "戏彩球罗绶，金鸡芥羽，少年驰骋，芳郊绿野。",
            "占断五陵游，奏脆管、繁弦声和雅。",
            "向名园深处，争泥画轮，竞羁宝马。",
            "取次罗列杯盘，就芳树、绿阴红影下。",
            "舞婆娑，歌宛转，仿佛莺娇燕姹。",
            "寸珠片玉，争似此、浓欢无价。",
            "任他美酒，十千一斗，饮竭仍解金貂贳。",
            "恣幕天席地，陶陶尽醉太平，且乐唐虞景化。",
            "须信艳阳天，看未足、已觉莺花谢。",
            "对绿蚁翠蛾，怎忍轻舍。"
        ],
        "notes": "",
        "id": "836ad02bb9754be8fe9372bd6985fc66"
    },
    {
        "author": "柳永",
        "dynasty": "宋",
        "type": "词",
        "rhythmic": "斗百花",
        "title": "",
        "preface": "",
        "paragraphs": [
            "满搦宫腰纤细。",
            "年纪方当笄岁。",
            "刚被风流沾惹，与合垂杨双髻。",
            "初学严妆，如描似削身材，怯雨羞云情意。",
            "举措多娇媚。",
            "争奈心性，未会先怜佳婿。",
            "长是夜深，不肯便入鸳被。",
            "与解罗裳，盈盈背立银釭，却道你但先睡。"
        ],
        "notes": "",
        "id": "696c5a739176ae29e1c20fad119953f4"
    },
    {
        "author": "柳永",
        "dynasty": "宋",
        "type": "词",
        "rhythmic": "斗百花",
        "title": "",
        "preface": "",
        "paragraphs": [
            "煦色韶光明媚。",
            "轻霭低笼芳树。",
            "池塘浅蘸烟芜，帘幕闲垂风絮。",
            "春困厌厌，抛掷斗草工夫，冷落踏青心绪。",
            "终日卮朱户。",
            "远恨绵绵，淑景迟迟难度。",
            "年少傅粉，依前醉眠何处。",
            "深院无人，黄昏乍拆秋千，空锁满庭花雨。"
        ],
        "notes": "",
        "id": "c224186597c6cd67458b29fc5d8f18e6"
    },
    {
        "author": "柳永",
        "dynasty": "宋",
        "type": "词",
        "rhythmic": "斗百花",
        "title": "",
        "preface": "",
        "paragraphs": [
            "飒飒霜飘鸳瓦，翠幕轻寒微透，长门深锁悄悄，满庭秋色将晚。",
            "眼看菊蕊，重阳泪落如珠，长是淹残粉面。",
            "鸾辂音尘远。",
            "无险幽恨，寄情空殢纨扇。",
            "应是帝王，当初怪妾辞辇。",
            "陡顿今来，宫中第一妖娆，却道昭阳飞燕。"
        ],
        "notes": "",
        "id": "5436aa3acd523d09218ae73c542a7ac7"
    },
    {
        "author": "柳永",
        "dynasty": "宋",
        "type": "词",
        "rhythmic": "早梅芳・喜迁莺",
        "title": "",
        "preface": "",
        "paragraphs": [
            "海霞红，山烟翠。",
            "故都风景繁华地。",
            "谯门画戟，下临万井，金碧楼台相倚。",
            "芰荷浦溆，杨柳汀洲，映虹桥倒影，兰舟飞棹，游人聚散，一片湖光里。",
            "汉元侯，自从破虏征蛮，峻陟枢庭贵。",
            "筹帷厌久，盛年昼锦，归来吾乡我里。",
            "铃斋少讼，宴馆多欢，未周星，便恐皇家，图任勋贤，又作登庸计。"
        ],
        "notes": "",
        "id": "61456c0f1d68d5804eba9e63dc0cb50a"
    },
    {
        "author": "柳永",
        "dynasty": "宋",
        "type": "词",
        "rhythmic": "昼夜乐",
        "title": "",
        "preface": "",
        "paragraphs": [
            "秀香家住桃花径。",
            "算神仙、才堪并。",
            "层波细翦明眸，腻玉圆搓素颈。",
            "爱把歌喉当筵逞。",
            "遏天边，乱云愁凝。",
            "言语似娇莺，一声声堪听。",
            "洞房饮散帘帏静。",
            "拥香衾、欢心称。",
            "金炉麝袅青烟，凤帐烛摇红影。",
            "无限狂心乘酒兴。",
            "这欢娱、渐入嘉景。",
            "犹自怨邻鸡，道秋宵不永。"
        ],
        "notes": "",
        "id": "0ad808cdfa67c12e2358e482219d7294"
    },
    {
        "author": "柳永",
        "dynasty": "宋",
        "type": "词",
        "rhythmic": "昼夜乐",
        "title": "",
        "preface": "",
        "paragraphs": [
            "洞房记得初相遇。",
            "便只合、长相聚。",
            "何期小会幽欢，变作离情别绪。",
            "况值阑珊春色暮。",
            "对满目、乱花狂絮。",
            "直恐好风光，尽随伊归去。",
            "一场寂寞凭谁诉。",
            "算前言、总轻负。",
            "早知恁地难拼，悔不当时留住。",
            "其奈风流端正外，更别有、系人心处。",
            "一日不思量，也攒眉千度。"
        ],
        "notes": "",
        "id": "6d431d7834d32904a8e4ae46c5d46219"
    },
    {
        "author": "柳永",
        "dynasty": "宋",
        "type": "词",
        "rhythmic": "曲玉管",
        "title": "",
        "preface": "",
        "paragraphs": [
            "陇首云飞，江边日晚，烟波满目凭阑久。",
            "立望关河萧索，千里清秋。",
            "忍凝眸。",
            "杳杳神京，盈盈仙子，别来锦字终难偶。",
            "断雁无凭，冉冉飞下汀洲。",
            "思悠悠。",
            "暗想当初，有多少、幽欢佳会，岂知聚散难期，翻成雨恨云愁。",
            "阻追游。",
            "每登山临水，惹起平生心事，一场消黯，永日无言，却下层楼。"
        ],
        "notes": "",
        "id": "e6e156c2845cb4efa830a0584bce315b"
    },
    {
        "author": "柳永",
        "dynasty": "宋",
        "type": "词",
        "rhythmic": "望汉月・忆汉月",
        "title": "",
        "preface": "",
        "paragraphs": [
            "明月明月明月。",
            "争奈乍圆还缺。",
            "恰如年少洞房人，暂欢会、依前离别。",
            "小楼凭槛处，正是去年时节。",
            "千里清光又依旧，奈夜永、厌厌人绝。"
        ],
        "notes": "",
        "id": "1322b2860402b3bf3c8ec1c05be23741"
    },
    {
        "author": "柳永",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "东南形胜，三吴都会，钱塘自古繁华。",
            "烟柳画桥，风帘翠幕，参差十万人家。",
            "云树绕堤沙。",
            "怒涛卷霜雪，天堑无涯。",
            "市列珠玑，户盈罗绮竞豪奢。",
            "重湖叠巘清嘉。",
            "有三秋桂子，十里荷花。",
            "羌管弄晴，菱歌泛夜，嬉嬉钓叟莲娃。",
            "千骑拥高牙。",
            "乘醉听箫鼓，吟赏烟霞。",
            "异日图将好景，归去凤池夸。"
        ],
        "notes": "",
        "id": "598e573e309e9adcbf63e312505cd14b"
    },
    {
        "author": "柳永",
        "dynasty": "宋",
        "type": "词",
        "rhythmic": "望远行",
        "title": "",
        "preface": "",
        "paragraphs": [
            "长空降瑞，寒风翦，淅淅瑶花初下。",
            "乱飘僧舍，密洒歌楼，迤逦渐迷鸳瓦。",
            "好是渔人，披得一蓑归去，江上晚来堪画。",
            "满长安，高却旗亭酒价。",
            "幽雅。",
            "乘兴最宜访戴，泛小棹、越溪潇洒。",
            "皓鹤夺鲜，白鹇失素，千里广铺寒野。",
            "须信幽兰歌断，彤云收尽，别有瑶台琼榭。",
            "放一轮明月，交光清夜。"
        ],
        "notes": "",
        "id": "9e7c953b45a8d5de3b2956f830c00f61"
    },
    {
        "author": "柳永",
        "dynasty": "宋",
        "type": "词",
        "rhythmic": "望远行",
        "title": "",
        "preface": "",
        "paragraphs": [
            "绣帏睡起。",
            "残妆浅，无绪匀红补翠。",
            "藻井凝尘，金梯铺藓，寂寞凤楼十二。",
            "风絮纷纷，烟芜苒苒，永日画阑，沈吟独倚。",
            "望远行，南陌春残悄归骑。",
            "凝睇。",
            "消遣离愁无计。",
            "但暗掷、金钗买醉。",
            "对好景、空饮香醪，争奈转添珠泪。",
            "待伊游冶归来，故故解放翠羽，轻裙重系。",
            "见纤腰，图信人憔悴。"
        ],
        "notes": "",
        "id": "3de9254c284ebeb1748c3760f483db06"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "黄金万缕风牵细。",
            "寒食初头春有味。",
            "殢烟尤雨索春饶，一日三眠夸得意。",
            "章街隋岸欢游地。",
            "高拂楼台低映水。",
            "楚王空待学风流，饿损宫腰终不似。"
        ],
        "notes": "",
        "id": "af542f88a776e77b78cc945f3ba14bdd"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "东风催露千娇面。",
            "欲绽红深开处浅。",
            "日高梳洗甚时忺，点滴燕脂匀未遍。",
            "霏微雨罢残阳院。",
            "洗出都城新锦段。",
            "美人纤手摘芳枝，插在钗头和凤颤。"
        ],
        "notes": "",
        "id": "49c08b035fc03eec7ca38c36ae89d245"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "翦裁用尽春工意。",
            "浅蘸朝霞千万蕊。",
            "天然淡泞好精神，洗尽严妆方见媚。",
            "风亭月榭闲相倚。",
            "紫玉枝梢红蜡蒂。",
            "假饶花落未消愁，煮酒杯盘催结子。"
        ],
        "notes": "",
        "id": "8c66f9acdb5d557f7c636c916e136d9a"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "酥娘一搦腰肢袅。",
            "回雪萦尘皆尽妙。",
            "几多狎客看无厌，一辈舞童功不到。",
            "星眸顾指精神峭。",
            "罗袖迎风身段小。",
            "而今长大懒婆娑，只要千金酬一笑。"
        ],
        "notes": "",
        "id": "3549f4e37646e2978f920f0f37ab6fdf"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "虫娘举措皆温润。",
            "每到婆娑偏恃俊。",
            "香檀敲缓玉纤迟，画鼓声催莲步紧。",
            "贪为顾盼夸风韵。",
            "往往曲终情未尽。",
            "坐中年少暗消魂，争问青鸾家远近。"
        ],
        "notes": "",
        "id": "0598c0f1fa7728a2c2d0dd13c987002d"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "佳娘捧板花钿簇。",
            "唱出新声群艳伏。",
            "金鹅扇掩调累累，文杏梁高尘簌簌。",
            "鸾吟凤啸清相续。",
            "管裂弦焦争可逐。",
            "何当夜召入连昌，飞上九天歌一曲。"
        ],
        "notes": "",
        "id": "764b8af4125102c0980ca7a996ff1372"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "心娘自小能歌舞。",
            "举意动容皆济楚。",
            "解教天上念奴羞，不怕掌中飞燕妒。",
            "玲珑绣扇花藏语。",
            "宛转香茵云衬步。",
            "王孙若拟赠千金，只在画楼东畔住。"
        ],
        "notes": "",
        "id": "195525f80f28a756b2d614a4257ebaf2"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花令",
        "title": "",
        "preface": "",
        "paragraphs": [
            "有个人人真攀羡。",
            "问著洋洋回却面。",
            "你若无意向他人，为甚梦中频相见。",
            "不如闻早还却愿。",
            "免使牵人虚魂乱。",
            "风流肠肚不坚牢，祗恐被伊牵引断。"
        ],
        "notes": "",
        "id": "3ef37c1c65ce22b939de60ca03ffd9d8"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "古繁华茂苑，是当日、帝王州。",
            "咏人物鲜明，土风细腻，曾美诗流。",
            "寻幽。",
            "近香径处，聚莲娃钓叟簇汀洲。",
            "晴景吴波练静，万家绿水朱楼。",
            "凝旒。",
            "乃眷东南，思共理、命贤侯。",
            "继梦得文章，乐天惠爱，布政优优。",
            "鳌头。",
            "况虚位久，遇名都胜景阻淹留。",
            "赢得兰堂酝酒，画船携妓欢游。"
        ],
        "notes": "",
        "id": "5ab2f4c16c64f06bc408b95de7f68a80"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "拆桐花烂漫，乍疏雨、洗清明。",
            "正艳杏烧林，缃桃绣野，芳景如屏。",
            "倾城。",
            "尽寻胜去，骤雕鞍绀幰出郊坰。",
            "风暖繁弦脆管，万家竞奏新声。",
            "盈盈。",
            "斗草踏青。",
            "人艳冶、递逢迎。",
            "向路傍往往，遗簪坠珥，珠翠纵横。",
            "欢情。",
            "对佳丽地，信金罍罄竭玉山倾。",
            "拼却明朝永日，画堂一枕春酲。"
        ],
        "notes": "",
        "id": "ed6998b1ae9f1c6353085984e8cc7f40"
    },
    {
        "author": "柳永",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "倚危楼伫立，乍萧索、晚晴初。",
            "渐素景衰残，风砧韵响，双树红疏。",
            "云衢。",
            "见新雁过，奈佳人自别阻音书。",
            "空遣悲秋念远，寸肠万恨萦纡。",
            "皇都。",
            "暗想欢游，成往事、动欷歔。",
            "念对酒当歌，低帏并枕，翻恁轻孤。",
            "归途。",
            "纵凝望处，但斜阳暮霭满平芜。",
            "赢得无言悄悄，凭阑尽日踟蹰。"
        ],
        "notes": "",
        "id": "da5493ab6269d94ca3df91b01dce4383"
    },
    {
        "author": "柳永",
        "dynasty": "宋",
        "type": "词",
        "rhythmic": "柳初新",
        "title": "",
        "preface": "",
        "paragraphs": [
            "东郊向晓星杓亚。",
            "报帝里、春来也。",
            "柳抬烟眼，花匀露脸，渐觉绿娇红姹。",
            "妆点层台芳榭。",
            "运神功、丹青无价。",
            "别有尧阶试罢。",
            "新郎君、成行如画。",
            "杏园风细，桃花浪暖，竞喜羽迁鳞化。",
            "遍九陌、相将游冶。",
            "骤香尘、宝鞍骄马。"
        ],
        "notes": "",
        "id": "e0a20e4e435b7481d891a1333b719e96"
    },
    {
        "author": "柳永",
        "dynasty": "宋",
        "type": "词",
        "rhythmic": "柳腰轻",
        "title": "",
        "preface": "",
        "paragraphs": [
            "英英妙舞腰肢软。",
            "章台柳、昭阳燕。",
            "锦衣冠盖，绮堂筵会，是处千金争选。",
            "顾香砌、丝管初调，倚轻风、佩环微颤。",
            "乍入霓裳促遍。",
            "逞盈盈、渐催檀板。",
            "慢垂霞袖，急趋莲步，进退奇容千变。",
            "算何止、倾国倾城，暂回眸、万人肠断。"
        ],
        "notes": "",
        "id": "5ccb9e32a105bea3ba7980f80ca9d70d"
    },
    {
        "author": "柳永",
        "dynasty": "宋",
        "type": "词",
        "rhythmic": "梁州令",
        "title": "",
        "preface": "",
        "paragraphs": [
            "梦觉纱窗晓。",
            "残灯掩然空照。",
            "因思人事苦萦牵，离愁别恨，无限何时了。",
            "怜深定是心肠小。",
            "往往成烦恼。",
            "一生惆怅情多少。",
            "月不长圆，春色易为老。"
        ],
        "notes": "",
        "id": "9c7c22769aee39fe9dd05f181f2716d2"
    },
    {
        "author": "柳永",
        "dynasty": "宋",
        "type": "词",
        "rhythmic": "梦还京",
        "title": "",
        "preface": "",
        "paragraphs": [
            "夜来匆匆饮散，敧枕背灯睡。",
            "酒力全轻，醉魂易醒，风揭帘栊，梦断披衣重起。",
            "悄无寐。",
            "追悔当初，绣阁话别太容易。",
            "日许时、犹阻归计。",
            "甚况味。",
            "旅馆虚度残岁。",
            "想娇媚。",
            "那里独守鸳帏静，永漏迢迢，也应暗同此意。"
        ],
        "notes": "",
        "id": "49c8b8f9ed171b0c5af25e231e5408c5"
    },
    {
        "author": "柳永",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "天阁英游，内朝密侍，当世荣遇。",
            "汉守分麾，尧庭请瑞，方面凭心膂。",
            "风驰千骑，云拥双旌，向晓洞开严署。",
            "拥朱轓、喜色欢声，处处竞歌来暮。",
            "吴王旧国，今古江山秀异，人烟繁富。",
            "甘雨车行，仁风扇动，雅称安黎庶。",
            "棠郊成政，槐府登贤，非久定须归去。",
            "且乘闲、孙阁长开，融尊盛举。"
        ],
        "notes": "",
        "id": "721bf03f8c1414e454b4ad1fc8cffed1"
    },
    {
        "author": "柳永",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "薰风解愠，昼景清和，新霁时候。",
            "火德流光，萝图荐祉，累庆金枝秀。",
            "璇枢绕电，华渚流虹，是日挺生元后。",
            "缵唐虞垂拱，千载应期，万灵敷祐。",
            "殊方异域，争贡琛賮，架巘航波奔凑。",
            "三殿称觞，九仪就列，韶頀锵金奏。",
            "藩侯瞻望彤庭，亲携僚吏，竞歌元首。",
            "祝尧龄、北极齐尊，南山共久。"
        ],
        "notes": "",
        "id": "a0166dfe52287103d8b0a32306f4096b"
    },
    {
        "author": "柳永",
        "dynasty": "宋",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "淮岸。",
            "向晚。",
            "圆荷向背，芙蓉深浅。",
            "仙娥画舸，露渍红芳交乱。",
            "难分花与面。",
            "采多渐觉轻船满。",
            "呼归伴。",
            "急桨烟村远。",
            "隐隐棹歌，渐被蒹葭遮断。",
            "曲终人不见。"
        ],
        "notes": "",
        "id": "71a1340f740f06e7f9119983ef8f2225"
    },
    {
        "author": "柳永",
        "dynasty": "宋",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "翠深红浅。",
            "愁娥黛蹙，娇波刀翦。",
            "奇容妙妓，争逞舞裀歌扇。",
            "妆光生粉面。",
            "坐中醉客风流惯。",
            "尊前见。",
            "特地惊狂眼。",
            "不似少年时节，千金争选。",
            "相逢何太晚。"
        ],
        "notes": "",
        "id": "03d36baa9426616c61f0d3c89d281a8b"
    },
    {
        "author": "柳永",
        "dynasty": "宋",
        "type": "词",
        "rhythmic": "法曲献仙音",
        "title": "",
        "preface": "",
        "paragraphs": [
            "追想秦楼心事，当年便约，于飞比翼。",
            "每恨临歧处，正携手、翻成云雨离拆。",
            "念倚玉偎香，前事顿轻掷。",
            "惯怜惜。",
            "饶心性，镇厌厌多病，柳腰花态娇无力。",
            "早是乍清减，别后忍教愁寂。",
            "记取盟言，少孜煎、剩好将息。",
            "遇佳景、临风对月，事须时恁相忆。"
        ],
        "notes": "",
        "id": "83afb5127be4dcd4429d9b1f78ea0727"
    },
    {
        "author": "柳永",
        "dynasty": "宋",
        "type": "词",
        "rhythmic": "法曲第二・法曲",
        "title": "",
        "preface": "",
        "paragraphs": [
            "青翼传情，香径偷期，自觉当初草草。",
            "未省同衾枕，便轻许相将，平生欢笑。",
            "怎生向、人间好事到头少。",
            "漫悔懊。",
            "细追思，恨从前容易，致得恩爱成烦恼。",
            "心下事千种，尽凭音耗。",
            "以此萦牵，等伊来、自家向道。",
            "洎相见，喜欢存问，又还忘了。"
        ],
        "notes": "",
        "id": "2dfabf8ddff77619c68063b1b66eddbd"
    },
    {
        "author": "柳永",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "嘉景，向少年彼此，争不雨沾云惹。",
            "奈傅粉英俊，梦兰品雅。",
            "金丝帐暖银屏亚。",
            "并粲枕、轻偎轻倚，绿娇红姹。",
            "算一笑，百琲明珠非价。",
            "闲暇。",
            "每祗向、洞房深处，痛怜极宠，似觉些子轻孤，早恁背人沾洒。",
            "从来娇纵多猜讶。",
            "更对翦香云，须要深心同写。",
            "爱搵了双眉，索人重画。",
            "忍孤艳冶。",
            "断不等闲轻舍。",
            "鸳衾下。",
            "愿常恁、好天良夜。"
        ],
        "notes": "",
        "id": "3f264ca7ce3addb6b2e2e2843bf9db4c"
    },
    {
        "author": "柳永",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "乘兴，闲泛兰舟，渺渺烟波东去。",
            "淑气散幽香，满蕙兰汀渚。",
            "绿芜平畹，和风轻暖，曲岸垂杨，隐隐隔、桃花圃。",
            "芳树外，闪闪酒旗遥举。",
            "羁旅。",
            "渐入三吴风景，水村渔市。",
            "闲思更远神京，抛掷幽会小欢何处。",
            "不堪独倚危樯，凝情西望日边，繁华地、归程阻。",
            "空自叹当时，言约无据。",
            "伤心最苦。",
            "伫立对、碧云将暮。",
            "关河远，怎奈向、此时情绪。"
        ],
        "notes": "",
        "id": "a120be34f27dfa612a079b7b96e54e08"
    },
    {
        "author": "柳永",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "佳景留心惯。",
            "况少年彼此，风情非浅。",
            "有笙歌巷陌，绮罗庭院。",
            "倾城巧笑如花面。",
            "恣雅态、明眸回美盼。",
            "同心绾。",
            "算国艳仙材，翻恨相逢晚。",
            "缱绻。",
            "洞房悄悄，绣被重重，夜永欢馀，共有海约山盟，记得翠云偷翦。",
            "和鸣彩凤于飞燕。",
            "间柳径花阴携手遍。",
            "情眷恋。",
            "向其间、密约轻怜事何限。",
            "忍聚散。",
            "况已结深深愿。",
            "愿人间天上，暮云朝雨长相见。"
        ],
        "notes": "",
        "id": "4283ec642870598239706d438cc5918e"
    },
    {
        "author": "柳永",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "梦觉、透窗风一线，寒灯吹息。",
            "那堪酒醒，又闻空阶，夜雨频滴。",
            "嗟因循、久作天涯客。",
            "负佳人、几许盟言，便忍把、从前欢会，陡顿翻成忧戚。",
            "愁极。",
            "再三追思，洞房深处，几度饮散歌阑，香暖鸳鸯被，岂暂时疏散，费伊心力。",
            "殢云尤雨，有万般千种，相怜相惜。",
            "恰到如今，天长漏永，无端自家疏隔。",
            "知何时、却拥秦云态，愿低帏昵枕，轻轻细说与，江乡夜夜，数寒更思忆。"
        ],
        "notes": "",
        "id": "6ba6718c534cd24de672a88790a69233"
    },
    {
        "author": "柳永",
        "dynasty": "宋",
        "type": "词",
        "rhythmic": "浪淘沙令",
        "title": "",
        "preface": "",
        "paragraphs": [
            "有个人人。",
            "飞燕精神。",
            "急锵环佩上华裀。",
            "促拍尽随红袖举，风柳腰身。",
            "簌簌轻裙。",
            "妙尽尖新。",
            "曲终独立敛香尘。",
            "应是西施娇困也，眉黛双颦。"
        ],
        "notes": "",
        "id": "01f6e1a6d890bc35d731fbbb3202dabe"
    },
    {
        "author": "柳永",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "繁华锦烂。",
            "已恨归期晚。",
            "翠减红稀莺似懒。",
            "特地柔肠欲断。",
            "不堪尊酒频倾。",
            "恼人转转愁生。",
            "□□□□□□，多情争似无情。"
        ],
        "notes": "",
        "id": "1b98531b91ca8a517e880917742f2007"
    },
    {
        "author": "柳永",
        "dynasty": "宋",
        "type": "词",
        "rhythmic": "满朝欢",
        "title": "",
        "preface": "",
        "paragraphs": [
            "花隔铜壶，露晞金掌，都门十二清晓。",
            "帝里风光烂漫，偏爱春杪。",
            "烟轻昼永，引莺啭上林，鱼游灵沼。",
            "巷陌乍晴，香尘染惹，垂杨芳草。",
            "因念秦楼彩凤，楚观朝云，往惜曾迷歌笑。",
            "别来岁久，偶忆欢盟重到。",
            "人面桃花，未知何处，但掩朱扉悄悄。",
            "尽日伫立无言，赢得凄凉怀抱。"
        ],
        "notes": "",
        "id": "0fb6b1d19576e2c20f482b90da2149b5"
    },
    {
        "author": "柳永",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "匹马驱驱，摇征辔、溪边谷畔。",
            "望斜日西照，渐沈山半。",
            "两两栖禽归去急，对人相并声相唤。",
            "似笑我、独自向长途，离魂乱。",
            "中心事，多伤感。",
            "人是宿，前村馆。",
            "想鸳衾今夜，共他谁暖。",
            "惟有枕前相思泪，背灯弹了依前满。",
            "怎忘得、香阁共伊时，嫌更短。"
        ],
        "notes": "",
        "id": "ad681e7246a23132abf629006a77a915"
    },
    {
        "author": "柳永",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "万恨千愁，将年少、衷肠牵系。",
            "残梦断、酒醒孤馆，夜长无味。",
            "可惜许枕前多少意，到如今两总无终始。",
            "独自个、赢得不成眠，成憔悴。",
            "添伤感，将何计。",
            "空只恁，厌厌地。",
            "无人处思量，几度垂泪。",
            "不会得都来些子事，甚恁底死难拚弃。",
            "待到头、终久问伊看，如何是。"
        ],
        "notes": "",
        "id": "efcf509683a6dd24f22cb5b2c535c61a"
    },
    {
        "author": "柳永",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "访雨寻云，无非是、奇容艳色。",
            "就中有、天真妖丽，自然标格。",
            "恶发姿颜欢喜面，细追想处皆堪惜。",
            "自别后、幽怨与闲愁，成堆积。",
            "鳞鸿阻，无信息。",
            "梦魂断，难寻觅。",
            "尽思量，休又怎生休得。",
            "谁恁多情凭向道，纵来相见且相忆。",
            "便不成、常遣似如今，轻抛掷。"
        ],
        "notes": "",
        "id": "b494d181c17a9bdc348cd7c90f04b02f"
    },
    {
        "author": "柳永",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "暮雨初收，长川静、征帆夜落。",
            "临岛屿、蓼烟疏淡，苇风萧索。",
            "几许渔人飞短艇，尽载灯火归村落。",
            "遣行客、当此念回程，伤漂泊。",
            "桐江好，烟漠漠。",
            "波似染，山如削。",
            "绕严陵滩畔，鹭飞鱼跃。",
            "游宦区区成底事，平生况有云泉约。",
            "归去来、一曲仲宣吟，从军乐。"
        ],
        "notes": "",
        "id": "2527bf2c027de2ef51f86c10f9ff46ff"
    },
    {
        "author": "柳永",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "轻蹑罗鞋掩绛绡。",
            "传音耗、苦相招。",
            "语声犹颤不成娇。",
            "乍得见、两魂消。",
            "匆匆草草难留恋，还归去又无聊。",
            "若谐雨夕与云朝。",
            "得似个、有嚣嚣。"
        ],
        "notes": "",
        "id": "c8df0b7395bad34c24ed122a74ea3f7c"
    },
    {
        "author": "柳永",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "织锦裁编写意深。",
            "字值千金。",
            "一回披玩一愁吟。",
            "肠成结、泪盈襟。",
            "幽欢已散前期远，无憀赖、是而今。",
            "密凭归雁寄芳音。",
            "恐冷落、旧时心。"
        ],
        "notes": "",
        "id": "a37f8b4a01bbb209a998082bbc72c7c6"
    },
    {
        "author": "柳永",
        "dynasty": "宋",
        "type": "词",
        "rhythmic": "爪茉莉",
        "title": "",
        "preface": "",
        "paragraphs": [
            "每到秋来，转添甚况味。",
            "金风动、冷清清地。",
            "残蝉噪晚，甚聒得、人心欲碎，更休道、宋玉多悲，石人、也须下泪。",
            "衾寒枕冷，夜迢迢、更无寐。",
            "深院静、月明风细。",
            "巴巴望晓，怎生捱、更迢递。",
            "料我儿、只在枕头根底，等人来、睡梦里。"
        ],
        "notes": "",
        "id": "cbb677703bcc5328a67e02dee4b24f6c"
    },
    {
        "author": "柳永",
        "dynasty": "宋",
        "type": "词",
        "rhythmic": "玉女摇仙佩",
        "title": "",
        "preface": "",
        "paragraphs": [
            "飞琼伴侣，偶别珠宫，未返神仙行缀。",
            "取次梳妆，寻常言语，有得几多姝丽。",
            "拟把名花比。",
            "恐旁人笑我，谈何容易。",
            "细思算、奇葩艳卉，惟是深红浅白而已。",
            "争如这多情，占得人间，千娇百媚。",
            "须信画堂绣阁，皓月清风，忍把光阴轻弃。",
            "自古及今、佳人才子，少得当年双美。",
            "且恁相偎依。",
            "未消得、怜我多才多艺。",
            "愿妳妳、兰心蕙性，枕前言下，表余深意。",
            "为盟誓。",
            "今生断不孤鸳被。"
        ],
        "notes": "",
        "id": "7eb2a197165e06c49b41f0e3e185a6cf"
    },
    {
        "author": "柳永",
        "dynasty": "宋",
        "type": "词",
        "rhythmic": "玉山枕",
        "title": "",
        "preface": "",
        "paragraphs": [
            "骤雨新霁。",
            "荡原野、清如洗。",
            "断霞散彩，残阳倒影，天外云峰，数朵相倚。",
            "露荷烟芰满池塘，见次第、几番红翠。",
            "当是时、河朔飞觞，避炎蒸，想风流堪继。",
            "晚来高树清风起。",
            "动帘幕、生秋气。",
            "画楼昼寂，兰堂夜静，舞艳歌姝，渐任罗绮。",
            "讼闲时泰足风情，便争奈、雅歌都废。",
            "省教成、几阕清歌，尽新声，好尊前重理。"
        ],
        "notes": "",
        "id": "9e702c3965cb2df3a18711214a73fa09"
    },
    {
        "author": "柳永",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "阆风歧路连银阙。",
            "曾许金桃容易窃。",
            "乌龙未睡定惊猜，鹦鹉能言防漏泄。",
            "匆匆纵得邻香雪。",
            "窗隔残烟帘映月。",
            "别来也拟不思量，争奈馀香犹未歇。"
        ],
        "notes": "",
        "id": "d01452e348381125835a5ecd31426144"
    },
    {
        "author": "柳永",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "星闱上笏金章贵。",
            "重委外台疏近侍。",
            "百常天阁旧通班，九岁国储新上计。",
            "太仓日富中邦最。",
            "宣室夜思前席对。",
            "归心怡悦酒肠宽，不泛千锺应不醉。"
        ],
        "notes": "",
        "id": "186481aa6a667c0df8ffc22f698bbbb4"
    },
    {
        "author": "柳永",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "皇都今夕知何夕。",
            "特地风光盈绮陌。",
            "金丝玉管咽春空，蜡炬兰灯烧晓色。",
            "凤楼十二神仙宅。",
            "珠履三千鹓鹭客。",
            "金吾不禁六街游，狂杀云踪并雨迹。"
        ],
        "notes": "",
        "id": "48d2a813bbaaa28761d85a3b3e110a01"
    },
    {
        "author": "柳永",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "凤楼郁郁呈嘉瑞。",
            "降圣覃恩延四裔。",
            "醮台清夜洞天严，公宴凌晨箫鼓沸。",
            "保生酒劝椒香腻。",
            "延寿带垂金缕细。",
            "几行鹓鹭望尧云，齐共南山呼万岁。"
        ],
        "notes": "",
        "id": "30210ec1e19b0d4b51749e2ddf7aa89a"
    },
    {
        "author": "柳永",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "昭华夜醮连清曙。",
            "金殿霓旌笼瑞雾。",
            "九枝擎烛灿繁星，百和焚香抽翠缕。",
            "香罗荐地延真驭。",
            "万乘凝旒听秘语。",
            "卜年无用考灵龟，从此乾坤齐历数。"
        ],
        "notes": "",
        "id": "2608b894a758e743317a3aea2a20b85a"
    },
    {
        "author": "柳永",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "淡荡素商行暮，远空雨歇，平野烟收。",
            "满目江山，堪助楚客冥搜。",
            "素光动、云涛涨晚，紫翠冷、霜巘横秋。",
            "景清幽。",
            "渚兰香谢，汀树红愁。",
            "良俦。",
            "西风吹帽，东篱携酒，共结欢游。",
            "浅酌低吟，坐中俱是饮家流。",
            "对残晖、登临休叹，赏令节、酩酊方酬。",
            "且相留。",
            "眼前尤物，盏里忘忧。"
        ],
        "notes": "",
        "id": "51b90519bbd2a79f6eb2c239f248fac4"
    },
    {
        "author": "柳永",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "误入平康小巷，画檐深处，珠箔微褰。",
            "罗绮丛中，偶认旧识婵娟。",
            "翠眉开、娇横远岫，绿鬓亸、浓染春烟。",
            "忆情牵。",
            "粉墙曾恁，窥宋三年。",
            "迁延。",
            "珊瑚筵上，亲持犀管，旋叠香笺。",
            "要索新词，殢人含笑立尊前。",
            "按新声、珠喉渐稳，想旧意、波脸增妍。",
            "苦留连。",
            "凤衾鸳枕，忍负良天。"
        ],
        "notes": "",
        "id": "902d7a7fef0ef609c56ea15df64ef4d3"
    },
    {
        "author": "柳永",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "是处小街斜巷，烂游花馆，连醉瑶卮。",
            "选得芳容端丽，冠绝吴姬。",
            "绛唇轻、笑歌尽雅，莲步稳、举措皆奇。",
            "出屏帏。",
            "倚风情态，约素腰肢。",
            "当时。",
            "绮罗丛里，知名虽久，识面何迟。",
            "见了千花万柳，比并不如伊。",
            "未同欢、寸心暗许，欲话别、纤手重携。",
            "结前期。",
            "美人才子，合是相知。"
        ],
        "notes": "",
        "id": "c6c5312edfb7658b0265f922b947b84d"
    },
    {
        "author": "柳永",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "渐觉芳郊明媚，夜来膏雨，一洒尘埃。",
            "满目浅桃深杏，露染风裁。",
            "银塘静、鱼鳞簟展，烟岫翠、龟甲屏开。",
            "殷晴雷。",
            "云中鼓吹，游遍蓬莱。",
            "徘徊。",
            "隼旟前后，三千珠履，十二金钗。",
            "雅俗熙熙，下车成宴尽春台。",
            "好雍容、东山妓女，堪笑傲、北海尊罍。",
            "且追陪。",
            "凤池归去，那更重来。"
        ],
        "notes": "",
        "id": "be1da0281fea3d02a557224854a4ae13"
    },
    {
        "author": "柳永",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "望处雨收云断，凭阑悄悄，目送秋光。",
            "晚景萧疏，堪动宋玉悲凉。",
            "水风轻、苹花渐老，月露冷、梧叶飘黄。",
            "遣情伤。",
            "故人何在，烟水茫茫。",
            "难忘。",
            "文期酒会，几孤风月，屡变星霜。",
            "海阔山遥，未知何处是潇湘。",
            "念双燕、难凭远信，指暮天、空识归航。",
            "黯相望。",
            "断鸿声里，立尽斜阳。"
        ],
        "notes": "",
        "id": "95a7465f0a203ed8c57871102b1eddce"
    },
    {
        "author": "柳永",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "全吴嘉会古风流。",
            "渭南往岁忆来游。",
            "西子方来、越相功成去，千里沧江一叶舟。",
            "至今无限盈盈者，尽来拾翠芳洲。",
            "最是簇簇寒村，遥认南朝路、晚烟收。",
            "三两人家古渡头。"
        ],
        "notes": "",
        "id": "6e82e3af77746b14a244020f4ed82b5c"
    },
    {
        "author": "柳永",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "天将奇艳与寒梅。",
            "乍惊繁杏腊前开。",
            "暗想花神、巧作江南信，鲜染燕脂细翦裁。",
            "寿阳妆罢无端饮，凌晨酒入香腮。",
            "恨听烟坞深中，谁恁吹羌管逐风来。",
            "绛雪纷纷落翠苔。"
        ],
        "notes": "",
        "id": "1160349d22b5bb09019081ee08407d3c"
    },
    {
        "author": "柳永",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "吴会风流。",
            "人烟好，高下水际山头。",
            "瑶台绛阙，依约蓬丘。",
            "万井千闾富庶，雄压十三州。",
            "触处青娥画舸，红粉朱楼。",
            "方面委元侯。",
            "致讼简时丰，继日欢游。",
            "襦温裤暖，已扇民讴。",
            "旦暮锋车命驾，重整济川舟。",
            "当恁时，沙堤路稳，归去难留。"
        ],
        "notes": "",
        "id": "27c4158df873e5fa09f8087eb4607c00"
    },
    {
        "author": "柳永",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "宝髻瑶簪。",
            "严妆巧，天然绿媚红深。",
            "绮罗丛里，独逞讴吟。",
            "一曲阳春定价，何啻值千金。",
            "倾听处，王孙帝子，鹤盖成阴。",
            "凝态掩霞襟。",
            "动象板声声，怨思难任。",
            "嘹亮处，迥压弦管低沈。",
            "时恁回眸敛黛，空役五陵心。",
            "须信道，缘情寄意，别有知音。"
        ],
        "notes": "",
        "id": "7dc8b21c6f8cfc3972b4eff2a8b90214"
    },
    {
        "author": "柳永",
        "dynasty": "宋",
        "type": "词",
        "rhythmic": "甘州令",
        "title": "",
        "preface": "",
        "paragraphs": [
            "冻云深，淑气浅，寒欺绿野。",
            "轻雪伴、早梅飘谢。",
            "艳阳天，正明媚，却成潇洒。",
            "玉人歌，画楼酒，对此景、骤增高价。",
            "卖花巷陌，放灯台榭。",
            "好时节、怎生轻舍。",
            "赖和风，荡霁蔼，廓清良夜。",
            "玉尘铺，桂华满，素光里、更堪游冶。"
        ],
        "notes": "",
        "id": "b684ff0ab842b4cba61503773439f255"
    },
    {
        "author": "柳永",
        "dynasty": "宋",
        "type": "词",
        "rhythmic": "甘草子",
        "title": "",
        "preface": "",
        "paragraphs": [
            "秋尽。",
            "叶翦红绡，砌菊遗金粉。",
            "雁字一行来，还有边庭信。",
            "飘散露华清风紧。",
            "动翠幕、晓寒犹嫩。",
            "中酒残妆慵整顿。",
            "聚两眉离恨。"
        ],
        "notes": "",
        "id": "041f363ecbd65e30697c2924f03e8157"
    },
    {
        "author": "柳永",
        "dynasty": "宋",
        "type": "词",
        "rhythmic": "甘草子",
        "title": "",
        "preface": "",
        "paragraphs": [
            "秋暮。",
            "乱洒衰荷，颗颗真珠雨。",
            "雨过月华生，冷彻鸳鸯浦。",
            "池长凭阑愁无侣。",
            "奈此个、单栖情绪。",
            "却傍金笼共鹦鹉。",
            "念粉郎言语。"
        ],
        "notes": "",
        "id": "f8d567128e1bfebe18b0942bba7633c2"
    },
    {
        "author": "柳永",
        "dynasty": "宋",
        "type": "词",
        "rhythmic": "留客住",
        "title": "",
        "preface": "",
        "paragraphs": [
            "偶登眺。",
            "凭小阑、艳阳时节，乍晴天气，是处闲花芳草。",
            "遥山万叠云散，涨海千里，潮平波浩渺。",
            "烟村院落，是谁家绿树，数声啼鸟。",
            "旅情悄。",
            "远信沈沈，离魂杳杳。",
            "对景伤怀，度日无言谁表。",
            "惆怅旧欢何处，后约难凭，看看春又老。",
            "盈盈泪眼，望仙乡，隐隐断霞残照。"
        ],
        "notes": "",
        "id": "bc40aafcdb8ef9d0fc5c1816e00b45e0"
    },
    {
        "author": "柳永",
        "dynasty": "宋",
        "type": "词",
        "rhythmic": "看花回",
        "title": "",
        "preface": "",
        "paragraphs": [
            "玉墄金阶舞舜干。",
            "朝野多欢。",
            "九衢三市风光丽，正万家、急管繁弦。",
            "凤楼临绮陌，嘉气非烟。",
            "雅俗熙熙物态妍。",
            "忍负芳年。",
            "笑筵歌席连昏昼，任旗亭、斗酒十千。",
            "赏心何处好，惟有尊前。"
        ],
        "notes": "",
        "id": "50710378b37f684145f5541a3f4f74d9"
    },
    {
        "author": "柳永",
        "dynasty": "宋",
        "type": "词",
        "rhythmic": "看花回",
        "title": "",
        "preface": "",
        "paragraphs": [
            "屈指劳生百岁期。",
            "荣瘁相随。",
            "利牵名惹逡巡过，奈两轮、玉走金飞。",
            "红颜成白发，极品何为。",
            "尘事常多雅会稀。",
            "忍不开眉。",
            "画堂歌管深深处，难忘酒盏花枝。",
            "醉乡风景好，携手同归。"
        ],
        "notes": "",
        "id": "984cbfe18bb3020b6a4e47c7ac2eb0ff"
    },
    {
        "author": "柳永",
        "dynasty": "宋",
        "type": "词",
        "rhythmic": "破阵乐",
        "title": "",
        "preface": "",
        "paragraphs": [
            "露花倒影，烟芜蘸碧，灵沼波暖。",
            "金柳摇风树树，系彩舫龙舟遥岸。",
            "千步虹桥，参差雁齿，直趋水殿。",
            "绕金堤、曼衍鱼龙戏，簇娇春罗绮，喧天丝管。",
            "霁色荣光，望中似睹，蓬莱清浅。",
            "时见。",
            "凤辇宸游，鸾觞禊饮，临翠水、开镐宴。",
            "两两轻舠飞画楫，竞夺锦标霞烂。",
            "罄欢娱，歌鱼藻，徘徊宛转。",
            "别有盈盈游女，各委明珠，争收翠羽，相将归远。",
            "渐觉云海沈沈，洞天日晚。"
        ],
        "notes": "",
        "id": "286ea78954b416d58ef128710db017f6"
    },
    {
        "author": "柳永",
        "dynasty": "宋",
        "type": "词",
        "rhythmic": "祭天神",
        "title": "",
        "preface": "",
        "paragraphs": [
            "忆绣衾相向轻轻语。",
            "屏山掩、红蜡长明，金兽盛熏兰炷。",
            "何期到此，酒态花情顿孤负。",
            "柔肠断、还是黄昏，那更满庭风雨。",
            "听空阶和漏，碎声斗滴愁眉聚。",
            "算伊还共谁人，争知此冤苦。",
            "念千里烟波，迢迢前约，旧欢慵省，一向无心绪。"
        ],
        "notes": "",
        "id": "9b7504caaec00b55ac43cbd4d915006a"
    },
    {
        "author": "柳永",
        "dynasty": "宋",
        "type": "词",
        "rhythmic": "祭天神",
        "title": "",
        "preface": "",
        "paragraphs": [
            "叹笑筵歌席轻抛亸。",
            "背孤城、几舍烟村停画舸。",
            "更深钓叟归来，数点残灯火。",
            "被连绵宿酒醺醺，愁无那。",
            "寂寞拥、重衾卧。",
            "又闻得、行客扁舟过。",
            "篷窗近，兰棹急，好梦还惊破。",
            "念平生、单栖踪迹，多感情怀，到此厌厌，向晓披衣坐。"
        ],
        "notes": "",
        "id": "dabb708ee2f62ef76bb9a5ea9c977b11"
    },
    {
        "author": "柳永",
        "dynasty": "宋",
        "type": "词",
        "rhythmic": "离别难",
        "title": "",
        "preface": "",
        "paragraphs": [
            "花谢水流倏忽，嗟年少光阴。",
            "有天然、蕙质兰心。",
            "美韶容、何啻值千金。",
            "便因甚、翠弱红衰，缠绵香体，都不胜任。",
            "算神仙、五色灵丹无验，中路委瓶簪。",
            "人悄悄，夜沈沈。",
            "闭香闺、永弃鸳衾。",
            "想娇魂媚魄非远，纵洪都方士也难寻。",
            "最苦是、好景良天，尊前歌笑，空想遗音。",
            "望断处，杳杳巫峰十二，千古暮云深。"
        ],
        "notes": "",
        "id": "f9b0807f7962654f3fb97b0241f368cb"
    },
    {
        "author": "柳永",
        "dynasty": "宋",
        "type": "词",
        "rhythmic": "秋夜月・相见欢",
        "title": "",
        "preface": "",
        "paragraphs": [
            "当初聚散。",
            "便唤作、无由再逢伊面。",
            "近日来、不期而会重欢宴。",
            "向尊前、闲暇里，敛著眉儿长叹。",
            "惹起旧愁无限。",
            "盈盈泪眼。",
            "漫向我耳边，作万般幽怨。",
            "奈你自家心下，有事难见。",
            "待信真个，恁别无萦绊。",
            "不免收心，共伊长远。"
        ],
        "notes": "",
        "id": "c515642a1ea81f3dbddb1eba84cc1735"
    },
    {
        "author": "柳永",
        "dynasty": "宋",
        "type": "词",
        "rhythmic": "秋蕊香引",
        "title": "",
        "preface": "",
        "paragraphs": [
            "留不得。",
            "光阴催促，奈芳兰歇，好花谢，惟顷刻。",
            "彩云易散琉璃脆，验前事端的。",
            "风月夜，几处前踪旧迹。",
            "忍思忆。",
            "这回望断，永作终天隔。",
            "向仙岛，归冥路，两无消息。"
        ],
        "notes": "",
        "id": "0b062f980904c157dc1573fb0a9e6b3e"
    },
    {
        "author": "柳永",
        "dynasty": "宋",
        "type": "词",
        "rhythmic": "竹马子・竹马儿",
        "title": "",
        "preface": "",
        "paragraphs": [
            "登孤垒荒凉，危亭旷望，静临烟渚。",
            "对雌霓挂雨，雄风拂槛，微收烦暑。",
            "渐觉一叶惊秋，残蝉噪晚，素商时序。",
            "览景想前欢，指神京，非雾非烟深处。",
            "向此成追感，新愁易积，故人难聚。",
            "凭高尽日凝伫。",
            "赢得消魂无语。",
            "极目霁霭霏微，暝鸦零乱，萧索江城暮。",
            "南楼画角，又送残阳去。"
        ],
        "notes": "",
        "id": "9edb29a0c5fa969978616ac20c73c770"
    },
    {
        "author": "柳永",
        "dynasty": "宋",
        "type": "词",
        "rhythmic": "笛家弄・笛家",
        "title": "",
        "preface": "",
        "paragraphs": [
            "花发西园，草薰南陌，韶光明媚，乍晴轻暖清明后。",
            "水嬉舟动，禊饮筵开，银塘似染，金堤如绣。",
            "是处王孙，几多游妓，往往携纤手。",
            "遣离人、对嘉景，触目伤怀，尽成感旧。",
            "别久。",
            "帝城当日，兰堂夜烛，百万呼卢，画阁春风，十千沽酒。",
            "未省、宴处能忘管弦，醉里不寻花柳。",
            "岂知秦楼，玉箫声断，前事难重偶。",
            "空遗恨，望仙乡，一饷消凝，泪沾襟袖。"
        ],
        "notes": "",
        "id": "18833848b1f86a5b752fb57e03316df3"
    },
    {
        "author": "柳永",
        "dynasty": "宋",
        "type": "词",
        "rhythmic": "红窗听",
        "title": "",
        "preface": "",
        "paragraphs": [
            "如削肌肤红玉莹。",
            "举措有、许多端正。",
            "二年三岁同鸳寝。",
            "表温柔心性。",
            "别后无非良夜永。",
            "如何向、名牵利役，归期未定。",
            "算伊心里，却冤成薄幸。"
        ],
        "notes": "",
        "id": "980f936dc31c15d07b2728ec55b9d212"
    },
    {
        "author": "柳永",
        "dynasty": "宋",
        "type": "词",
        "rhythmic": "红窗迥",
        "title": "",
        "preface": "",
        "paragraphs": [
            "小园东，花共柳。",
            "红紫又一齐开了。",
            "引将蜂蝶燕和莺，成阵价、忙忙走。",
            "花心偏向蜂儿有。",
            "莺共燕、吃他拖逗。",
            "蜂儿却入、花里藏身，胡蝶儿、你且退后。"
        ],
        "notes": "",
        "id": "d6ab395053423b2b8d72057c7f8f158d"
    },
    {
        "author": "柳永",
        "dynasty": "宋",
        "type": "词",
        "rhythmic": "荔枝香",
        "title": "",
        "preface": "",
        "paragraphs": [
            "甚处寻芳赏翠，归去晚。",
            "缓步罗袜生尘，来绕琼筵看。",
            "金缕霞衣轻褪，似觉春游倦。",
            "遥认，众里盈盈好身段。",
            "拟回首，又伫立、帘帏畔。",
            "素脸红眉，时揭盖头微见。",
            "笑整金翘，一点芳心在娇眼。",
            "王孙空恁肠断。"
        ],
        "notes": "",
        "id": "6804ce540fa6df994bff4f75cdaa7f41"
    },
    {
        "author": "柳永",
        "dynasty": "宋",
        "type": "词",
        "rhythmic": "菊花新",
        "title": "",
        "preface": "",
        "paragraphs": [
            "欲掩香帏论缱绻。",
            "先敛双蛾愁夜短。",
            "催促少年郎，先去睡、鸳衾图暖。",
            "须臾放了残针线。",
            "脱罗裳、恣情无限。",
            "留取帐前灯，时时待、看伊娇面。"
        ],
        "notes": "",
        "id": "8a50de25c509957778afea09ebf1f662"
    },
    {
        "author": "柳永",
        "dynasty": "宋",
        "type": "词",
        "rhythmic": "西平乐",
        "title": "",
        "preface": "",
        "paragraphs": [
            "尽日凭高目，脉脉春情绪。",
            "嘉景清明渐近，时节轻寒乍暖，天气才晴又雨。",
            "烟光淡荡，妆点平芜远树。",
            "黯凝伫。",
            "台榭好、莺燕语。",
            "正是和风丽日，几许繁红嫩绿，雅称嬉游去。",
            "奈阻隔、寻芳伴侣。",
            "秦楼凤吹，楚馆云约，空怅望、在何处。",
            "寂寞韶华暗度。",
            "可堪向晚，村落声声杜宇。"
        ],
        "notes": "",
        "id": "ae2cebbdf9e18e99bdf7324777e93246"
    },
    {
        "author": "柳永",
        "dynasty": "宋",
        "type": "词",
        "rhythmic": "西施",
        "title": "",
        "preface": "",
        "paragraphs": [
            "自从回步百花桥。",
            "便独处清宵。",
            "凤衾鸳枕，何事等闲抛。",
            "纵有馀香，也似郎恩爱，向日夜潜消。",
            "恐伊不信芳容改，将憔悴、写霜绡。",
            "更凭锦字，字字说情憀。",
            "要识愁肠，但看丁香树，渐结尽春梢。"
        ],
        "notes": "",
        "id": "547ceb68ccc702e659f3e53832391468"
    },
    {
        "author": "柳永",
        "dynasty": "宋",
        "type": "词",
        "rhythmic": "西施",
        "title": "",
        "preface": "",
        "paragraphs": [
            "柳街灯市好花多。",
            "尽让美琼娥。",
            "万娇千媚，的的在层波。",
            "取次梳妆，自有天然态，爱浅画双娥。",
            "断肠最是金闺客，空怜爱、奈伊何。",
            "洞房咫尺，无计枉朝珂。",
            "有意怜才，每遇行云处，幸时恁相过。"
        ],
        "notes": "",
        "id": "3a17a92f50b1f6b8b84ba87d1171aa5d"
    },
    {
        "author": "柳永",
        "dynasty": "宋",
        "type": "词",
        "rhythmic": "西施",
        "title": "",
        "preface": "",
        "paragraphs": [
            "苎萝妖艳世难偕。",
            "善媚悦君怀。",
            "后庭恃宠，尽使绝嫌猜。",
            "正恁朝欢暮宴，情未足，早江上兵来。",
            "捧心调态军前死，罗绮旋变尘埃。",
            "至今想，怨魂无主尚徘徊。",
            "夜夜姑苏城外，当时月，但空照荒台。"
        ],
        "notes": "",
        "id": "ecb41ac8670a39b8a5ff85164c017c98"
    },
    {
        "author": "柳永",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "师师生得艳冶，香香於我情多。",
            "安安那更久比和。",
            "四个打成一个。",
            "幸自苍皇未款，新词写处多磨。",
            "几回扯了又重挼。",
            "奸字中心著我。"
        ],
        "notes": "",
        "id": "17ca4e1a1b4646466f3ab439666d7f4b"
    },
    {
        "author": "柳永",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "凤额绣帘高卷，兽环朱户频摇。",
            "两竿红日上花梢。",
            "春睡厌厌难觉。",
            "好梦狂随飞絮，闲愁浓胜香醪。",
            "不成雨暮与云朝。",
            "又是韶光过了。"
        ],
        "notes": "",
        "id": "50ea4d320087eb5e635c53dbe268916e"
    },
    {
        "author": "柳永",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "一声画角日西曛。",
            "催促掩朱门。",
            "不堪更倚危阑，肠断已消魂。",
            "年渐晚，雁空频。",
            "问无因。",
            "思心欲碎，愁泪难收，又是黄昏。"
        ],
        "notes": "",
        "id": "45e7c7c189dcf89ab530536eef4ef1ee"
    },
    {
        "author": "柳永",
        "dynasty": "宋",
        "type": "词",
        "rhythmic": "诉衷情近",
        "title": "",
        "preface": "",
        "paragraphs": [
            "景阑昼永，渐入清和气序。",
            "榆钱飘满闲阶，莲叶嫩生翠沼。",
            "遥望水边幽径，山崦孤村，是处园林好。",
            "闲情悄。",
            "绮陌游人渐少。",
            "少年风韵，自觉随春老。",
            "追前好。",
            "帝城信阻，天涯目断，暮云芳草。",
            "伫立空残照。"
        ],
        "notes": "",
        "id": "b3354a88040f13b6e0425c4812193cfe"
    },
    {
        "author": "柳永",
        "dynasty": "宋",
        "type": "词",
        "rhythmic": "诉衷情近",
        "title": "",
        "preface": "",
        "paragraphs": [
            "雨晴气爽，伫立江楼望处。",
            "澄明远水生光，重叠暮山耸翠。",
            "遥认断桥幽径，隐隐渔村，向晚孤烟起。",
            "残阳里。",
            "脉脉朱阑静倚。",
            "黯然情绪，未饮先如醉。",
            "愁无际。",
            "暮云过了，秋光老尽，故人千里。",
            "竟日空凝睇。"
        ],
        "notes": "",
        "id": "f020aeb22655aaead59605896f453f8e"
    },
    {
        "author": "柳永",
        "dynasty": "宋",
        "type": "词",
        "rhythmic": "轮台子",
        "title": "",
        "preface": "",
        "paragraphs": [
            "雾敛澄江，烟消蓝光碧。",
            "彤霞衬遥天，掩映断续，半空残月。",
            "孤村望处人寂寞，闻钓叟、甚处一声羌笛。",
            "九疑山畔才雨过，斑竹作、血痕添色。",
            "感行客。",
            "翻思故国，恨因循阻隔。",
            "路久沈消息。",
            "正老松枯柏情如织。",
            "闻野猿啼，愁听得。",
            "见钓舟初出，芙蓉渡头，鸳鸯滩侧。",
            "干名利禄终无益。",
            "念岁岁间阻，迢迢紫陌。",
            "翠蛾娇艳，从别后经今，花开柳拆伤魂魄。",
            "利名牵役。",
            "又争忍、把光景抛掷。"
        ],
        "notes": "",
        "id": "7e3bd344c0c464b8dd1cdbb90d7fe96f"
    },
    {
        "author": "柳永",
        "dynasty": "宋",
        "type": "词",
        "rhythmic": "轮台子",
        "title": "",
        "preface": "",
        "paragraphs": [
            "一枕清宵好梦，可惜被、邻鸡唤觉。",
            "匆匆策马登途，满目淡烟衰草。",
            "前驱风触鸣珂，过霜林、渐觉惊栖鸟。",
            "冒征尘远况，自古凄凉长安道。",
            "行行又历孤村，楚天阔、望中未晓。",
            "念劳生，惜芳年壮岁，离多欢少。",
            "叹断梗难停，暮云渐杳。",
            "但黯黯魂消，寸肠凭谁表。",
            "恁驱驱、何时是了。",
            "又争似、却返瑶京，重买千金笑。"
        ],
        "notes": "",
        "id": "6d2bb44e047c3c3858643d5cf876de1f"
    },
    {
        "author": "柳永",
        "dynasty": "宋",
        "type": "词",
        "rhythmic": "过涧歇近・过涧歇",
        "title": "",
        "preface": "",
        "paragraphs": [
            "酒醒。",
            "梦才觉，小阁香炭成煤，洞户银蟾移影。",
            "人寂静。",
            "夜永清寒，翠瓦霜凝。",
            "疏帘风动，漏声隐隐，飘来转愁听。",
            "怎向心绪，近日厌厌长似病。",
            "凤楼咫尺，佳期杳无定。",
            "展转无眠，粲枕冰冷。",
            "香虬烟断，是谁与把重衾整。"
        ],
        "notes": "",
        "id": "4e08f45305133318bbd172c37cf0dcb6"
    },
    {
        "author": "柳永",
        "dynasty": "宋",
        "type": "词",
        "rhythmic": "过涧歇近・过涧歇",
        "title": "",
        "preface": "",
        "paragraphs": [
            "淮楚。",
            "旷望极，千里火云烧空，尽日西郊无雨。",
            "厌行旅。",
            "数幅轻帆旋落，舣棹蒹葭浦。",
            "避畏景，两两舟人夜深语。",
            "此际争可，便恁奔名竞利去。",
            "九衢尘里，衣冠冒炎暑。",
            "回首江乡，月观风亭，水边石上，幸有散发披襟处。"
        ],
        "notes": "",
        "id": "62c69a5fe350ff4c5afe267d4dd0f0e8"
    },
    {
        "author": "柳永",
        "dynasty": "宋",
        "type": "词",
        "rhythmic": "迎新春",
        "title": "",
        "preface": "",
        "paragraphs": [
            "嶰管变青律，帝里阳和新布。",
            "晴景回轻煦。",
            "庆嘉节、当三五。",
            "列华灯、千门万户。",
            "遍九陌、罗绮香风微度。",
            "十里然绛树。",
            "鳌山耸、喧天潇鼓。",
            "渐天如水，素月当午。",
            "香径里、绝缨掷果无数。",
            "更阑烛影花阴下，少年人、往往奇遇。",
            "太平时、朝野多欢民康阜。",
            "随分良聚。",
            "堪对此景，争忍独醒归去。"
        ],
        "notes": "",
        "id": "f6c3f441642ae59f0d826e3e6c1eab70"
    },
    {
        "author": "柳永",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "近来憔悴人惊怪。",
            "为别后、相思煞。",
            "我前生、负你愁烦债。",
            "便苦恁难开解。",
            "良夜永、牵情无计奈。",
            "锦被里、馀香犹在。",
            "怎得依前灯下，恣意怜娇态。"
        ],
        "notes": "",
        "id": "a53915f590e92c186b24cee97b974e43"
    },
    {
        "author": "柳永",
        "dynasty": "宋",
        "type": "词",
        "rhythmic": "迷仙引",
        "title": "",
        "preface": "",
        "paragraphs": [
            "才过笄年，初绾云鬟，便学歌舞。",
            "席上尊前，王孙随分相许。",
            "算等闲、酬一笑，便千金慵觑。",
            "常祗恐、容易蕣华偷换，光阴虚度。",
            "已受君恩顾。",
            "好与花为主。",
            "万里丹霄，何妨携手同归去。",
            "永弃却、烟花伴侣。",
            "免教人见妾，朝云暮雨。"
        ],
        "notes": "",
        "id": "8d1ccb7df7026e3479980867d48ccc6c"
    },
    {
        "author": "柳永",
        "dynasty": "宋",
        "type": "词",
        "rhythmic": "迷神引",
        "title": "",
        "preface": "",
        "paragraphs": [
            "红板桥头秋光暮。",
            "淡月映烟方煦。",
            "寒溪蘸碧，绕垂杨路。",
            "重分飞，携纤手、泪如雨。",
            "波急隋堤远，片帆举。",
            "倏忽年华改，向期阻。",
            "时觉春残，渐渐飘花絮。",
            "好夕良天长孤负。",
            "洞房闲掩，小屏空、无心觑。",
            "指归云，仙乡杳、在何处。",
            "遥夜香衾暖，算谁与。",
            "知他深深约，记得否。"
        ],
        "notes": "",
        "id": "7b55780a97cf04402cde6125d42dcd33"
    },
    {
        "author": "柳永",
        "dynasty": "宋",
        "type": "词",
        "rhythmic": "迷神引",
        "title": "",
        "preface": "",
        "paragraphs": [
            "一叶扁舟轻帆卷。",
            "暂泊楚江南岸。",
            "孤城暮角，引胡茄怨。",
            "水茫茫，平沙雁、旋惊散。",
            "烟敛寒林簇，画屏展。",
            "天际遥山小，黛眉浅。",
            "旧赏轻抛，到此成游宦。",
            "觉客程劳，年光晚。",
            "异乡风物，忍萧索、当愁眼。",
            "帝城赊，秦楼阻，旅魂乱。",
            "芳草连空阔，残照满。",
            "佳人无消息，断云远。"
        ],
        "notes": "",
        "id": "1fc8ca1988a8f0c4cc350e9c13ebf6ff"
    },
    {
        "author": "柳永",
        "dynasty": "宋",
        "type": "词",
        "rhythmic": "送征衣",
        "title": "",
        "preface": "",
        "paragraphs": [
            "过韶阳。",
            "璇枢电绕，华渚虹流，运应千载会昌。",
            "罄寰宇、荐殊祥。",
            "吾皇。",
            "诞弥月，瑶图缵庆，玉叶腾芳。",
            "并景贶、三灵眷祐，挺英哲、掩前王。",
            "迂年年、嘉节清和，颁率土称觞。",
            "无间要荒华夏，尽万里、走梯航。",
            "彤庭舜张大乐，禹会群方。",
            "鹓行。",
            "望上国，山呼鳌抃，遥爇炉香。",
            "竟就日、瞻云献寿，指南山、等无疆。",
            "愿巍巍、宝历鸿基，齐天地遥长。"
        ],
        "notes": "",
        "id": "810bb71e813ba131e3ac3428a82b8ea7"
    },
    {
        "author": "柳永",
        "dynasty": "宋",
        "type": "词",
        "rhythmic": "透碧霄",
        "title": "",
        "preface": "",
        "paragraphs": [
            "月华边。",
            "万年芳树起祥烟。",
            "帝居壮丽，皇家熙盛，宝运当千。",
            "端门清昼，觚稜照日，双阙中天。",
            "太平时、朝野多欢。",
            "遍锦街香陌，钧天歌吹，阆苑神仙。",
            "昔观光得意，狂游风景，再睹更精妍。",
            "傍柳阴，寻花径，空恁亸辔垂鞭。",
            "乐游雅戏，平康艳质，应也依然。",
            "仗何人、多谢婵娟。",
            "道宦途踪迹，歌酒情怀，不似当年。"
        ],
        "notes": "",
        "id": "4233852a0db0c26a61836f836ad6941a"
    },
    {
        "author": "柳永",
        "dynasty": "宋",
        "type": "词",
        "rhythmic": "郭郎儿近拍",
        "title": "",
        "preface": "",
        "paragraphs": [
            "帝里。",
            "闲居小曲深坊，庭院沈沈朱户闭。",
            "新霁。",
            "畏景天气。",
            "薰风帘幕无人，永昼厌厌如度岁。",
            "愁悴。",
            "枕簟微凉，睡久辗转慵起。",
            "砚席尘生，新诗小阕，等闲都尽废。",
            "这些儿、寂寞情怀，何事新来常恁地。"
        ],
        "notes": "",
        "id": "15220ccd5622ac7ed86e9aef188d1910"
    },
    {
        "author": "柳永",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "渐亭皋叶下，陇首云飞，素秋新霁。",
            "华阙中天，锁葱葱佳气。",
            "嫩菊黄深，拒霜红浅，近宝阶香砌。",
            "玉宇无尘，金茎有露，碧天如水。",
            "正值升平，万几多暇，夜色澄鲜，漏声迢递。",
            "南极星中，有老人呈瑞。",
            "此际宸游，凤辇何处，度管弦清脆。",
            "太液波翻，披香帘卷，月明风细。"
        ],
        "notes": "",
        "id": "af396c435fde1a0bdc279698e13304a3"
    },
    {
        "author": "柳永",
        "dynasty": "宋",
        "type": "词",
        "rhythmic": "采莲令",
        "title": "",
        "preface": "",
        "paragraphs": [
            "月华收，云淡霜天曙。",
            "西征客、此时情苦。",
            "翠娥执手送临歧，轧轧开朱户。",
            "千娇面、盈盈伫立，无言有泪，断肠争忍回顾。",
            "一叶兰舟，便恁急桨凌波去。",
            "贪行色、岂知离绪。",
            "万般方寸，但饮恨，脉脉同谁语。",
            "更回首、重城不见，寒江天外，隐隐两三烟树。"
        ],
        "notes": "",
        "id": "7147261cd5e90c2358358178dbf95aa0"
    },
    {
        "author": "柳永",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "厌厌夜饮平阳第。",
            "添银烛、旋呼佳丽。",
            "巧笑难禁，艳歌无间声相继。",
            "准拟幕天席地。",
            "金蕉叶泛金波齐，未更阑、已尽狂醉。",
            "就中有个风流，暗向灯光底。",
            "恼遍两行珠翠。"
        ],
        "notes": "",
        "id": "b9438500da50a4dfc45a1e28d851bff2"
    },
    {
        "author": "柳永",
        "dynasty": "宋",
        "type": "词",
        "rhythmic": "锦堂春・锦堂春慢",
        "title": "",
        "preface": "",
        "paragraphs": [
            "坠髻慵梳，愁蛾懒画，心绪是事阑珊。",
            "觉新来憔悴，金缕衣宽。",
            "认得这疏狂意下，向人诮譬如闲。",
            "把芳容整顿，恁地轻孤，争忍心安。",
            "依前过了旧约，甚当初赚我，偷翦云鬟。",
            "几时得归来，香阁深关。",
            "待伊要、尤云殢雨，缠绣衾、不与同欢。",
            "尽更深、款款问伊，今后敢更无端。"
        ],
        "notes": "",
        "id": "85c433ecba6e83857fbbdbba0874fb71"
    },
    {
        "author": "柳永",
        "dynasty": "宋",
        "type": "词",
        "rhythmic": "长寿乐",
        "title": "",
        "preface": "",
        "paragraphs": [
            "繁红嫩翠。",
            "艳阳景，妆点神州明媚。",
            "是处楼台，朱门院落，弦管新声腾沸。",
            "恣游人、无限驰骤，娇马车如水。",
            "竟寻芳选胜，归来向晚，起通衢近远，香尘细细。",
            "太平世。",
            "少年时，忍把韶光轻弃。",
            "况有红妆，楚腰越艳，一笑千金何啻。",
            "向尊前、舞袖飘雪，歌响行云止。",
            "愿长绳、且把飞乌系。",
            "任好从容痛饮，谁能惜醉。"
        ],
        "notes": "",
        "id": "ae636186182b0801e4efbd5de0b8925d"
    },
    {
        "author": "柳永",
        "dynasty": "宋",
        "type": "词",
        "rhythmic": "长寿乐",
        "title": "",
        "preface": "",
        "paragraphs": [
            "尤红殢翠。",
            "近日来、陡把狂心牵系。",
            "罗绮丛中，笙歌筵上，有个人人可意。",
            "解严妆巧笑，取次言谈成娇媚。",
            "知几度、密约秦楼尽醉。",
            "仍携手，眷恋香衾绣被。",
            "情渐美。",
            "算好把、夕雨朝云相继。",
            "便是仙禁春深，御炉香袅，临轩亲试。",
            "对天颜咫尺，定然魁甲登高第。",
            "待恁时、等著回来贺喜。",
            "好生地。",
            "剩与我儿利市。"
        ],
        "notes": "",
        "id": "ef6910eda5da10c37e2fdaca585f31d0"
    },
    {
        "author": "柳永",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "画鼓喧街，兰灯满市，皎月初照严城。",
            "清都绛阙夜景，风传银箭，露叆金茎。",
            "巷陌纵横。",
            "过平康款辔，缓听歌声。",
            "凤烛荧荧。",
            "那人家、未掩香屏。",
            "向罗绮丛中，认得依稀旧日，雅态轻盈。",
            "娇波艳冶，巧笑依然，有意相迎。",
            "墙头马上，漫迟留、难写深诚。",
            "又岂知、名宦拘检，年来减尽风情。"
        ],
        "notes": "",
        "id": "130775c4fec04d757cce6ab292f18735"
    },
    {
        "author": "柳永",
        "dynasty": "宋",
        "type": "词",
        "rhythmic": "阳台路",
        "title": "",
        "preface": "",
        "paragraphs": [
            "楚天晚。",
            "坠冷枫败叶，疏红零乱。",
            "冒征尘、匹马驱驱，愁见水遥山远。",
            "追念少年时，正恁凤帏，倚香偎暖。",
            "嬉游惯。",
            "又岂知、前欢云雨分散。",
            "此际空劳回首，望帝里、难收泪眼。",
            "暮烟衰草，算暗锁、路歧无限。",
            "今宵又、依前寄宿，甚处苇村山馆。",
            "寒灯畔。",
            "夜厌厌、凭何消遣。"
        ],
        "notes": "",
        "id": "1b1a447fb2e065f27a9cbc4b72afcb6f"
    },
    {
        "author": "柳永",
        "dynasty": "宋",
        "type": "词",
        "rhythmic": "隔帘听",
        "title": "",
        "preface": "",
        "paragraphs": [
            "咫尺凤衾鸳帐，欲去无因到。",
            "虾鬚窣地重门悄。",
            "认绣履频移，洞房杳杳。",
            "强语笑。",
            "逞如簧、再三轻巧。",
            "梳妆早。",
            "琵琶闲抱。",
            "爱品相思调。",
            "声声似把芳心告。",
            "隔帘听，赢得断肠多少。",
            "恁烦恼。",
            "除非共伊知道。"
        ],
        "notes": "",
        "id": "af92b2720fbc46028e0405d9270169f1"
    },
    {
        "author": "柳永",
        "dynasty": "宋",
        "type": "词",
        "rhythmic": "集贤宾・接贤宾",
        "title": "",
        "preface": "",
        "paragraphs": [
            "小楼深巷狂游遍，罗绮成丛。",
            "就中堪人属意，最是虫虫。",
            "有画难描雅态，无花可比芳容。",
            "几回饮散良宵永，鸳衾暖、凤枕香浓。",
            "算得人间天上，惟有两心同。",
            "近来云雨忽西东。",
            "诮恼损情悰。",
            "纵然偷期暗会，长是匆匆。",
            "争似和鸣偕老，免教敛翠啼红。",
            "眼前时、暂疏欢宴，盟言在、更莫忡忡。",
            "待作真个宅院，方信有初终。"
        ],
        "notes": "",
        "id": "cb69fff55e941b580df447b22c995034"
    },
    {
        "author": "柳永",
        "dynasty": "宋",
        "type": "词",
        "rhythmic": "雨霖铃",
        "title": "",
        "preface": "",
        "paragraphs": [
            "寒蝉凄切。",
            "对长亭晚，骤雨初歇。",
            "都门帐饮无绪，留恋处、兰舟催发。",
            "执手相看泪眼，竟无语凝噎。",
            "念去去、千里烟波，暮霭沈沈楚天阔。",
            "多情自古伤离别。",
            "更那堪、冷落清秋节。",
            "今宵酒醒何处，杨柳岸、晓风残月。",
            "此去经年，应是良辰、好景虚设。",
            "便纵有、千种风情，更与何人说。"
        ],
        "notes": "",
        "id": "666d441dba246f39ff95192990b9ec2f"
    },
    {
        "author": "柳永",
        "dynasty": "宋",
        "type": "词",
        "rhythmic": "雪梅香",
        "title": "",
        "preface": "",
        "paragraphs": [
            "景萧索，危楼独立面晴空。",
            "动悲秋情绪，当时宋玉应同。",
            "渔市孤烟袅寒碧，水村残叶舞愁红。",
            "楚天阔，浪浸斜阳，千里溶溶。",
            "临风。",
            "想佳丽，别后愁颜，镇敛眉峰。",
            "可惜当年，顿乖雨迹云踪。",
            "雅态妍姿正欢洽，落花流水忽西东。",
            "无憀恨、相思意，尽分付征鸿。"
        ],
        "notes": "",
        "id": "e5f61ded41dabca41b3dffe56a8a3f44"
    },
    {
        "author": "柳永",
        "dynasty": "宋",
        "type": "词",
        "rhythmic": "驻马听",
        "title": "",
        "preface": "",
        "paragraphs": [
            "凤枕鸾帷。",
            "二三载，如鱼似水相知。",
            "良天好景，深怜多爱，无非尽意依随。",
            "奈何伊。",
            "恣性灵、忒煞些儿。",
            "无事孜煎，万回千度，怎忍分离。",
            "而今渐行渐远，渐觉虽悔难追。",
            "漫寄消寄息，终久奚为。",
            "也拟重论缱绻，争奈翻覆思维。",
            "纵再会，只恐恩情，难似当时。"
        ],
        "notes": "",
        "id": "fee994fd78981c573191ad69ab125c30"
    },
    {
        "author": "柳永",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "届征途，携书剑，迢迢匹马东去。",
            "惨离怀，嗟少年易分难聚。",
            "佳人方恁缱绻，便忍分鸳侣。",
            "当媚景，算密意幽欢，尽成轻负。",
            "此际寸肠万绪。",
            "惨愁颜、断魂无语。",
            "和泪眼、片时几番回顾。",
            "伤心脉脉谁诉。",
            "但黯然凝伫。",
            "暮烟寒雨。",
            "望秦楼何处。"
        ],
        "notes": "",
        "id": "bf068aba3102c68a32e8afd3593a1c81"
    },
    {
        "author": "柳永",
        "dynasty": "宋",
        "type": "词",
        "rhythmic": "鹤冲天",
        "title": "",
        "preface": "",
        "paragraphs": [
            "黄金榜上。",
            "偶失龙头望。",
            "明代暂遗贤，如何向。",
            "未遂风云便，争不恣狂荡。",
            "何须论得丧。",
            "才子词人，自是白衣卿相。",
            "烟花巷陌，依约丹青屏障。",
            "幸有意中人，堪寻访。",
            "且恁偎红翠，风流事、平生畅。",
            "青春都一饷。",
            "忍把浮名，换了浅斟低唱。"
        ],
        "notes": "",
        "id": "41af0b04b1cb0253968b7fbba45d4b69"
    },
    {
        "author": "柳永",
        "dynasty": "宋",
        "type": "词",
        "rhythmic": "鹤冲天",
        "title": "",
        "preface": "",
        "paragraphs": [
            "闲窗漏永，月冷霜华堕。",
            "悄悄下帘幕，残灯火。",
            "再三追往事，离魂乱、愁肠锁。",
            "无语沉吟坐。",
            "好天好景，未省展眉则个。",
            "从前早是多成破。",
            "何况经岁月，相抛亸。",
            "假使重相见，还得似、旧时麽。",
            "悔恨无计那。",
            "迢迢良夜，自家只恁摧挫。"
        ],
        "notes": "",
        "id": "4ad26718910d070727b2d6b2ca9a0871"
    },
    {
        "author": "柳永",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "吹破残烟入夜风。",
            "一轩明月上帘栊。",
            "因惊路远人还远，纵得心同寝未同。",
            "情脉脉，意忡忡。",
            "碧云归去认无踪。",
            "只应曾向前生里，爱把鸳鸯两处笼。"
        ],
        "notes": "",
        "id": "f637b1824c87563c54e479014d857ea0"
    },
    {
        "author": "柳永",
        "dynasty": "宋",
        "type": "词",
        "rhythmic": "黄莺儿",
        "title": "",
        "preface": "",
        "paragraphs": [
            "园林晴昼春谁主。",
            "暖律潜催，幽谷暄和，黄鹂翩翩，乍迁芳树。",
            "观露湿缕金衣，叶映如簧语。",
            "晓来枝上绵蛮，似把芳心、深意低诉。",
            "无据。",
            "乍出暖烟来，又趁游蜂去。",
            "恣狂踪迹，两两相呼，终朝雾吟风舞。",
            "当上苑柳秾时，别馆花深处。",
            "此际海燕偏饶，都把韶光与。"
        ],
        "notes": "",
        "id": "fb1082ba765696c72ae0372991ee22eb"
    }
]