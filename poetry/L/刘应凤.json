[
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "挽罗榷院子远  其一",
        "preface": "",
        "paragraphs": [
            "共说门庭王谢盛，谁知骨相岛郊穷。",
            "躬行自得前贤法，家礼犹还三代风。",
            "脚迹肯随权要出，头衔宁与浊流同。",
            "湖山寒食多新鬼，地下何颜见此翁。"
        ],
        "notes": "",
        "id": "809fc369803af45f3f5ae299344aefef"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "挽罗榷院子远  其二",
        "preface": "",
        "paragraphs": [
            "国亡何忍家偏活，百鬼欺凌任所遭。",
            "老大伊川七分易，飘零正则九章骚。",
            "修持惯习甘辛苦，俯仰难容誉处高。",
            "日月时同来去异，云间应叹众生劳。"
        ],
        "notes": "",
        "id": "7e10dbef042d75ac0c61c806d92801f6"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "挽罗榷院子远  其三",
        "preface": "",
        "paragraphs": [
            "尝忆东华裹饭时，五千字挟海潮飞。",
            "臣愚敢避权奸忤，主弱宁知国事非。",
            "相马有奇堪下拜，屠龙无用只空归。",
            "江南文物侵寻尽，洒泪单传第一衣。"
        ],
        "notes": "",
        "id": "ef55ab1597705dea8c35be46f819d50c"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "挽朱梧月",
        "preface": "",
        "paragraphs": [
            "早岁出山交识广，晚年闭户子孙单。",
            "酒边谈笑俱成史，病后风骚尚可坛。",
            "直向九泉寻辈行，肯留百世说艰难。",
            "江空云冷衣冠尽，猿鹤羞人指亦弹。"
        ],
        "notes": "",
        "id": "b677629fa8494b2fb292c87cbfd8e2c3"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "送文总管朝燕  其一",
        "preface": "",
        "paragraphs": [
            "唤得岚乡昨梦回，东风万里上金台。",
            "出关曾解婆娑否，枝北枝南一种梅。"
        ],
        "notes": "",
        "id": "35b16b4b581861525545e280785a9e8c"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "送文总管朝燕  其二",
        "preface": "",
        "paragraphs": [
            "点检桑枌泪几行，羞和书屋总荒凉。",
            "孔明景略留遗传，分挂当年夜雨床。"
        ],
        "notes": "",
        "id": "31ecc1be29680f32100e132d64eceab0"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "送文总管朝燕  其三",
        "preface": "",
        "paragraphs": [
            "夹道红旗驻马蹄，乡人将喜又将疑。",
            "天留中子继孤竹，谁向西山饭伯夷。"
        ],
        "notes": "",
        "id": "3b42505cd4a5648dec5651fc87984f7a"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "送文总管朝燕  其四",
        "preface": "",
        "paragraphs": [
            "满眼平畴草自春，乌鸦无数是耘丁。",
            "鬼神如奉君王问，为说东南燐火青。"
        ],
        "notes": "",
        "id": "f5c8c45007f16fc704529e5a40b6e93e"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "中斋归自海上见访",
        "preface": "",
        "paragraphs": [
            "拂石为床席白云，鲸鱼背上有归人。",
            "谏书檄草俱成血，野服黄冠再见身。",
            "麈尾悲酸浑欲死，灯前潇洒俨如神。",
            "更阑万籁收沉尽，地阔天高两主宾。"
        ],
        "notes": "",
        "id": "ee84f907b445e77258ed145c7c08b808"
    },
    {
        "author": "刘应凤",
        "dynasty": "宋",
        "type": "诗",
        "rhythmic": "",
        "title": "寄青山",
        "preface": "",
        "paragraphs": [
            "曾诵先生感寓诗，如今似写我心悲。",
            "西施贫处无盐笑，乌获饥来竖子朝。",
            "不士不农焉用彼，无齐无楚竟何之。",
            "光阴未老人先老，荒草斜阳泣断碑。"
        ],
        "notes": "",
        "id": "fa670c6e9c782e2509dcf676dcc2eb70"
    }
]