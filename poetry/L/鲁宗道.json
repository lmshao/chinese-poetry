[
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "送僧归护国寺",
        "preface": "",
        "paragraphs": [
            "倏来倏去本无心，旧国王家念正深。",
            "犹喜大缘逢景运，不辞千里答嘉音。",
            "人间话道经三伏，岛外栖禅指二林。",
            "留别皇都有新偈，苦将泡幻喻升沈。"
        ],
        "notes": "",
        "id": "2b03232248a6dc4f0be0b0b29fa8b658"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "题汤泉院壁",
        "preface": "",
        "paragraphs": [
            "黄山胜地烟霞明，朱砂泉暖肌肤醒。",
            "鸟声不断山不坏，今人古人徒营营。",
            "暂来谁更辞硗确，抖擞尘缨聊澣濯。",
            "灵泉去病功绩深，无人复创为高阁。"
        ],
        "notes": "",
        "id": "89458701c2385efb1630ba9e3a8a1e8b"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "洗药源",
        "preface": "",
        "paragraphs": [
            "采得千年药，临流净洗藏。",
            "至今源里水，犹带旧时香。"
        ],
        "notes": "",
        "id": "dc2a9ceb38c5a4298bef904193168e12"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "登黄山",
        "preface": "",
        "paragraphs": [
            "三十六峰凝翠霭，数千余仞锁岚烟。",
            "轩皇去后无消息，白鹿青牛何处眠。"
        ],
        "notes": "",
        "id": "a3470f20558574475dcf9b3c5a5b6585"
    },
    {
        "author": "鲁宗道",
        "dynasty": "宋",
        "type": "诗",
        "rhythmic": "",
        "title": "莲花源",
        "preface": "",
        "paragraphs": [
            "花开十丈照峰头，露褪红衣烂不收。",
            "太乙真人多逸兴，稳眠一叶泛中流。"
        ],
        "notes": "",
        "id": "3ab40215c56fee391341a050f0435600"
    }
]