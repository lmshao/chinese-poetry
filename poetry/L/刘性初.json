[
    {
        "author": "刘性初",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "喜首夏清和，槐绿成阴，榴红正朵。",
            "仙鹤翩跹，来致千秋贺。",
            "南极长明，后天不老，瑞霭浮青琐。",
            "满树蟠桃，瑶池捧献，一年一颗。",
            "好敞亭台，胜添花柳，时醉时歌，时行时坐。",
            "受用黄庭，宝熟丹田火。",
            "晓对青山，日吟白发，尽功名江左。",
            "戏彩亭边，陶陶自得，有何不可。"
        ],
        "notes": "",
        "id": "031f723067c5dfe9f4159f01da20964b"
    }
]