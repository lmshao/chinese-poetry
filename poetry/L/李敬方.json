[
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "果窥丹灶鹤，莫羡白头翁。",
            "日月仙壶外，筋骸药臼中。",
            "云归无定所，鸟迹不留空。",
            "何必劳方寸，岖岐问远公。"
        ],
        "notes": "",
        "id": "00e19ff56980826166837e3d413d7ca2"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "劝酒",
        "preface": "",
        "paragraphs": [
            "不向花前醉，花应解笑人。",
            "只忧连夜雨，又过一年春。",
            "日日无穷事，区区有限身。",
            "若非杯酒里，何以寄天真。"
        ],
        "notes": "",
        "id": "7d56382646e872e986f143592ae0858d"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "近无西耗",
        "preface": "",
        "paragraphs": [
            "远戎兵压境，迁客泪横襟。",
            "烽候惊春塞，缧囚困越吟。",
            "自怜牛马走，未识犬羊心。",
            "一月无消息，西看日又沈。"
        ],
        "notes": "",
        "id": "ad4253690a8294dae87847e57b5e4d46"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "天台晴望",
        "preface": "",
        "paragraphs": [
            "天台十二旬，一片雨中春。",
            "林果黄梅尽，山苗半夏新。",
            "阳乌晴展翅，阴魄夜飞轮。",
            "坐冀无云物，分明见北辰。"
        ],
        "notes": "",
        "id": "0f08545a3bc2a2f4d9bcd572acef3a88"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "闻高侍御卒贬所",
        "preface": "",
        "paragraphs": [
            "西京高院长，直气似吾徒。",
            "走马论边备，飞声感庙谟。",
            "官移人未察，身没事多符。",
            "寂寞他年后，名编野史无。"
        ],
        "notes": "",
        "id": "39e54c2372fadc99b9dee6d2ff92bac9"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "题黄山汤院",
        "preface": "",
        "paragraphs": [
            "楚镇惟黄岫，灵泉浴圣源。",
            "煎熬何处所，炉炭孰司存。",
            "沙暖泉长拂，霜笼水更温。",
            "不疏还自决，虽挠未尝浑。",
            "地启岩为洞，天开石作盆。",
            "常留今日色，不减故年痕。",
            "阴燄潜生海，阳光暗烛坤。",
            "定应邻火宅，非独过焦原。",
            "龙讶经冬润，莺疑满谷暄。",
            "善烹寒食茗，能变早春园。",
            "及物功何大，随流道益尊。",
            "洁斋齐物主，疗病夺医门。",
            "外秘千峰秀，旁通百潦奔。",
            "禅家休问疾，骚客罢招魂。",
            "卧理黔川守，分忧汉主恩。",
            "惨伤因有暇，徒御诫无諠。",
            "痒闷头风切，爬搔臂力烦。",
            "披榛通白道，束马置朱幡。",
            "谢屐缘危磴，戎装逗远村。",
            "慢游登竹迳，高步入山根。",
            "崖𪩘差行灶，蓬茅过小轩。",
            "御寒增帐幕，甃影尽玙璠。",
            "不与华池语，宁将浴室论。",
            "洗心过顷刻，浸发迨朝暾。",
            "汗洽聊箕踞，支羸暂虎蹲。",
            "濯缨闲更入，漱齿渴仍吞。",
            "气燠胜重絸，风和敌一尊。",
            "适来还蹭蹬，复出又攀援。",
            "形秽忻除垢，神嚣喜破昏。",
            "明夷征立象，既济感文言。",
            "已阂眠沙麂，仍妨卧石猨。",
            "香驱蒸雾起，烟霿湿云屯。",
            "破险更祠宇，凭高易庙垣。",
            "旧基绝仄足，新搆忽行鹓。",
            "胜地非无栋，征途遽改辕。",
            "贪程归路远，折政讼庭繁。",
            "兴往留年月，诗成遗子孙。",
            "已镌东壁石，名姓寄无垠。"
        ],
        "notes": "",
        "id": "ba64eec855e9b7352e5af3cc44c1b7d4"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "太和公主还宫",
        "preface": "",
        "paragraphs": [
            "二纪烟尘外，凄凉转战归。",
            "胡笳悲蔡琰，汉使泣明妃。",
            "金殿更戎幄，青祛换毳衣。",
            "登车随伴仗，谒庙入中闱。",
            "汤沐疏封在，关山故梦非。",
            "笑看鸿北向，休咏鹊南飞。",
            "宫髻怜新样，庭柯想旧围。",
            "生还侍儿少，熟识内家稀。",
            "凤去楼扃夜，鸾孤匣掩辉。",
            "应怜禁园柳，相见倍依依。"
        ],
        "notes": "",
        "id": "61696af3d4ec2a76e3d0fa89bb437336"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "汴河直进船",
        "preface": "",
        "paragraphs": [
            "汴水通淮利最多，生人为害亦相和。",
            "东南四十三州地，取尽脂膏是此河。"
        ],
        "notes": "",
        "id": "58ea2fd172b06ce12b94ed725dad0269"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "题小华山（原注：「目黄山为小华」。）",
        "preface": "",
        "paragraphs": [
            "峰簇莲花小，分明似华山。",
            "鱼符何日罢，深处掩松关。",
            "（见闵麟嗣撰《黄山志定本》卷六。",
            "）。"
        ],
        "notes": "",
        "id": "aaf8e08cd4c11cf56d5a5d54ec4ae9ee"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "登天姥",
        "preface": "",
        "paragraphs": [
            "天姥三重岭，危途遶峻溪。",
            "水喧无昼夜，云暗失东西。",
            "问路音难辨，通樵迹易迷。",
            "依稀日将午，何处一声鸡？",
            "（见孔延之《会稽掇英总集》卷四）。"
        ],
        "notes": "",
        "id": "6267a64a4e45da2fb8e64484d229cd7f"
    },
    {
        "author": "李敬方",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "相逢不饮空归去，洞口桃花也笑人。",
            "（见《苕溪渔隐丛话后集》卷十六引《复斋漫录》引）。"
        ],
        "notes": "",
        "id": "b55237f8c57e64e05135caaf82381257"
    }
]