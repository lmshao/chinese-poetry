[
    {
        "author": "李义山",
        "dynasty": "宋",
        "type": "诗",
        "rhythmic": "",
        "title": "题式之诗卷后",
        "preface": "",
        "paragraphs": [
            "老气棱棱未易攀，谊襟凛凛可廉顽。",
            "瘦筇只为江湖上，诗卷傍行天地间。",
            "社风雨花春正好，酒垆山屐梦相关。",
            "夔州已浚花绳削，今度编成不要删。"
        ],
        "notes": "",
        "id": "b344a796da3795b112268c48ba981b7d"
    },
    {
        "author": "李义山",
        "dynasty": "宋",
        "type": "诗",
        "rhythmic": "",
        "title": "题梅山云悦楼",
        "preface": "",
        "paragraphs": [
            "云本无心悦者谁，华阳去后少人知。",
            "欲分半席无因到，一片飞来是觅诗。"
        ],
        "notes": "",
        "id": "c1f22840a640e3c10c588b1c6cde7728"
    },
    {
        "author": "李义山",
        "dynasty": "宋",
        "type": "诗",
        "rhythmic": "",
        "title": "毛竹",
        "preface": "",
        "paragraphs": [
            "只得流霞送一杯，空中箫鼓当时回。",
            "武夷洞里生毛竹，老尽曾孙更不来。"
        ],
        "notes": "",
        "id": "4766a7946c649e3c0b28aa145598e1f1"
    },
    {
        "author": "李义山",
        "dynasty": "宋",
        "type": "诗",
        "rhythmic": "",
        "title": "青云峰",
        "preface": "",
        "paragraphs": [
            "瀛洲拟岘屡凭栏，不得江山四面看。",
            "欲识青云奇绝处，碧天无际裹峰峦。"
        ],
        "notes": "",
        "id": "b7d2b1f08ca6e870db96b2a7a09cb7e3"
    }
]