[
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 东桥柳色",
        "preface": "",
        "paragraphs": [
            "河桥数株柳，偏受东风多。",
            "柔条慎勿折，生意全天和。"
        ],
        "notes": "",
        "id": "fbfdf7dec4b74e1d2430c4fad9d81383"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 西浦潮痕",
        "preface": "",
        "paragraphs": [
            "潮涨复潮退，盈缩痕常存。",
            "渡口孤舟横，济川应有人。"
        ],
        "notes": "",
        "id": "dc3d3d1f6acacf6ad38f7e57745bb901"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 前野耕云",
        "preface": "",
        "paragraphs": [
            "春雨鸣布谷，土膏三月足。",
            "举趾事深耕，竟亩水云绿。"
        ],
        "notes": "",
        "id": "badbd4eb9ffec7919af166a92eee0981"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 后江钓月",
        "preface": "",
        "paragraphs": [
            "先将补衮线，绾作钓鼇丝。",
            "投向苍江月，经纶小试之。"
        ],
        "notes": "",
        "id": "89531d3d946f214560e3f5c1bdf9346a"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 义塾书灯",
        "preface": "",
        "paragraphs": [
            "夜深展书读，伊吾声比屋。",
            "掩映杖头光，穿破西园竹。"
        ],
        "notes": "",
        "id": "1a9daa6698410898bc0fb3847d3b6899"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 祠堂议礼",
        "preface": "",
        "paragraphs": [
            "春秋思报本，忠孝原有祠。",
            "仪物修孔时，击鼓吹豳诗。"
        ],
        "notes": "",
        "id": "30ba5b3f53c0f6755800dd4ee893591e"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 芦山樵唱",
        "preface": "",
        "paragraphs": [
            "秋山草木落，樵夫日相寻。",
            "幽歌出空谷，金石有余音。"
        ],
        "notes": "",
        "id": "6052c228cd9d4bcc344c68da17a90d76"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "芦江八咏 竹林梵钟",
        "preface": "",
        "paragraphs": [
            "晨昏礼法供，击鼓齐七众。",
            "堪笑木兰僧，饭了空声送。"
        ],
        "notes": "",
        "id": "e951f94e488d29d1748b21aacc28f9ff"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "与张枢密",
        "preface": "",
        "paragraphs": [
            "孤愤全凭尺素书，一官牢落竟何如。",
            "兵威似火难言熄，世事犹棋祇报输。",
            "鱼弃青蒲归浅渚，鸟忘白粒堕枯株。",
            "杞人纵有忧天志，忍见鸱夷赐子胥。"
        ],
        "notes": "",
        "id": "c65173cbc2a0680865be793d7539ab93"
    },
    {
        "author": "罗仲舒",
        "dynasty": "宋",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "世情落落疏，林树森森密。",
            "乘兴一登临，峭然风景别。",
            "飞云去不停，狂涧流无歇。",
            "巢许是何人，万古称豪杰。"
        ],
        "notes": "",
        "id": "434ee4af7a254ecf22b85f3b13ccf2f8"
    }
]