[
    {
        "author": "吕敞",
        "dynasty": "唐",
        "type": "诗",
        "rhythmic": "",
        "title": "潘安仁戴星看河阳花发",
        "preface": "",
        "paragraphs": [
            "行春潘令至，勤恤戴星光。",
            "为政宵忘寝，临人俗冀康。",
            "晓花迎径发，新蘂满城香。",
            "秀色沾轻露，鲜辉丽早阳。",
            "津桥见来往，空雾拂衣裳。",
            "桃李今无数，从兹愿比方。"
        ],
        "notes": "",
        "id": "4885b43b59bb1a042f54951b1d2070d3"
    },
    {
        "author": "吕敞",
        "dynasty": "唐",
        "type": "诗",
        "rhythmic": "",
        "title": "龟兹闻莺",
        "preface": "",
        "paragraphs": [
            "边树正参差，新莺复陆离。",
            "娇非胡俗变，啼是汉音移。",
            "绣羽花间覆，繁声风外吹。",
            "人言曾不辨，鸟语却相知。",
            "出谷情何寄，迁乔义取斯。",
            "今朝乡陌伴，几处坐高枝。"
        ],
        "notes": "",
        "id": "c6faa6145af0708b35a91169e12497ac"
    }
]