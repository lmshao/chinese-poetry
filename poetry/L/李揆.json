[
    {
        "author": "李揆",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "免相践蓬阁，卧疴淮海滨。",
            "偶逢潘川守，宛是洛阳亲。",
            "（「洛阳」，《四部丛刊》影明本、中华上编本《唐诗纪事》皆作「潘阳」。",
            "）。"
        ],
        "notes": "",
        "id": "e96cfee6c16a8afe8c454339c505d38d"
    },
    {
        "author": "李揆",
        "dynasty": "唐",
        "type": "诗",
        "rhythmic": "",
        "title": "又句",
        "preface": "",
        "paragraphs": [
            "共仰新侯伯，同瞻旧宰臣。"
        ],
        "notes": "",
        "id": "61e0f15163b68ef60c918e0232d070d3"
    },
    {
        "author": "李揆",
        "dynasty": "唐",
        "type": "诗",
        "rhythmic": "",
        "title": "又句",
        "preface": "",
        "paragraphs": [
            "乡路辕思北，家林巷喜雨。",
            "以上各句见《四部丛刊》本《唐诗纪事》卷二十八，注云：「出《江邻几杂志》。",
            "」（《唐诗纪事》卷二十八《李揆》条云：「揆与饶州刺史封渐仲容叔霁连句，揆笔力遒媚。",
            "」）。"
        ],
        "notes": "",
        "id": "41d870e9840cc812bd7f12b0b7cc2867"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "行乡",
        "preface": "",
        "paragraphs": [
            "园林二月春才半，朝日曈眬天气暖。",
            "东风放尽柳梢青，已有黄鹂娇𪾢睆。",
            "波翻嫩麦绿连坡，露入夭桃红满眼。",
            "笋舆乘兴入招提，苾𫇴留我炊香饭。",
            "山泉煮茗味更长，又得禅林半朝款。",
            "突兀丰碑三百年，古人事迹今苔藓。",
            "临风抖擞簿书尘，倚杖须臾归已晚。",
            "耕夫夹道看长官，百钱赠汝聊旌劝。",
            "从容后骑毋疾驱，要数前山苍翠点。"
        ],
        "notes": "",
        "id": "ed46d4ba980ec876828210a8093dcd3b"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "登县楼  其一",
        "preface": "",
        "paragraphs": [
            "一水中分南北市，插天蒙末有佳山。",
            "太平官府原无事，聊放衰翁半日闲。"
        ],
        "notes": "",
        "id": "70a3a0953466e6cdf99b4aaa53f220af"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "登县楼  其二",
        "preface": "",
        "paragraphs": [
            "见说南楼秋气多，夜凉槐荫影婆娑。",
            "满怀风月成辜负，奈此青州从事何。"
        ],
        "notes": "",
        "id": "ba586c36969deb82c9c54e537352240e"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "元夕雨",
        "preface": "",
        "paragraphs": [
            "山县逢元夕，东风雨溅灯。",
            "渔篝临远浦，鬼火附寒藤。",
            "酒市可罗雀，官僚皆曲肱。",
            "狂歌吾老矣，犹记旧时能。"
        ],
        "notes": "",
        "id": "0df240b2b47a4bbb7732611885af05ec"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "寒食出郊三首  其一",
        "preface": "",
        "paragraphs": [
            "寒食深山路，桃花雨里开。",
            "可怜传檄出，不为踏青来。",
            "泥滑竹冈下，鸡鸣田舍隈。",
            "邱园二十里，松槚有余哀。"
        ],
        "notes": "",
        "id": "4346892e777b80b939c2586a8be836ca"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "寒食出郊三首  其二",
        "preface": "",
        "paragraphs": [
            "春事遽如许，劳人浑不知。",
            "柳垂山阙处，花发雨来时。",
            "薄宦祗憔悴，故园成别离。",
            "多情睇啼鸟，独与寸心违。"
        ],
        "notes": "",
        "id": "f36dc402d7c632aaff567110c40bc69d"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "寒食出郊三首  其三",
        "preface": "",
        "paragraphs": [
            "往岁逢寒食，青鞋踏落花。",
            "题诗山寺壁，沽酒野人家。",
            "草长春无际，身闲意自遐。",
            "时时县亭畔，画遍水边沙。"
        ],
        "notes": "",
        "id": "38610fd291ef3caa6d19352231db70db"
    },
    {
        "author": "李揆",
        "dynasty": "宋",
        "type": "诗",
        "rhythmic": "",
        "title": "吉祥寺",
        "preface": "",
        "paragraphs": [
            "带雨溪云重，依山石路斜。",
            "聊乘阮孚屐，径入梵王家。",
            "接竹引流水，栽篱护野花。",
            "簿书有期会，无地老烟霞。"
        ],
        "notes": "",
        "id": "909b51e6c44c5c3e0aa23348df78ca97"
    }
]