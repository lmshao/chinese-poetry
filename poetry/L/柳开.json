[
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "袁姬哀辞",
        "preface": "",
        "paragraphs": [
            "彼美袁姬兮，柔芳懿懿。",
            "瑶沈蕣瘁兮，追惟弗洎。",
            "阴质弱卑兮，资阳望贵。",
            "寿康攸遂兮，夭愆所利。",
            "北塞南荒兮，偕行万里。",
            "宁期不修兮，溘然而逝。",
            "奔服勤劬兮，丧尔母子。",
            "恫毒我怀兮，摧伤骨髓。",
            "高旻孔仁兮，皇适予委。",
            "明知有生兮，亦必有死。",
            "无如奈何兮，情思冈已。",
            "倏焉胡往兮，音容莫寄。",
            "余玩遗香兮，忍孰为视。",
            "桂山崭崭兮，翠攒若指。",
            "曷能可忘兮，我心于此。",
            "西流之日兮，东流之水。",
            "瞬息一去兮，终天远矣。"
        ],
        "notes": "",
        "id": "a88d6e2aa5895e4e701b57feba4efd31"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "赠梦英诗",
        "preface": "",
        "paragraphs": [
            "昼光夜魄阴阳祖，五纬天立五行父。",
            "万灵蕃昌根此树，刚柔各鬭清浊聚。",
            "形类纷然填下土，精英闲见群宁侣。",
            "雄剧唯神时可主，功格无先明竞睹。",
            "舍羊犬猪用彪虎，气包茫昧廓区宇。",
            "刓发披缁心有取，蜕免羁跼脱潜去。",
            "身投西佛学东鲁，尘视诸徒飚远举。",
            "狂呼饱醉贱今古，公室侯庭迎走户。",
            "如攀乔柯腰俯偻，搜经抉诰将完补。",
            "声号大荒铿簨簴，笔诟斯冰卑尔汝。",
            "戟枝曳阵孰御侮，二十游秦老还楚。",
            "蛟蟠枯泓骥追鼠，停舟湘𣸣吾兴语。",
            "归返终南恨睽阻。"
        ],
        "notes": "",
        "id": "fb8454fdc3adf515daced02f906e6568"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "讽虞嫔诗",
        "preface": "",
        "paragraphs": [
            "惟尧则天舜弗复，诞妃冈极恩亭育。",
            "遏密无闻血盈目，南巡胡为泪染竹。",
            "父轻夫重当何淑，沅湘岸筠烟莓覆。",
            "凝纹叠斑殷郁郁，猿缘鼯号钩辀宿。",
            "朋凄助惋声几哭，賸疑下尤禹湮渎。",
            "功充民戴荷百禄，重晖并耀难停毂。",
            "元居不宁逝如逐，悲啼负冤生莫卜。",
            "卒颠沈澜远昌族，讴讼肇私归永福，柔阴惨尅咎深速。",
            "前睇九山排矗矗，到今云颜愁可掬。"
        ],
        "notes": "",
        "id": "6a3d5a9a1748fb9edbac0443ed2cfa2a"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "赠诸进士诗",
        "preface": "",
        "paragraphs": [
            "今年举进士，必谁登高第。",
            "孙传及孙仅，外复有丁谓。",
            "到京见陈访，好尚同韩洎。",
            "馆中诸仙郎，纶合贤三字。",
            "翰林四主人，列辟群英粹。",
            "厝腾走大名，淜轰天邑沸。",
            "怒浪航斯济，骏蹄御良辔。",
            "缘险径梯空，饿肠劳填味。",
            "我何为欣欢，名身苦将悴。",
            "北塞绝戎勋，南荒政遭坠。",
            "焦焦家殚穷，口众食增累。",
            "雏豝余十辈，业学莫能器。",
            "发白壮心衰，不觉老之至。",
            "跼缩步九衢，羞畏同腐婢。",
            "仰瞻尔数子，吾道终焉寄。",
            "无为忽于予，斯文幸专继。"
        ],
        "notes": "",
        "id": "0caac3fa08ec9f680e727296d02eaa3a"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "与姪柳瀛",
        "preface": "",
        "paragraphs": [
            "皇唐二百八十年，柳氏家门世有贤。",
            "出众文章惟子厚，不群书札独公权。",
            "本朝事去同灰烬，圣代吾思绍衫先。",
            "感叹尽应余庆在，今来见汝又堪怜。"
        ],
        "notes": "",
        "id": "9c06fce9af546b233e50ec798a65ad27"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "鸣髇直上一千尺，天静无风声更干。",
            "碧眼胡儿三百骑，尽提金勒向云看。"
        ],
        "notes": "",
        "id": "f0c1e6a0713340eeff3631144ec7470f"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "磐石",
        "preface": "",
        "paragraphs": [
            "古寺耸山椒，公堂去不遥。",
            "寻僧忘俗虑，盘道出尘嚣。",
            "疏箔卷烟雾，明时望泬漻。",
            "渔翁江上立，指我在云霄。"
        ],
        "notes": "",
        "id": "f73e94259284b7fe7264b3e994554ef8"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "楚南伟观楼",
        "preface": "",
        "paragraphs": [
            "洗尽蛮烟几案空，登临直见楚山雄。",
            "坐当鸿鹄高飞处，身在乾坤灏气中。",
            "木落有情瞻北阙，霜轻无梦入西风。",
            "凭兰自是蓬瀛客，独对潇湘与未穷。"
        ],
        "notes": "",
        "id": "ff89a0136ee485862a96205f64222264"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "空门今日见张华。"
        ],
        "notes": "",
        "id": "6efe70959967d2af654397cb5ff9c3dc"
    },
    {
        "author": "柳开",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "九重城阙新天子，万卷诗书老舍人。"
        ],
        "notes": "",
        "id": "6c42bb55d9127b2749c821a8b5776909"
    }
]