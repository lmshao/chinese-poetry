[
    {
        "author": "黎逢",
        "dynasty": "唐",
        "type": "诗",
        "rhythmic": "",
        "title": "小苑春望宫池柳色",
        "preface": "",
        "paragraphs": [
            "上林新柳变，小苑暮天晴。",
            "始望和烟密，遥怜拂水轻。",
            "色承阳气暖，阴带御沟清。",
            "不厌随风弱，仍宜向日明。",
            "垂丝遍阁榭，飞絮触帘旌。",
            "渐到依依处，思闻出谷鸎。"
        ],
        "notes": "",
        "id": "d0911eff8327f8e7467ed69cdce23745"
    },
    {
        "author": "黎逢",
        "dynasty": "唐",
        "type": "诗",
        "rhythmic": "",
        "title": "夏首犹清和",
        "preface": "",
        "paragraphs": [
            "早夏宜初景，和光起禁城。",
            "祝融将御节，炎帝启朱明。",
            "日送残花晚，风过御苑清。",
            "郊原浮麦气，池沼发荷英。",
            "树影临山动，禽飞入汉轻。",
            "幸逢尧禹化，全胜谷中情。"
        ],
        "notes": "",
        "id": "bb048e277303b201f10f65e0c7541f41"
    }
]