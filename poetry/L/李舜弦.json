[
    {
        "author": "李舜弦",
        "dynasty": "唐",
        "type": "诗",
        "rhythmic": "",
        "title": "随驾游青城",
        "preface": "",
        "paragraphs": [
            "因随八马上仙山，顿隔尘埃物象闲。",
            "只恐西追王母宴，却忧难得到人间。"
        ],
        "notes": "",
        "id": "cb2cf9031eb2fd02f7ac01f5edf6e96a"
    },
    {
        "author": "李舜弦",
        "dynasty": "唐",
        "type": "诗",
        "rhythmic": "",
        "title": "蜀宫应制",
        "preface": "",
        "paragraphs": [
            "浓树禁花开后庭，饮筵中散酒微醒。",
            "蒙蒙雨草瑶阶湿，钟晓愁吟独倚屏。"
        ],
        "notes": "",
        "id": "aa959bf6a16a448bd25d2046bd24bc72"
    },
    {
        "author": "李舜弦",
        "dynasty": "唐",
        "type": "诗",
        "rhythmic": "",
        "title": "钓鱼不得",
        "preface": "",
        "paragraphs": [
            "尽日池边钓锦鳞，芰荷香里暗消魂。",
            "依稀纵有寻香饵，知是金钩不肯吞。"
        ],
        "notes": "",
        "id": "51702c2f14746452d8ed735fb913205c"
    }
]