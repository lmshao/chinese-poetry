[
    {
        "author": "刘氏",
        "dynasty": "宋",
        "type": "诗",
        "rhythmic": "",
        "title": "重游西湖",
        "preface": "",
        "paragraphs": [
            "西湖湖上山如画，二十年前曾客来。",
            "飞絮蒲城归未得，江南老却贺方回。"
        ],
        "notes": "",
        "id": "a022ef5e9dd0ca5bd6c1e621b8162412"
    },
    {
        "author": "刘氏",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "拔地高厓如铁色，拂天老树作寒声。",
            "他年记宿楁台夜，便是南归第一程。"
        ],
        "notes": "",
        "id": "36f2dae07b36e0311639611962296295"
    },
    {
        "author": "刘氏",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "囊无金絫贫如故，镜有丝生老奈何。",
            "一事尚堪夸北客，来时诗少去时多。"
        ],
        "notes": "",
        "id": "d453dc523aa2895419500299d34dbc85"
    },
    {
        "author": "刘氏",
        "dynasty": "宋",
        "type": "诗",
        "rhythmic": "",
        "title": "五月二十七日游诸洞",
        "preface": "",
        "paragraphs": [
            "来南百虑拙，所得惟幽寻。",
            "矧余玉雪友，共此丘壑心。",
            "江亭俯虚旷，穴室穷邃深。",
            "是时薄雨收，白霭笼青岑。",
            "弃筇追野步，却扇开风襟。",
            "炎方岂必好，差远鞞鼓音。",
            "且愿海道清，莫问神州沉。",
            "徘徊惜景短，留滞畏老侵。",
            "昨游感莺哢，今至闻蝉吟。",
            "常恐官事絷，佳日妨登临。",
            "避如逃学儿，汲汲贪寸阴。",
            "何因释胶扰，把臂借入林。"
        ],
        "notes": "",
        "id": "bf546b4c1a0d9b8ae37678565e486b82"
    },
    {
        "author": "刘氏",
        "dynasty": "宋",
        "type": "诗",
        "rhythmic": "",
        "title": "题莒口铺诗",
        "preface": "",
        "paragraphs": [
            "终朝行半驿，时有数家居。",
            "店少闻滩壮，程遥见堠疏。",
            "山歌农设醴，野饭仆烹蔬。",
            "禽鸟先栖宿，劳生恨不如。"
        ],
        "notes": "",
        "id": "3fcaabb989a48bd81156036f37ed3f83"
    }
]