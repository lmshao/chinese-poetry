[
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "杂曲歌辞 自君之出矣",
        "preface": "",
        "paragraphs": [
            "自君之出矣，壁上蜘蛛织。",
            "近取见妾心，夜夜无休息。",
            "妾有双玉环，寄君表相忆。",
            "环是妾之心，玉是君之德。",
            "驰情增悴容，蓄思损精力。",
            "玉簟寒凄凄，延想心恻恻。",
            "风含霜月明，水泛碧天色。",
            "此水有尽时，此情无终极。"
        ],
        "notes": "",
        "id": "d77dd3a047caee23caa43dca923edb25"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "月蚀诗",
        "preface": "",
        "paragraphs": [
            "新天子即位五年，岁次庚寅。",
            "斗柄插子，律调黄钟。",
            "森森万木夜僵立，寒气赑屭顽无风。",
            "烂银盘从海底出，出来照我草屋东。",
            "天色绀滑凝不流，冰光交贯寒朣胧。",
            "初疑白莲花，浮出龙王宫。",
            "八月十五夜，比并不可双。",
            "此时怪事发，有物吞食来。",
            "轮如壮士斧斫坏，桂似雪山风拉摧。",
            "百炼镜，照见胆。",
            "平地埋寒灰，火龙珠。",
            "飞出脑，却入蚌蛤胎。",
            "摧环破璧眼看尽，当天一搭如煤炲。",
            "磨踪灭迹须臾间，便似万古不可开。",
            "不料至神物，有此大狼狈。",
            "星如撒沙出，争头事光大。",
            "奴婢炷暗灯，揜菼如玳瑁。",
            "今夜吐燄长如虹，孔隙千道射户外。",
            "玉川子，涕泗下。",
            "中庭独自行，念此日月者。",
            "太阴太阳精，皇天要识物。",
            "日月乃化生，走天汲汲劳四体。",
            "与天作眼行光明，此眼不自保。",
            "天公行道何由行，吾见阴阳家有说。",
            "望日蚀月月光灭，朔月掩日日光缺。",
            "两眼不相攻，此说吾不容。",
            "又孔子师老子云，五色令人目盲。",
            "吾恐天似人，好色即丧明。",
            "幸且非春时，万物不娇荣。",
            "青山破瓦色，绿水冰峥嵘。",
            "花枯无女艳，鸟死沈歌声。",
            "顽冬何所好，偏使一目盲。",
            "传闻古老说，蚀月虾蟇精。",
            "径圆千里入汝腹，汝此痴骸阿谁生。",
            "可从海窟来，便解缘青冥。",
            "恐是眶睫间，揜塞所化成。",
            "黄帝有二目，帝舜重瞳明。",
            "二帝悬四目，四海生光辉。",
            "吾不遇二帝，滉漭不可知。",
            "何故瞳子上，坐受虫豸欺。",
            "长嗟白兔捣灵药，恰似有意防奸非。",
            "药成满臼不中度，委任白兔夫何为。",
            "忆昔尧为天，十日烧九州。",
            "金烁水银流，玉煼丹砂焦。",
            "六合烘为窑，尧心增百忧。",
            "帝见尧心忧，勃然发怒决洪流。",
            "立拟沃杀九日妖，天高日走沃不及。",
            "但见万国赤子𧥄𧥄生鱼头，此时九御导九日。",
            "争持节幡麾幢旒，驾车六九五十四头蛟螭虬。",
            "掣电九火辀，汝若蚀开齱齵轮。",
            "御辔执索相爬钩，推荡轰訇入汝喉。",
            "红鳞燄鸟烧口快，翎鬣倒侧声醆邹。",
            "撑肠拄肚礧傀如山丘，自可饱死更不偷。",
            "不独填饥坑，亦解尧心忧。",
            "恨汝时当食，藏头𢬍脑不肯食。",
            "不当食，张唇哆觜食不休。",
            "食天之眼养逆命，安得上帝请汝刘。",
            "呜呼！人养虎，被虎啮。",
            "天媚蟇，被蟇瞎。",
            "乃知恩非类，一一自作孽。",
            "吾见患眼人，必索良工诀。",
            "想天不异人，爱眼固应一。",
            "安得常娥氏，来习扁鹊术。",
            "手操舂喉戈，去此睛上物。",
            "其初犹朦胧，既久如抹漆。",
            "但恐功业成，便此不吐出。",
            "玉川子又涕泗下，心祷再拜额榻砂土中。",
            "地上虮虱臣仝告愬帝天皇，臣心有铁一寸。",
            "可刳妖蟇痴肠，上天不为臣立梯磴。",
            "臣血肉身，无由飞上天。",
            "扬天光，封词付与小心风。",
            "𩙥排阊阖入紫宫，密迩玉几前擘坼。",
            "奏上臣仝顽愚胸，敢死横干天。",
            "代天谋其长，东方苍龙角。",
            "插戟尾捭风，当心开明堂。",
            "统领三百六十鳞虫，坐理东方宫。",
            "月蚀不救援，安用东方龙。",
            "南方火鸟赤泼血，项长尾短飞跋躠。",
            "头戴井冠高逵枿，月蚀鸟宫十三度。",
            "鸟为居停主人不觉察，贪向何人家。",
            "行赤口毒舌，毒虫头上吃却月。",
            "不啄杀，虚眨鬼眼明䆕䆷。",
            "鸟罪不可雪，西方攫虎立踦踦。",
            "斧为牙，凿为齿。",
            "偷牺牲，食封豕。",
            "大蟇一脔，固当软美。",
            "见似不见，是何道理。",
            "爪牙根天不念天，天若准拟错准拟。",
            "北方寒龟被虵缚，藏头入壳如入狱。",
            "虵筋束紧束破壳，寒龟夏鼈一种味。",
            "且当以其肉充臛，死壳没信处。",
            "唯堪支床脚不堪钻灼与天卜，岁星主福德。",
            "官爵奉董秦，忍使黔娄生。",
            "覆尸无衣巾，天失眼不吊。",
            "岁星胡其仁，荧惑矍铄翁。",
            "执法大不中，月明无罪过。",
            "不纠蚀月虫，年年十月朝太微。",
            "支卢谪罚何灾凶，土星与土性相背。",
            "反养福德生祸害，到人头上死破败。",
            "今夜月蚀安可会，太白真将军。",
            "怒激锋铓生，恒州阵斩郦定进。",
            "项骨脃甚春蔓菁，天唯两眼失一眼。",
            "将军何处行天兵，辰星任廷尉。",
            "天律自主持，人命在盆底。",
            "固应乐见天盲时，天若不肯信。",
            "试唤臯陶鬼一问，一如今日。",
            "三台文昌宫，作上天纪纲。",
            "环天二十八宿，磊磊尚书郎。",
            "整顿排班行，劒握他人将。",
            "一四太阳侧，一四天市傍。",
            "操斧代大匠，两手不怕伤。",
            "弧矢引满反射人，天狼呀啄明煌煌。",
            "痴牛与𫘤女，不肯勤农桑。",
            "徒劳含淫思，旦夕遥相望。",
            "蚩尤簸旗弄旬朔，始搥天鼓鸣珰琅。",
            "枉矢能蛇行，眊目森森张。",
            "天狗下舐地，血流何滂滂。",
            "谲险万万党，架搆何可当。",
            "眯目衅成就，害我光明王。",
            "请留北斗一星相北极，指麾万国悬中央。",
            "此外尽扫除，堆积如山冈。",
            "赎我父母光，当时常星没。",
            "殒雨如迸浆，似天会事发。",
            "叱喝诛奸强，何故中道废。",
            "自遗今日殃，善善又恶恶。",
            "郭公所以亡，愿天神圣心。",
            "无信他人忠，玉川子词讫。",
            "风色紧格格，近月黑暗边。",
            "有似动劒戟，须臾痴蟇精。",
            "两吻自决坼，初露半个璧。",
            "渐吐满轮魄，众星尽原赦。",
            "一蟇独诛磔，腹肚忽脱落。",
            "依旧挂穹碧，光彩未苏来。",
            "惨澹一片白，奈何万里光。",
            "受此吞吐厄，再得见天眼。",
            "感荷天地力，或问玉川子。",
            "孔子修春秋，二百四十年。",
            "月蚀尽不收，今子咄咄词。",
            "颇合孔意不，玉川子笑荅。",
            "或请听逗留，孔子父母鲁。",
            "讳鲁不讳周，书外书大恶。",
            "故月蚀不见收，予命唐天。",
            "口食唐土，唐礼过三。",
            "唐乐过五，小犹不说。",
            "大不可数，灾沴无有小大瘉。",
            "安得引衰周，研核其可否。",
            "日分昼，月分夜。",
            "辨寒暑，一主刑。",
            "二主德，政乃举。",
            "孰为人面上，一目偏可去。",
            "愿天完两目，照下万方土。",
            "万古更不瞽，万万古。",
            "更不瞽，照万古。"
        ],
        "notes": "",
        "id": "dd56908a60e6b8a25e378e601fc122fa"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "哭玉碑子",
        "preface": "",
        "paragraphs": [
            "山有洞左颊，拾得玉碑子。",
            "其长一周尺，其阔一药匕。",
            "颜色九秋天，棱角四面起。",
            "轻敲吐寒流，清悲动神鬼。",
            "稽首置手中，只似一片水。",
            "至文反无文，上帝应有以。",
            "予疑仙石灵，愿以仙人比。",
            "心期香汤洗，归送箓堂里。",
            "颇奈穷相驴，行动如跛鼈。",
            "十里五里行，百蹶复千蹶。",
            "颜子不少夭，玉碑中路折。",
            "横文寻龟兆，直理任瓦裂。",
            "劈竹不可合，破环永离别。",
            "向人如有情，似痛滴无血。",
            "勘鬬平地上，罅坼多啮缺。",
            "百见百伤心，不堪再提挈。",
            "怪哉坚贞姿，忽脃不坚固。",
            "矧曰人间人，安能保常度。",
            "敢问生物成，败为有真素。",
            "为禀灵异气，不得受秽汚。",
            "驴罪真不厚，驴生亦错误。",
            "更将前前行，复恐山神怒。",
            "白云蓊闭岭，高松吟古墓。",
            "置此忍其伤，驱驴下山路。"
        ],
        "notes": "",
        "id": "c090f9e6c406cbbbf0475d66800a237f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "观放鱼歌",
        "preface": "",
        "paragraphs": [
            "常州贤刺史，从谏议大夫除。",
            "天地好生物，刺史性与天地俱。",
            "见山客，狎鱼鸟。",
            "坐山客，北亭湖。",
            "命舟人，驾舫子。",
            "漾漾菰蒲，酒兴引行处。",
            "正见渔人鱼，刺史密会山客意。",
            "复念网罗婴无辜，忽脱身上殷绯袍。",
            "尽买罟擭尽有无，鳗鳣鲇鳢䲡。",
            "涎恶最顽愚，鳟舫见豳风。",
            "质干稍高流，时白喷雪鲫鲤𦛇。",
            "此辈肥脃为绝尤，老鲤变化颇神异。",
            "三十六鳞如抹朱，水苞弘窟有蛟鼍。",
            "饵非龙饵唯无鲈，丛杂百千头。",
            "性命悬须臾，天心应刺史。",
            "刺史尽活诸，一一投深泉。",
            "跳脱不复拘，得水竞腾突。",
            "动作诡怪殊，或透藻而出。",
            "或破浪而趋，或掉尾孑孑。",
            "或奋鬣愉愉，或如莺掷梭。",
            "或如虵衔珠，四散渐不见。",
            "岛屿徒萦纡，㶉𫛶鸰鸥凫。",
            "喜观争呌呼，小虾亦相庆。",
            "绕岸摇其须，乃知贪生不独顽痴夫。",
            "可怜百千命，几为中肠葅。",
            "若养圣贤真，大烹龙髓敢惜乎。",
            "苦痛如今人，尽是鱼食鱼。",
            "族类恣饮噉，强力无亲疏。",
            "明明刺史心，不欲与物相欺诬。",
            "岸虫两与命，无意杀此活彼用贼徒。",
            "亦忆清江使，横遭乎余且。",
            "圣神七十钻，不及泥中䲡。",
            "哀哉托非贤，五脏生冤讐。",
            "若当刺史时，圣物保不囚。",
            "不疑且不卜，二子安能谀。",
            "二子傥故谀，吾知心受诛。",
            "礼重一草木，易卦称中孚。",
            "又曰钓不纲，又曰远庖厨。",
            "故仁人用心，刺史尽合符。",
            "昔鲁公观棠距箴，遂被孔子贬而书。",
            "今刺史好生，德洽民心。",
            "谁为刺史一褒誉，刺史自上来。",
            "德风如草铺，衣冠兴废礼。",
            "百姓减暴租，豪猾不豪猾。",
            "鳏孤不鳏孤，开古孟渎三十里。",
            "四千顷泥坑为膏腴，刺史视之总若无。",
            "讼庭雀噪坐不得，湖上拔茭植芙蕖。",
            "胜业庄中二桑门，时时对坐谈真如。",
            "因说十千天子事，福力当与刺史俱。",
            "天雨曼陀罗花深没膝，四十千真珠璎珞堆高楼。",
            "此中怪特不可会，但慕刺史仁有余。",
            "刺史敕左右兼小家奴，慎勿背我沈毒钩。",
            "念鱼承奉刺史仁，深僻处，远远游。",
            "刺史官职小，教化未能敷。",
            "第一莫近人，恶人唯口腴。",
            "第一莫出境，四境多网罟。",
            "重伤刺史心，丧尔微贱躯。"
        ],
        "notes": "",
        "id": "0d5c03afab64629ef3604be88419a59f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "示添丁",
        "preface": "",
        "paragraphs": [
            "春风苦不仁，呼逐马蹄行人家。",
            "惭愧瘴气却怜我，入我憔悴骨中为生涯。",
            "数日不食强强行，何忍索我抱看满树花。",
            "不知四体正困𢞎，泥人啼哭声呀呀。",
            "忽来案上翻墨汁，涂抹诗书如老鵶。",
            "父怜母惜掴不得，却生痴笑令人嗟。",
            "宿舂连晓不成米，日高始进一椀茶。",
            "气力龙钟头欲白，凭仗添丁莫恼爷。"
        ],
        "notes": "",
        "id": "77f0c3ff6f316d5f2e6aa3615d68adba"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "寄男抱孙",
        "preface": "",
        "paragraphs": [
            "别来三得书，书道违离久。",
            "书处甚麤杀，且喜见汝手。",
            "殷十七又报，汝文颇新有。",
            "别来才经年，囊盎未合斗。",
            "当是汝母贤，日夕加训诱。",
            "尚书当毕功，礼记速须剖。",
            "喽啰儿读书，何异摧枯朽。",
            "寻义低作声，便可养年寿。",
            "莫学村学生，麤气强呌吼。",
            "下学偷功夫，新宅锄䔧莠。",
            "乘凉劝奴婢，园里耨葱韭。",
            "远篱编榆棘，近眼栽桃柳。",
            "引水灌竹中，蒲池种莲藕。",
            "捞漉蛙𢋙脚，莫遣生科斗。",
            "竹林吾最惜，新笋好看守。",
            "万箨苞龙儿，攒迸溢林薮。",
            "吾眼恨不见，心肠痛如搊。",
            "宅钱都未还，债利日日厚。",
            "箨龙正称冤，莫杀入汝口。",
            "丁宁嘱托汝，汝活箨龙不。",
            "殷十七老儒，是汝父师友。",
            "传读有疑悮，輙告咨问取。",
            "两手莫破拳，一吻莫饮酒。",
            "莫学捕鸠鸽，莫学打鸡狗。",
            "小时无大伤，习性防已后。",
            "顽发苦恼人，汝母必不受。",
            "任汝恼弟妹，任汝恼姨舅。",
            "姨舅非吾亲，弟妹多老丑。",
            "莫恼添丁郎，泪子作面垢。",
            "莫引添丁郎，赫赤日里走。",
            "添丁郎小小，别吾来久久。",
            "脯脯不得吃，兄兄莫撚搜。",
            "他日吾归来，家人若弹𫄙。",
            "一百放一下，打汝九十九。"
        ],
        "notes": "",
        "id": "6c093096e665f4d0e110158359377b22"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "自咏三首 一",
        "preface": "",
        "paragraphs": [
            "为报玉川子，知君未是贤。",
            "低头虽有地，仰面輙无天。",
            "骨肉清成瘦，莴蔓老觉膻。",
            "家书与心事，相伴过流年。"
        ],
        "notes": "",
        "id": "3d0282669b958e2700f7a3c44c89b9ac"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "自咏三首 二",
        "preface": "",
        "paragraphs": [
            "卢子𨀁踵也，贤愚总莫惊。",
            "蚊蝱当家口，草石是亲情。",
            "万卷堆胸朽，三光撮眼明。",
            "翻悲广成子，闲气说长生。"
        ],
        "notes": "",
        "id": "ba2a99806f9a050fd53e1684e254d7f6"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "自咏三首 三",
        "preface": "",
        "paragraphs": [
            "物外无知己，人间一癖王。",
            "生涯身是梦，耽乐酒为乡。",
            "日月黏髭须，云山锁肺肠。",
            "愚公只公是，不用谩惊张。"
        ],
        "notes": "",
        "id": "a0c13a9b85777dac43ed54d41e63b622"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "送王储詹事西游献兵书",
        "preface": "",
        "paragraphs": [
            "美酒拨醅酌，杨花飞尽时。",
            "落日长安道，方寸无人知。",
            "箧中制胜术，气雄屈指筭。",
            "半醉千殷勤，仰天一长叹。",
            "玉匣百炼劒，龟文又龙吼。",
            "抽赠王将军，勿使虚白首。"
        ],
        "notes": "",
        "id": "9a271f797fcc3425470b18d300aeb95a"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "送邵兵曹归江南",
        "preface": "",
        "paragraphs": [
            "春风杨柳陌，连骑醉离觞。",
            "千里远山碧，一条归路长。",
            "花开愁北渚，云去渡南湘。",
            "东望蒙蒙处，烟波是故乡。"
        ],
        "notes": "",
        "id": "a59fed18d764e8696f169529ccdef7b1"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "寄外兄魏澈",
        "preface": "",
        "paragraphs": [
            "何处堪惆怅，情亲不得亲。",
            "兴宁楼上月，辜负酒家春。"
        ],
        "notes": "",
        "id": "d38c20736b70055f23434b1210145dca"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "喜逢郑三游山",
        "preface": "",
        "paragraphs": [
            "相逢之处花茸茸，石壁攒峰千万重。",
            "他日期君何处好，寒流石上一株松。"
        ],
        "notes": "",
        "id": "be9a88061512d9a84baa5c11ea24ee49"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "卓女怨",
        "preface": "",
        "paragraphs": [
            "妾本怀春女，春愁不自任。",
            "迷魂随凤客，娇思入琴心。",
            "托援交情重，当垆酌意深。",
            "谁家有夫壻，作赋得黄金。"
        ],
        "notes": "",
        "id": "b8efd85a48dffa764c94249617fc39b4"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "守岁二首 一",
        "preface": "",
        "paragraphs": [
            "去年留不住，年来也任他。",
            "当垆一榼酒，争奈两年何。"
        ],
        "notes": "",
        "id": "8ad07fe81c1ab8f8a99f94a1101a28f8"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "守岁二首 二",
        "preface": "",
        "paragraphs": [
            "老来经节腊，乐事甚悠悠。",
            "不及儿童日，都卢不解愁。"
        ],
        "notes": "",
        "id": "413a7f56b87b979b9f3ba471dbefed80"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "新月",
        "preface": "",
        "paragraphs": [
            "仙宫云箔卷，露出玉帘钩。",
            "清光无所赠，相忆凤皇楼。"
        ],
        "notes": "",
        "id": "db7e526ecd0b27d8372f3bcad315dbe6"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "解闷",
        "preface": "",
        "paragraphs": [
            "人生都几日，一半是离忧。",
            "但有尊中物，从他万事休。"
        ],
        "notes": "",
        "id": "31293baa340510da62de117353d6fc35"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "杨子津",
        "preface": "",
        "paragraphs": [
            "风卷鱼龙暗楚关，白波沈却海门山。",
            "鹏腾鼇倒且快性，地坼天开总是闲。"
        ],
        "notes": "",
        "id": "ccb198b7aa6f4f3c12ee026c6d020074"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "人日立春",
        "preface": "",
        "paragraphs": [
            "春度春归无限春，今朝方始觉成人。",
            "从今尅己应犹及，颜与梅花俱自新。"
        ],
        "notes": "",
        "id": "86e5f512abf1a8217acb9c2ebee6b0d3"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "送尉迟羽之归宣州",
        "preface": "",
        "paragraphs": [
            "君归呼，君归兴不孤。",
            "谢朓澄江今夜月，也应忆著此山夫。"
        ],
        "notes": "",
        "id": "6cf3f56021fcc5bdadf41596a43a6899"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "悲新年",
        "preface": "",
        "paragraphs": [
            "新年何事最堪悲，病客遥听百舌儿。",
            "太岁只游桃李径，春风肯管岁寒枝。"
        ],
        "notes": "",
        "id": "d7096159c3a9c5270269c6a2aa5e9438"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "忆酒寄刘侍郎",
        "preface": "",
        "paragraphs": [
            "爱酒如偷蜜，憎醒似见刀。",
            "君为曲糵主，酒醴莫辞劳。"
        ],
        "notes": "",
        "id": "e3fe5d4ed4c87b45ef75d793584393b5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "白鹭鸶",
        "preface": "",
        "paragraphs": [
            "刻成片玉白鹭鸶，欲捉纤鳞心自急。",
            "翘足沙头不得时，傍人不知谓闲立。"
        ],
        "notes": "",
        "id": "d451801a19247693e69199850ef6bc35"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "风中琴",
        "preface": "",
        "paragraphs": [
            "五音六律十三徽，龙吟鹤响思庖羲。",
            "一弹流水一弹月，水月风生松树枝。"
        ],
        "notes": "",
        "id": "769e71ad694229889d2e6df42263df5e"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "感秋别怨",
        "preface": "",
        "paragraphs": [
            "霜秋自断魂，楚调怨离分。",
            "魄散瑶台月，心随巫峡云。",
            "蛾眉谁共画，凤曲不同闻。",
            "莫似湘妃泪，斑斑点翠裙。"
        ],
        "notes": "",
        "id": "30ba34576eca6737485a0aa79e6eb475"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "新蝉",
        "preface": "",
        "paragraphs": [
            "泉溜潜幽咽，琴鸣乍往还。",
            "长风翦不断，还在树枝间。"
        ],
        "notes": "",
        "id": "5181409be6702eb3c7a71400941c6ffb"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "题褚遂良孙庭竹",
        "preface": "",
        "paragraphs": [
            "负霜停雪旧根枝，龙笙凤管君莫截。",
            "春风一番琴上来，摇碎金尊碧天月。"
        ],
        "notes": "",
        "id": "3db0c036d0b656173ba6d82a5d11ef2b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "访含曦上人",
        "preface": "",
        "paragraphs": [
            "三入寺，曦未来。",
            "辘轳无人井百尺，渴心归去生尘埃。"
        ],
        "notes": "",
        "id": "ec4103f8f4612c963a16c7c1565db715"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "客淮南病",
        "preface": "",
        "paragraphs": [
            "扬州蒸毒似燂汤，客病清枯鬓欲霜。",
            "且喜闭门无俗物，四肢安稳一张床。"
        ],
        "notes": "",
        "id": "b1961a9d98bd2f6c62a42302ad8d93a5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "村醉",
        "preface": "",
        "paragraphs": [
            "昨夜村饮归，健倒三四五。",
            "摩挲青莓苔，莫嗔惊著汝。"
        ],
        "notes": "",
        "id": "746ca77c801e3dfb4c9341d0e138847b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "村醉",
        "preface": "",
        "paragraphs": [
            "村醉黄昏归，健倒三四五。",
            "摩娑莓苔背，嗔我惊尔不。"
        ],
        "notes": "",
        "id": "36f5069fb83f9bce38feee1a44dda58d"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客赠石",
        "preface": "",
        "paragraphs": [
            "竹下青莎中，细长三四片。",
            "主人虽不归，长见主人面。"
        ],
        "notes": "",
        "id": "ba6fe16e12cafc3ac411f5402d0fc633"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 石让竹",
        "preface": "",
        "paragraphs": [
            "自顾拨不转，何敢当主人。",
            "竹弟有清风，可以娱嘉宾。"
        ],
        "notes": "",
        "id": "0e7db40d9e19ee9d37d089818f052204"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 竹荅客",
        "preface": "",
        "paragraphs": [
            "竹弟谢石兄，清风非所任。",
            "随分有萧瑟，实无坚重心。"
        ],
        "notes": "",
        "id": "5fcaa0b79fa38e57d6d8992a37ad4c8e"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 石请客",
        "preface": "",
        "paragraphs": [
            "竹弟虽让客，不敢当客恩。",
            "自慙埋没久，满面苍苔痕。"
        ],
        "notes": "",
        "id": "de7dee0a6a66077e59b555e66237bf89"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客荅石",
        "preface": "",
        "paragraphs": [
            "遍索天地间，彼此最痴癖。",
            "主人幸未来，与君为莫逆。"
        ],
        "notes": "",
        "id": "d6297325eb39cea7ae1f4cbf3adf6248"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 石荅竹",
        "preface": "",
        "paragraphs": [
            "石报孤竹君，此客甚高调。",
            "共我相共痴，不怕主人天下笑。",
            "我非蛱蝶儿，我非桃李枝。",
            "不要儿女扑，不要春风吹。",
            "苔藓印我面，雨露皴我皮。",
            "此故不嫌我，突兀蒙相知。",
            "此客即西归，我心徒依依。",
            "我欲随客去，累重不解飞。",
            "知弟虚心亦待客，此客何以共报之。"
        ],
        "notes": "",
        "id": "19fcd49812b36cef3e1b54a51fdc2560"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 竹请客",
        "preface": "",
        "paragraphs": [
            "我本泰山阿，避地到南国。",
            "主人欲移家，我亦要归北。",
            "上客幸先归，愿托归飞翼。",
            "唯将翛翛风，累路报恩德。"
        ],
        "notes": "",
        "id": "4184779f13bf7a89f2e56b6834d8ba67"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客谢竹",
        "preface": "",
        "paragraphs": [
            "扬州駮杂地，不辨龙𧈼蜴。",
            "客身正干枯，行处无膏泽。",
            "太山道不远，相庇实无力。",
            "君若随我行，必有煎茶厄。"
        ],
        "notes": "",
        "id": "05d140b604b37fff7a7493ca40321c19"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 石请客",
        "preface": "",
        "paragraphs": [
            "启母是诸母，三十六峰是诸父。",
            "知君家近父母家，小人安得不怀土。",
            "怜君与我金石交，君归可得共载否。",
            "小人无以报君恩，使君池亭风月古。"
        ],
        "notes": "",
        "id": "caffc39e3f9f133f58291525dcc63d19"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客谢石",
        "preface": "",
        "paragraphs": [
            "我有水竹庄，甚近嵩之巅。",
            "是君归休处，可以终天年。",
            "虽有提携劳，不忧粮食钱。",
            "但恐主人心，疑我相钓竿。"
        ],
        "notes": "",
        "id": "b58a2a46a18870cb2c854a53f98f266c"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 石再请客",
        "preface": "",
        "paragraphs": [
            "主人若知我，应喜我结得君。",
            "主人不知我，我住何求于主人。",
            "我在天地间，自是一片物。",
            "可得杠压我，使我头不出。"
        ],
        "notes": "",
        "id": "b5defb5981b68c89707ce8a50047b163"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客许石",
        "preface": "",
        "paragraphs": [
            "石公说道理，句句出凡格。",
            "相知贵知心，岂恨主为客。",
            "过须归去来，旦晚上无厄。",
            "主人诚贤人，多应不相责。"
        ],
        "notes": "",
        "id": "4292331717915daef73b21f5c2cd9bad"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 井请客",
        "preface": "",
        "paragraphs": [
            "我生天地间，颇是往还数。",
            "已効炊爨劳，我亦不愿住。",
            "君有造化力，在君一降顾。",
            "我愿拔黄泉，轻举随君去。"
        ],
        "notes": "",
        "id": "eba39ffd86aa1015b3f2becf11ed39b5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客谢井",
        "preface": "",
        "paragraphs": [
            "改邑不改井，此是井卦辞。",
            "井公莫怪惊，说我成憨痴。",
            "我纵有神力，争敢将公归。",
            "扬州恶百姓，疑我卷地皮。"
        ],
        "notes": "",
        "id": "772d4999039fdd7fd6a281673a9af9b9"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 马兰请客",
        "preface": "",
        "paragraphs": [
            "兰兰是小草，不怕郎君骂。",
            "愿得随君行，暂到嵩山下。"
        ],
        "notes": "",
        "id": "00ac084d1a81bdd27a451a6d378de2b3"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客请马兰",
        "preface": "",
        "paragraphs": [
            "嵩山未必怜兰兰，兰兰已受郎君恩。",
            "不须刷帚跳踪走，只拟兰浪出其门。"
        ],
        "notes": "",
        "id": "8869d6e7a5b24cb4141d861e8e1d0239"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 蛱蝶请客",
        "preface": "",
        "paragraphs": [
            "粉末为四体，春风为生涯。",
            "愿得纷飞去，与君为眼花。"
        ],
        "notes": "",
        "id": "ac96a628f3a892f0c1f44512b75e59e2"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客荅蛱蝶",
        "preface": "",
        "paragraphs": [
            "君是轻薄子，莫窥君子肠。",
            "且须看雀儿，雀儿衔尔将。"
        ],
        "notes": "",
        "id": "751ebb14bda0421534916263f28cded4"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 虾𢋙请客",
        "preface": "",
        "paragraphs": [
            "凡有水竹处，我曹长先行。",
            "愿君借我一勺水，与君昼夜歌德声。"
        ],
        "notes": "",
        "id": "16cb520a81c19ddb7c0b4f76636868dd"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧宅二三子赠答诗二十首 客请虾𢋙",
        "preface": "",
        "paragraphs": [
            "虾𢋙𢋙，叩头莫语人闻声，扬州虾蚬忽得便。",
            "腥臊臭秽逐我行，我身化作青泥坑。"
        ],
        "notes": "",
        "id": "1e898ecc040bb7cb4150441f6c671c13"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "龟铭",
        "preface": "",
        "paragraphs": [
            "龟，汝灵于人，不灵于身。",
            "致网于津，吾灵于身。",
            "不灵于人，致走于尘。",
            "龟，吾与汝邻。"
        ],
        "notes": "",
        "id": "8e36760c6b5553f5e3ac49554d18b096"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "梳铭",
        "preface": "",
        "paragraphs": [
            "有发兮朝朝思理，有身兮胡不如是。"
        ],
        "notes": "",
        "id": "73cb7c9bf2cb820fbb98f9de56eb86b9"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "小妇吟",
        "preface": "",
        "paragraphs": [
            "小妇欲入门，隈门匀红妆。",
            "大妇出门迎，正顿罗衣裳。",
            "门边两相见，笑乐不可当。",
            "夫子于傍聊断肠，小妇哆㖷上高堂。",
            "开玉匣，取琴张。",
            "陈金罍，酌满觞。",
            "顾言两相乐，永与同心事我郎。",
            "夫子于傍剩欲狂，珠帘风度百花香。",
            "翠帐云屏白玉床，啼鸟休啼花莫笑，女英新喜得娥皇。"
        ],
        "notes": "",
        "id": "14bc525407e7b86e736f101eec617789"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "月下寄徐希仁",
        "preface": "",
        "paragraphs": [
            "夜半沙上行，月莹天心明。",
            "沙月浩无际，此中离思生。",
            "上天何寥廓，下地何峥嵘。",
            "吾道岂已矣，为君倾兕觥。"
        ],
        "notes": "",
        "id": "89be6328c0ad264855a7fa9179316ce0"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "赠徐希仁石砚别",
        "preface": "",
        "paragraphs": [
            "灵山一片不灵石，手斲成器心所惜。",
            "凤鸟不至池不成，蛟龙干蟠水空滴。",
            "青松火炼翠烟凝，寒竹风摇远天碧。",
            "今日赠君离别心，此中至浅造化深。",
            "用之可以过珪璧，弃置还为一片石。"
        ],
        "notes": "",
        "id": "69c73dd03acb4218c27b6ce98d8434d3"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "当时我醉美人家，美人颜色娇如花。",
            "今日美人弃我去，青楼珠箔天之涯。",
            "天涯娟娟姮娥月，三五二八盈又缺。",
            "翠眉蝉鬓生别离，一望不见心断绝。",
            "心断绝，几千里。",
            "梦中醉卧巫山云，觉来泪滴湘江水。",
            "湘江两岸花木深，美人不见愁人心。",
            "含愁更奏绿绮琴，调高弦绝无知音。",
            "美人兮美人，不知为暮雨兮为朝云。",
            "相思一夜梅花发，忽到窗前疑是君。"
        ],
        "notes": "",
        "id": "84b44e902e306b2966ceb686fd25b34e"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "楼上女儿曲",
        "preface": "",
        "paragraphs": [
            "谁家女儿楼上头，指挥婢子挂帘钩。",
            "林花撩乱心之愁，卷却罗袖弹箜篌。",
            "箜篌历乱五六弦，罗袖掩面啼向天。",
            "相思弦断情不断，落花纷纷心欲穿。",
            "心欲穿，凭栏干。",
            "相忆柳条绿，相思锦帐寒。",
            "直缘感君恩爱一回顾，使我双泪长珊珊。",
            "我有娇靥待君笑，我有娇蛾待君扫。",
            "莺花烂熳君不来，及至君来花已老。",
            "心肠寸断谁得知，玉堦幂历生青草。"
        ],
        "notes": "",
        "id": "848ad0074c6311972d1dac77e1e3ad12"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "秋梦行",
        "preface": "",
        "paragraphs": [
            "客行一夜秋风起，客梦南游渡湘水。",
            "湘水泠泠彻底清，二妃怨处无限情。",
            "娥皇不语启娇靥，女英目成转心惬。",
            "长眉入鬓何连娟，肌肤白玉秀且鲜。",
            "裴回共咏东方日，沈吟再理南风弦。",
            "声断续，思绵绵，中含幽意两不宣。",
            "殷勤纤手惊破梦，中宵寂寞心凄然。",
            "心凄然，肠亦绝。",
            "寐不寐兮玉枕寒，夜深夜兮霜似雪。",
            "镜中不见双翠眉，台前空挂纤纤月。",
            "纤纤月，盈复缺，娟娟似眉意难诀。",
            "愿此眉兮如此月，千里万里光不灭。"
        ],
        "notes": "",
        "id": "acf95ae3aa68559700ff6c9e770141c5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "自君之出矣",
        "preface": "",
        "paragraphs": [
            "自君之出矣，壁上蜘蛛织。",
            "近取见妾心，夜夜无休息。",
            "妾有双玉环，寄君表相忆。",
            "环是妾之心，玉是君之德。",
            "驰情增悴容，蓄思损精力。",
            "玉簟寒凄凄，延想心恻恻。",
            "风含霜月明，水泛碧天色。",
            "此水有尽时，此情无终极。"
        ],
        "notes": "",
        "id": "d77dd3a047caee23caa43dca923edb25"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "走笔谢孟谏议寄新茶",
        "preface": "",
        "paragraphs": [
            "日高丈五睡正浓，军将打门惊周公。",
            "口云谏议送书信，白绢斜封三道印。",
            "开缄宛见谏议面，手阅月团三百片。",
            "闻道新年入山里，蛰虫惊动春风起。",
            "天子须尝阳羡茶，百草不敢先开花。",
            "仁风暗结珠琲瓃，先春抽出黄金芽。",
            "摘鲜焙芳旋封裹，至精至好且不奢。",
            "至尊之余合王公，何事便到山人家。",
            "柴门反关无俗客，纱帽笼头自煎吃。",
            "碧云引风吹不断，白花浮光凝椀面。",
            "一椀喉吻润，两椀破孤闷。",
            "三椀搜枯肠，唯有文字五千卷。",
            "四椀发轻汗，平生不平事。",
            "尽向毛孔散，五椀肌骨清。",
            "六椀通仙灵，七椀吃不得也。",
            "唯觉两腋习习清风生，蓬莱山，在何处？",
            "玉川子，乘此清风欲归去。",
            "山上群仙司下土，地位清高隔风雨。",
            "安得知百万亿苍生命，堕在巅崖受辛苦。",
            "便为谏议问苍生，到头还得苏息否。"
        ],
        "notes": "",
        "id": "387f58db61ba565a80aaa306b9c0e5a2"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "冬行三首 一",
        "preface": "",
        "paragraphs": [
            "虫豸腊月皆在蛰，吾独何乃劳其形。",
            "小大无由知天命，但怪守道不得宁。",
            "老母妻子一挥手，涕下便作千里行。",
            "自顾不及遭霜叶，旦夕保得同飘零。",
            "达生何足云，偶然苦乐经其身。",
            "古来尧孔与桀跖，善恶何补如今人。"
        ],
        "notes": "",
        "id": "6c88344f9261cee1973db4f9a01c902f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "冬行三首 二",
        "preface": "",
        "paragraphs": [
            "长年爱伊洛，决计卜长久。",
            "赊买里仁宅，水竹且小有。",
            "卖宅将还资，旧业苦不厚。",
            "债家征利心，饿虎血染口。",
            "腊风刀刻肌，遂向东南走。",
            "贤哉韩员外，劝我莫强取。",
            "凭风谢长者，敢不愧心苟。",
            "赁载得估舟，估杂非吾偶。",
            "壮色排榻席，别座夸羊酒。",
            "落日无精光，哑暝被掣肘。",
            "漕石生齿牙，洗滩乱相掫。",
            "奔澌嚼篙杖，夹岸雪龙吼。",
            "可怜圣明朝，还为丧家狗。",
            "通运隔南溟，债利拄北斗。",
            "扬州屋舍贱，还债堪了不。",
            "此宅贮书籍，地湿忧蠹朽。",
            "贾僎旧相识，十年与营守。",
            "贫交多变态，僎得君子不。",
            "利命子罕言，我诚孔门丑。",
            "且贵终焉图，死免慙狐首。",
            "何当归帝乡，白云永相友。"
        ],
        "notes": "",
        "id": "ad8f58d124ef7bf8b261dd0936ccabc5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "冬行三首 三",
        "preface": "",
        "paragraphs": [
            "不敢唾汴水，汴水入东海。",
            "汚泥龙王宫，恐获不敬罪。",
            "不敢蹋汴堤，汴堤连秦宫。",
            "蹋尽天子土，馈𫗥无由通。",
            "此言虽太阔，且是臣心肠。",
            "野风结阴兵，千里鸣刀枪。",
            "海月护羇魄，到晓点孤光。",
            "上不事天子，下不识侯王。",
            "夜半睡独觉，爽气盈心堂。",
            "颜子甚年少，孔圣同行藏。",
            "我年过颜子，敢道不自强。",
            "船人虽奴兵，亦有意智长。",
            "问我何所得，乐色填清扬。",
            "我报果有为，孔经在衣裳。"
        ],
        "notes": "",
        "id": "a7dddef1fc2f9ce7165e64172124b25d"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "常州孟谏议座上闻韩员外职方贬国子博士有感五首 一",
        "preface": "",
        "paragraphs": [
            "忽见除书到，韩君又学官。",
            "死生纵有命，人事始知难。",
            "烈火先烧玉，庭芜不养兰。",
            "山夫与刺史，相对两巑岏。"
        ],
        "notes": "",
        "id": "1f03450b7a9f87eab167d5272e3df332"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "常州孟谏议座上闻韩员外职方贬国子博士有感五首 二",
        "preface": "",
        "paragraphs": [
            "干禄无便佞，宜知黜此身。",
            "员郎犹小小，国学大频频。",
            "孤宦心肝直，天王苦死嗔。",
            "朝廷无谏议，谁是雪韩人。"
        ],
        "notes": "",
        "id": "479dfd87a5f46ceadc39406ac83790f3"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "常州孟谏议座上闻韩员外职方贬国子博士有感五首 三",
        "preface": "",
        "paragraphs": [
            "何事遭朝贬，知何被不容。",
            "不如思所自，只欲涕无从。",
            "爵服何曾好，荷衣已惯缝。",
            "朝官莫相识，归去老岩松。"
        ],
        "notes": "",
        "id": "ae38a51ad42b27e78de15de82c106ba6"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "常州孟谏议座上闻韩员外职方贬国子博士有感五首 四",
        "preface": "",
        "paragraphs": [
            "力小垂垂上，天高又不登。",
            "致身唯一己，获罪则颜朋。",
            "禄位埋坑穽，康庄垒劒棱。",
            "公卿共惜取，莫遣玉山崩。"
        ],
        "notes": "",
        "id": "ed7c0791d44644c2a7137333d02d4ee5"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "常州孟谏议座上闻韩员外职方贬国子博士有感五首 五",
        "preface": "",
        "paragraphs": [
            "谁怜野田子，海内一韩侯。",
            "左道官虽乐，刚肠得健无。",
            "功名生地狱，礼教死天囚。",
            "莫言耕种好，须避蒺藜秋。"
        ],
        "notes": "",
        "id": "629ea2a98b9da0516b61eaac1b19f98f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "夏夜闻蚯蚓吟",
        "preface": "",
        "paragraphs": [
            "夏夜雨欲作，傍砌蚯蚓吟。",
            "念尔无筋骨，也应天地心。",
            "汝无亲朋累，汝无名利侵。",
            "孤韵似有说，哀怨何其深。",
            "泛泛轻薄子，旦夕还讴吟。",
            "肝胆异汝辈，热血徒相侵。"
        ],
        "notes": "",
        "id": "ba36239e360de5b60dfe4d138135f71c"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "扬州送伯龄过江",
        "preface": "",
        "paragraphs": [
            "伯龄不厌山，山不养伯龄。",
            "松颠有樵堕，石上无禾生。",
            "不忍六尺躯，遂作东南行。",
            "诸侯尽食肉，壮气吞八纮。",
            "不唧溜钝汉，何由通姓名。",
            "夷齐饿死日，武王称圣明。",
            "节义士枉死，何异鸿毛轻。",
            "努力事干谒，我心终不平。"
        ],
        "notes": "",
        "id": "d87078b0d7a9a60dc01832c7fbd6fb0c"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "忆金鹅山沈山人二首 一",
        "preface": "",
        "paragraphs": [
            "君家山头松树风，适来入我竹林里。",
            "一片新茶破鼻香，请君速来助我喜。",
            "莫合九转大还丹，莫读三十六部大洞经。",
            "闲来共我说真意，齿下领取真长生。",
            "不须服药求神仙，神仙意智或偶然。",
            "自古圣贤放入土，淮南鸡犬驱上天。",
            "白日上升应不恶，药成且輙一丸药。",
            "暂时上天少问天，蛇头蝎尾谁安著。"
        ],
        "notes": "",
        "id": "8a4653d2a8baf9c50dc35a786d6a1906"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "忆金鹅山沈山人二首 二",
        "preface": "",
        "paragraphs": [
            "君爱炼药药欲成，我爱炼骨骨已清。",
            "试自比校得仙者，也应合得天上行。",
            "天门九重高崔嵬，清空凿出黄金堆。",
            "夜叉守门昼不启，夜半醮祭夜半开。",
            "夜叉喜欢动关锁，锁声㩧地生风雷。",
            "地上禽兽重血食，性命血化飞黄埃。",
            "太上道君莲花台，九门隔阔安在哉？",
            "呜呼！沈君大药成，兼须巧会鬼物情，无求长生丧厥生。"
        ],
        "notes": "",
        "id": "cedaceb3cdd5603fc8348653d9ed7b67"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "寄萧二十三庆中",
        "preface": "",
        "paragraphs": [
            "萧乎萧乎，忆萧者嵩山之卢。",
            "卢扬州，萧歙州。",
            "相思过春花，鬓毛生麦秋。",
            "千灾万怪天南道，猩猩鹦鹉皆人言。",
            "山魈吹火虫入椀，鸩鸟咒诅鲛吐涎。",
            "就中南瘴欺北客，凭君数磨犀角吃。",
            "我忆君心千百间，千百间君何时还，使我夜夜劳魂魄。"
        ],
        "notes": "",
        "id": "14f495f9159cf806fd942f3dcec6da1b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "赠金鹅山人沈师鲁",
        "preface": "",
        "paragraphs": [
            "金鹅山中客，来到扬州市。",
            "买药床头一破颜，撇然便有上天意。",
            "日月高挂玄关深，金膏切淬肌骨异。",
            "人皆食谷与五味，独食太和阴阳气。",
            "浩浩流珠走百关，绵绵若存有深致。",
            "种玉不耕山外非内粹，凿儒关决文泉彰。",
            "风雅因君不复坠，光不外照刃不磨。",
            "回避人间恶富贵，三日四日五六日。",
            "盘礴化元搜万类，昼饮兴酣陶天和。",
            "夜话造微□精魅，示我插血不死方。",
            "赏我风格不肥腻，肉眼不识天上书。",
            "小儒安敢窥奥秘，昆仑路隔西北天。",
            "三山后浮不著地，君到头来忆我时，金简为吾镌一字。"
        ],
        "notes": "",
        "id": "175288b0b7ee391db75cebe78cccfa15"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "叹昨日三首 一",
        "preface": "",
        "paragraphs": [
            "昨日之日不可追，今日之日须臾期。",
            "如此如此复如此，壮心死尽生鬓丝。",
            "秋风落叶客肠断，不办斗酒开愁眉。",
            "贤名圣行甚辛苦，周公孔子徒自欺。"
        ],
        "notes": "",
        "id": "7a17a9fb7e3b40dcee2ae1e0736f6fcc"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "叹昨日三首 二",
        "preface": "",
        "paragraphs": [
            "天下薄夫苦耽酒，玉川先生也耽酒。",
            "薄夫有钱恣张乐，先生无钱养恬漠。",
            "有钱无钱俱可怜，百年骤过如流川。",
            "平生心事消散尽，天上白日悠悠悬。"
        ],
        "notes": "",
        "id": "6ee5741e7fe98cf26fa0205c24791cf4"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "叹昨日三首 三",
        "preface": "",
        "paragraphs": [
            "上帝板板主何物，日车劫劫西向没。",
            "自古贤圣无奈何，道行不得皆白骨。",
            "白骨土化鬼入泉，生人莫负平生年。",
            "何时出得禁酒国，满瓮酿酒曝背眠。"
        ],
        "notes": "",
        "id": "12171f8ee240079cc8646fd85a3e4e25"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "月蚀诗",
        "preface": "",
        "paragraphs": [
            "东海出明月，清明照毫发。",
            "朱弦初罢弹，金兔正奇绝。",
            "三五与二八，此时光满时。",
            "颇奈虾𢋙儿，吞我芳桂枝。",
            "我爱明镜洁，尔乃痕翳之。",
            "尔且无六翮，焉得升天涯。",
            "方寸有白刃，无由扬清辉。",
            "如何万里光，遭尔小物欺。",
            "却吐天汉中，良久素魄微。",
            "日月尚如此，人情良可知。"
        ],
        "notes": "",
        "id": "9c4e02dcb49852ad4d14735f56c125e1"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "直钩吟",
        "preface": "",
        "paragraphs": [
            "初岁学钓鱼，自谓鱼易得。",
            "三十持钓竿，一鱼钓不得。",
            "人钩曲，我钩直，哀哉我钩又无食。"
        ],
        "notes": "",
        "id": "c6f6e24be6446036dea6fdcbbd0d1a80"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "与马异结交诗",
        "preface": "",
        "paragraphs": [
            "天地日月如等闲，卢仝四十无往还。",
            "唯有一片心脾骨，巉岩崒硉兀郁律。",
            "刀劒为峰㟧，平地放著高如昆仑山。",
            "天不容，地不受，日月不敢偷照耀。",
            "神农画八卦，凿破天心胸。",
            "女娲本是伏羲妇，恐天怒。",
            "捣炼五色石，引日月之针，五星之缕把天补。",
            "补了三日不肯归壻家，走向日中放老鵶。",
            "月里栽桂养虾𢋙，天公发怒化龙蛇。",
            "此龙此蛇得死病，神农合药救死命。",
            "天怪神农党龙蛇，罚神农为牛头。",
            "令载元气车，不知药中有毒药。",
            "药杀元气天不觉，尔来天地不神圣。",
            "日月之光无正定，不知元气元不死。",
            "忽闻空中唤马异，马异若不是祥瑞。",
            "空中敢道不容易，昨日仝不仝，异自异，是谓大仝而小异。",
            "今日仝自仝，异不异，是谓仝不往兮异不至。",
            "直当中兮动天地，白玉璞里斵出相思心。",
            "黄金鑛里铸出相思泪，忽闻空中崩崖倒谷声。",
            "绝胜明珠千万斛，买得西施南威一双婢。",
            "此婢娇饶恼杀人，凝脂为肤翡翠裙。",
            "唯解画眉朱点唇，自从获得君。",
            "敲金𪭢玉凌浮云，却返顾。",
            "一双婢子何足云，平生结交若少人。",
            "忆君眼前如见君，青云欲开白日没。",
            "天眼不见此奇骨，此骨纵横奇又奇。",
            "千岁万岁枯松枝，半折半残压山谷。",
            "盘根蹙节成蛟螭，忽雷霹雳卒风暴雨撼不动。",
            "欲动不动千变万化总是鳞皴皮，此奇怪物不可欺。",
            "卢仝见马异文章，酌得马异胸中事。",
            "风姿骨本恰如此，是不是。"
        ],
        "notes": "",
        "id": "dcdbe4cb4aa96aac7cac82fc0aed174f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "感古四首 一",
        "preface": "",
        "paragraphs": [
            "天生圣明君，必资忠贤臣。",
            "舜禹竭股肱，共佐尧为君。",
            "四载成地理，七政齐天文。",
            "阶下蓂荚生，琴上南风薰。",
            "轮转夏殷周，时复犹一人。",
            "秦汉事谗巧，魏晋忘机钧。",
            "猜忌相翦灭，尔来迷恩亲。",
            "以愚保其身，不觉身沈沦。",
            "以智理其国，遂为国之贼。",
            "苟图容一身，万事良可恻。",
            "可怜万乘君，聪明受沈惑。",
            "忠良伏草莽，无因施羽翼。",
            "日月异又蚀，天地晦如墨。",
            "既亢而后求，异哉龙之德。"
        ],
        "notes": "",
        "id": "50bcea87b97db778c2397f44d4de9ada"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "感古四首 二",
        "preface": "",
        "paragraphs": [
            "人生何所贵，所贵有终始。",
            "昨日盈尺璧，今朝尽瑕弃。",
            "苍蝇点垂棘，巧舌成锦绮。",
            "箕子为之奴，比干谏而死。",
            "仲尼鲁司寇，出走为群婢。",
            "假如屈原醒，其奈一国醉。",
            "一国醉号呶，一人行清高。",
            "便欲激颓波，此事真徒劳。",
            "上山逢猛虎，入海逢巨鼇。",
            "王者苟不死，腰下鱼鳞刀。",
            "东海波连天，三度成桑田。",
            "高岸高于屋，斯须变溪谷。",
            "天地犹尚然，人情难久全。",
            "夜半白刃讐，旦来金石坚。",
            "萧绶既解坼，陈印亦弃捐。",
            "竭节遇刀割，输忠遭祸缠。",
            "不予衾之眠，信予衾之穿。",
            "镜明不自照，膏润徒自煎。",
            "抱剑长太息，泪堕秋风前。"
        ],
        "notes": "",
        "id": "eb194c2b299616995c03b6c1eddbaa92"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "感古四首 三",
        "preface": "",
        "paragraphs": [
            "古来不患寡，所患患不均。",
            "单醪投长河，三军尽沈沦。",
            "今人异古人，结托唯亲宾。",
            "毁坼维鹊巢，不行鸤鸠仁。",
            "鄙恡不识分，有心占阳春。",
            "鸾鹤日已疎，燕雀日已亲。",
            "小物无大志，安测栖松筠。",
            "恩眷多弃故，物情尚逐新。",
            "瓦砾暂拂拭，光掩连城珍。",
            "唇吻恣谈铄，黄金同灰尘。",
            "苏秦北游赵，张禄西入秦。",
            "既变嫂叔节，仍摈华阳君。",
            "万世金石交，一饷如浮云。",
            "骨肉且不顾，何况长羁贫。"
        ],
        "notes": "",
        "id": "d9c03d08c9ca33ae8a7e6efaa2695e51"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "感古四首 四",
        "preface": "",
        "paragraphs": [
            "君莫以富贵，轻忽他年少。",
            "听我暂话会稽朱太守，正受冻饿时。",
            "索得人家贵傲妇，读书书史未润身。",
            "负薪辛苦胝生肘，谓言琴与瑟。",
            "糟糠结长久，不分杀人羽翮成。",
            "临临冲天妇嫌丑，□□□□□□□。",
            "其奈一朝太守振羽仪，乡关昼行衣锦衣。",
            "哀哉旧妇何眉目，新壻随行向天哭。",
            "寸心金石徒尔为，杯水庭沙空自覆。",
            "乃知愚妇人，妬忌阴毒心。",
            "唯救眼底事，不思日月深。",
            "等闲取羞死，岂如甘布衾。"
        ],
        "notes": "",
        "id": "1a627f881000c0f6a8f3523827906aab"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "意志未成百不解，见人富贵亦心爱。",
            "等闲对酒呼三达，屠羊杀牛皆自在。",
            "放心为乐笙歌攒，壮气激作风霜寒。",
            "厨中玉馔盈金盘，方丈厌见嫌不餐。",
            "飞鹰跃马实快性，唇腐齿烂空巑岏。",
            "岂期福极翻成祸，祸成身诛家亦破。",
            "昨朝惆怅不如君，今日悲君不如我。",
            "否泰交加无定主，嬾学风云戢翎羽。",
            "绿酒清琴好养生，出将入相无心取。",
            "三五图书旧揣摩，五千道德新䂓矩。"
        ],
        "notes": "",
        "id": "dde9039c03b2212e579bf8de2888cd20"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "酬徐公以新文见招",
        "preface": "",
        "paragraphs": [
            "昨夜霜月明，果有清音生。",
            "便欲走相和，愁闻寒玉声。"
        ],
        "notes": "",
        "id": "e1815b7201e21ffdeb52590e02f8508b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "门箴",
        "preface": "",
        "paragraphs": [
            "贪残奸酗，狡佞讦愎。",
            "身之八杀，背惠，恃己。",
            "狎不肖，妬贤能。",
            "命之四孽，有是有此予敢辞。",
            "无是无此予之师，一日不见予心思。",
            "思其人，惧其人。",
            "其交其难，敢告于门。"
        ],
        "notes": "",
        "id": "7c223ace13fa06bfb59f5accf90655a9"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "孟夫子生生亭赋",
        "preface": "",
        "paragraphs": [
            "玉川子沿孟冬之寒流兮，辍櫂上登生生亭。",
            "夫子何之兮，面逐云没兮南行。",
            "百川注海而心不写兮，落日千里凝寒精。",
            "予日衰期人生之世斯已矣，爰为今日犹犹岐路之心生。",
            "悲夫！南国风涛，鱼龙畜伏。",
            "予小子戆朴，必不能济夫子欲。",
            "嗟自慙承夫子而不失予兮，传古道甚分明。",
            "予且广孤目遐賷于天壤兮，庶得外尽万物变化之幽情。",
            "然后慙愧而来归兮，大息吾躬于夫子之亭。"
        ],
        "notes": "",
        "id": "53d3efa6a4f80951419bc7a94a2faed7"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "走笔追王内丘",
        "preface": "",
        "paragraphs": [
            "自识夫子面，便获夫子心。",
            "夫子一启颜，义重千黄金。",
            "平原孟尝骨已土，始有夫子堪知音。",
            "忽然夫子不语，带席帽，骑驴去。",
            "余对醁醽不能斟，君且来，余之瞻望心悠哉。",
            "零雨其蒙愁不散，闲花寂寂斑堦苔。",
            "不如对此景，含笑倾金罍。",
            "莫问四肢畅，暂取眉头开。",
            "弦琴待夫子，夫子来不来。"
        ],
        "notes": "",
        "id": "024d5244bc2b2a1dd6ef46de60e53db0"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "思君吟寄□□生",
        "preface": "",
        "paragraphs": [
            "我思君兮河之壖，我为河中之泉，君为河中之青天。",
            "天青青，泉泠泠。",
            "泉含青天天隔泉，我思君兮心亦然。",
            "心亦然，此心复在天之侧。",
            "我心为风兮淅淅，君身为云兮羃羃。",
            "此风引此云兮云不来，此风此云兮何悠哉，与我身心双裴回。"
        ],
        "notes": "",
        "id": "1f42dcbc0e3f4f154c747ce34065170e"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "将归山招冰僧",
        "preface": "",
        "paragraphs": [
            "买得一片田，济源花洞前。",
            "千里石壁坼，一条流泌泉。",
            "青松盘樛枝，森森上插青冥天。",
            "枝上有□猨，宿处近鹤巢。",
            "清唳孤吟声相交，月轮下射空洞响，丝篁成韵风萧萧。",
            "我心尘外心，爱此尘外物。",
            "欲结尘外交，苦无尘外骨。",
            "泌泉有冰公，心静见真佛。",
            "可结尘外交，占此松与月。"
        ],
        "notes": "",
        "id": "4baed53234b1ae4a3bb488c59b81e39f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "詶愿公雪中见寄",
        "preface": "",
        "paragraphs": [
            "积雪三十日，车马路不通。",
            "贫病交亲绝，想忆唯愿公。",
            "春鸠报春归，苦寒生暗风。",
            "簷乳堕悬玉，日脚浮轻红。",
            "梅柳意却活，园圃冰始融。",
            "更候四体好，方可到寺中。"
        ],
        "notes": "",
        "id": "19e23c18287e4eb010f2c20b9d10dad7"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "苦雪寄退之",
        "preface": "",
        "paragraphs": [
            "天王二月行时令，白银作雪漫天涯。",
            "山人门前徧受赐，平地一尺白玉沙。",
            "云颓月坏桂英下，鹤毛风剪乱参差。",
            "山人屋中[冻]欲死，千树万树飞春花。",
            "菜头出土胶入地，山庄取粟埋却车。",
            "冷絮刀生削峭骨，冷虀斧破慰老牙。",
            "病妻烟眼泪滴滴，饥婴哭乳声呶呶。",
            "市头博米不用物，酒店买酒不肯赊。",
            "闻道西风弄劒戟，长堦杀人如乱麻。",
            "天眼高开欺草芽，我死未肯兴叹嗟。",
            "但恨口中无酒气，刘伶见我相揄揶。",
            "清风搅肠筋力绝，白灰压屋梁柱斜。",
            "圣明有道□命汉，可得再见朝日耶。",
            "柴门没胫昼不埽，黄昏遶树栖寒鸦。",
            "唯有河南韩县令，时时醉饱过贫家。"
        ],
        "notes": "",
        "id": "89d3ad98dd5fbdecf2aa34e9ac937f78"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "寄赠含曦上人",
        "preface": "",
        "paragraphs": [
            "楞伽大师兄，夸曦识道理。",
            "破鏁推玄关，高辩果难揣。",
            "论语老庄易，搜索通神鬼。",
            "起信中百门，敲骨得佛髓。",
            "此外杂经律，泛读一万纸。",
            "高殿排名僧，执卷坐累累。",
            "化物自一心，三教齐发起。",
            "随钟嚼宫商，满口文字美。",
            "商贾女郎辈，不曾道生死。",
            "纵遇彊礼拜，雅语不露齿。",
            "劈破天地来，节义可屈指。",
            "季展即此僧，孤立无依倚。",
            "近来爱作诗，新奇颇烦委。",
            "忽忽造古格，削尽俗绮靡。",
            "假如慵裹头，但勤读书史。",
            "切磋并工夫，休远不可比。",
            "怜僧无远□，信佛殊未已。",
            "貌古饶风情，清论兴亹亹。",
            "访余十数度，相去三五里。",
            "见时心亦喜，不见心亦喜。",
            "见时谈谑乐，四座尽角嘴。",
            "不见养天和，无人聒人耳。",
            "昨朝披雪来，面色赤韡韡。",
            "封灶养黄金，许割方寸匕。",
            "泥丸佛□教，怛化庄亦耻。",
            "未达不敢尝，孔子疑季子。",
            "药成必分余，余必投泥里。",
            "不如向阳堂，拨醅泛浮蚁。",
            "曲米本无愆，酒成是法水。",
            "行道不见心，毁誉徒云尔。",
            "雪晴天气和，日光弄梅李。",
            "春鸟娇关关，春风醉旎旎。",
            "道上正无尘，人家有花卉。",
            "高僧有拄杖，愿得数觏止。"
        ],
        "notes": "",
        "id": "2a5131dd5189fa4fc62fcd824c19b33b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "听萧君姬人弹琴",
        "preface": "",
        "paragraphs": [
            "弹琴人似膝上琴，听琴人似匣中弦。",
            "二物各一处，音韵何由传。",
            "无风质气两相感，万般悲意方缠绵。",
            "初时天山之外飞白雪，渐渐万丈涧地生流泉。",
            "风梅花落轻扬扬，十指干净声涓涓。",
            "昭君可惜嫁单于，沙场不远只眼前。",
            "蔡琰薄命没胡虏，乌枭啾唧啼胡天。",
            "关山险隔一万里，颜色错漠生风烟。",
            "形魄散逐五音尽，双蛾结草空婵娟。",
            "中腹苦恨杳不极，新心愁绝难复传。",
            "金尊湛湛夜沈沈，余音叠发清联绵。",
            "主人醉盈有得色，座客向隅增内然。",
            "孔子怪责颜回瑟，野夫何事萧君筵。",
            "拂衣屡命请中废，月照书窗归独眠。"
        ],
        "notes": "",
        "id": "6b95f2cf098793b3cb33d3894a35d6a8"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "蜻蜓歌",
        "preface": "",
        "paragraphs": [
            "黄河中流日影斜，水天一色无津涯。",
            "处处惊波喷流飞雪花，篙工檝师力且武。",
            "进寸退尺莫能度，吾甚惧。",
            "念汝小虫子，造化借羽翼。",
            "随风戏中流，翩然有余力。",
            "吾不如汝无他，无羽翼。",
            "吾若有羽翼，则上叩天关。",
            "为圣君请贤臣，布惠化于人间。",
            "然后东飞浴东溟，吸日精。",
            "撼若木之英，纷而零。",
            "使地上学仙之子，得而食之皆长生。",
            "不学汝无端小虫子，叶叶水上无一事，忽遭风雨水中死。"
        ],
        "notes": "",
        "id": "f73a53478425ca5d45e0177ea0488ccb"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "出山作",
        "preface": "",
        "paragraphs": [
            "出山忘掩山门路，钓竿插在枯桑树。",
            "当时只有鸟窥窬，更亦无人得知处。",
            "家僮若失钓鱼竿，定是猨猴把将去。"
        ],
        "notes": "",
        "id": "6311fb3543e7932d9bf58427b036272b"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "寄崔柳州",
        "preface": "",
        "paragraphs": [
            "使者立取书，叠纸生百忧。",
            "使君若不信，他时看白头。",
            "三百六十州，尅情惟柳州。",
            "柳州蛮天末，鄙夫嵩之幽。",
            "花落陇水头，各自东西流。",
            "凛凛长相逐，为谢池上鸥。"
        ],
        "notes": "",
        "id": "c800e55378515ec61e5fc249ef278ab1"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "赠稚禅师",
        "preface": "",
        "paragraphs": [
            "春风满禅院，师独坐南轩。",
            "万化见中尽，始觉静性尊。",
            "我来契平生，目击道自存。",
            "与师不动游，游此无迹门。"
        ],
        "notes": "",
        "id": "52001f4aded9c244d5332cdbcdf4b2f2"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "送好约法师归江南",
        "preface": "",
        "paragraphs": [
            "杯度度一身，法度度万民。",
            "为报江南三二日，这回应见雪中人。"
        ],
        "notes": "",
        "id": "ebc8072d861dcee456e8aecdc7c3f3fa"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧二十三赴歙州婚期二首 一",
        "preface": "",
        "paragraphs": [
            "淮上客情殊冷落，蛮方春早客何如。",
            "相思莫道无来使，回雁峰前好寄书。"
        ],
        "notes": "",
        "id": "250c34dc102163f4608648f6796b90a0"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "萧二十三赴歙州婚期二首 二",
        "preface": "",
        "paragraphs": [
            "南方山水生时兴，教有新诗得寄余。",
            "路带长安迢遰急，多应不逐使君书。"
        ],
        "notes": "",
        "id": "7b81e5a379fdcd4717224524645757d6"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "掩关铭",
        "preface": "",
        "paragraphs": [
            "蛇毒毒有形，药毒毒有名。",
            "人毒毒在心，对面如弟兄。",
            "美言不可听，深于千丈坑。",
            "不如掩关坐，幽鸟时一声。"
        ],
        "notes": "",
        "id": "7c82707fb6ae018187c0a56f7dbfe291"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "逢病军人",
        "preface": "",
        "paragraphs": [
            "行多有病住无粮，万里还乡未到乡。",
            "蓬鬓哀吟古城下，不堪秋气入金疮。"
        ],
        "notes": "",
        "id": "25c43d9f94444d08184041440913fb4f"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "饥拾松花渴饮泉，偶从山后到山前。",
            "阳坡软草厚如织，困与鹿麛相伴眠。"
        ],
        "notes": "",
        "id": "9b3dfe5f820206eb622fbe011c979219"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "除夜 一",
        "preface": "",
        "paragraphs": [
            "衰残归未遂，寂寞此宵情。",
            "旧国余千里，新年隔数更。",
            "寒犹近北峭，风渐向东生。",
            "惟见长安陌，晨钟度火城。"
        ],
        "notes": "",
        "id": "2b5d1413776b340d46e1f611aacf2309"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "除夜 二",
        "preface": "",
        "paragraphs": [
            "殷勤惜此夜，此夜在逡巡。",
            "烛尽年还别，鸡鸣老更新。",
            "傩声方去病，酒色已迎春。",
            "明日持杯处，谁为最后人。"
        ],
        "notes": "",
        "id": "e3fc153ecaef55961768f8e7016bcf0c"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "月诗",
        "preface": "",
        "paragraphs": [
            "金波绚彩丽初筵，玉冕（友人蒋礼鸿同志谓当作「玉菟」。",
            "菟，同兔。",
            "）流辉满大圆。",
            "镜里山川同炯炯，楼前风露共娟娟。",
            "（清康熙间仁和孙之𫘧《玉川子诗注》收此诗，云见《万花谷后集》。",
            "）（见《锦绣万花谷后集》卷一《月》）。"
        ],
        "notes": "",
        "id": "4c1ce9294b22952efa9f5258bbc31e32"
    },
    {
        "author": "卢仝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不鲫溜钝汉。",
            "（见《宋景文公笔记》卷上）。"
        ],
        "notes": "",
        "id": "4e2b2255d5cc81d1b2977826358947cc"
    }
]