[
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一",
        "preface": "",
        "paragraphs": [
            "歌舞儿嬉度岁年，当时先见忆龙川。",
            "绝怜遗俗依然在，日日百花金胜船。"
        ],
        "notes": "",
        "id": "ab86ee11d09a05ee7e384870d990bb96"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其二",
        "preface": "",
        "paragraphs": [
            "八盘九曲已荒凉，四圣三贤半在亡。",
            "乍见少年犹眼缬，只缘山色与湖光。"
        ],
        "notes": "",
        "id": "8830465226e4ffea2a7cd7671b739f46"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其三",
        "preface": "",
        "paragraphs": [
            "斜阳葛岭少人行，一片荒山系废兴。",
            "留得临湖春雨观，东风摇落木香棚。"
        ],
        "notes": "",
        "id": "85131527530ff3f5471ae0286a20e18d"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其四",
        "preface": "",
        "paragraphs": [
            "灵隠冷泉图画开，奇峰西竺远飞来。",
            "天然苍翠都消减，无奈满山金碧堆。"
        ],
        "notes": "",
        "id": "a2bede9132b75e911993cd3f8b2adab6"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其五",
        "preface": "",
        "paragraphs": [
            "绿幕红帘没柁船，船头日日扑花钱。",
            "笙歌水面盈盈去，过眼笙歌正可怜。"
        ],
        "notes": "",
        "id": "1393828f00124824c0bbd5dfbd82e47a"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其六",
        "preface": "",
        "paragraphs": [
            "西子西湖只一般，翠云珠髻恣君看。",
            "世间尤物移人处，高鼻虬须也被瞒。"
        ],
        "notes": "",
        "id": "639d7fde515d4178b6059d487234b111"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其七",
        "preface": "",
        "paragraphs": [
            "销尽黄金是此窝，高人欹枕看晴波。",
            "钱塘门里九曲寺，得似先生一曲多。"
        ],
        "notes": "",
        "id": "9ca6a3efa82adf3fa4c0b8f7f1112dbd"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其八",
        "preface": "",
        "paragraphs": [
            "曾住西湖画幅间，楚乡久客亦良难。",
            "先生道眼无分别，浙水江云一样看。"
        ],
        "notes": "",
        "id": "9a954209c547727e0dc42c659f91161b"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其九",
        "preface": "",
        "paragraphs": [
            "丰乐华楼已劫灰，涌金春色未尘埃。",
            "道人有道轩窗静，那处湖光不好来。"
        ],
        "notes": "",
        "id": "6cfca3a2beb1da200f96873870c88f70"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一○",
        "preface": "",
        "paragraphs": [
            "杨柳苏堤欠补栽，谁能瀛屿种添梅。",
            "去年我与西湖别，健在明年又会来。"
        ],
        "notes": "",
        "id": "a251bb3e1936969bc4e2f1e1e5eb9baf"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "讽留梦炎",
        "preface": "",
        "paragraphs": [
            "啮雪苏郎受苦辛，庾公老作北朝臣。",
            "当年龙首黄扉者，犹是衡门一样人。"
        ],
        "notes": "",
        "id": "ea66e59a38d2865f77699e9e8cd6bbba"
    },
    {
        "author": "罗志仁",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "冷吸蝉吭露，清摇鹤背霜。"
        ],
        "notes": "",
        "id": "a93da89ad26444cce28f77ccf8663f2c"
    }
]