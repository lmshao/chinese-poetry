[
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "宿横金延庆寺",
        "preface": "",
        "paragraphs": [
            "水路通城近，人家与寺连。",
            "西风渔市鼓，落日野桥船。",
            "尘土非吾事，湖山似去年。",
            "今宵禅榻梦，定是到鸥边。"
        ],
        "notes": "",
        "id": "eca2a09513df6387fcd12c8ee03e82e0"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "姑苏怀古",
        "preface": "",
        "paragraphs": [
            "台成知费几金槌，回首荒芜走鹿麛。",
            "自是误君由宰嚭，孰云亡国为西施。",
            "春风蝶梦迷香径，秋水龙文冷剑池。",
            "四顾湖山烟雨里，倚阑新恨入支颐。"
        ],
        "notes": "",
        "id": "a35c8276af4f2f16ca5721648f40a633"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "春晚二绝  其一",
        "preface": "",
        "paragraphs": [
            "春来脚不踏青青，梦里还家梦又醒。",
            "一树垂杨楼外绿，鶑声不似故园听。"
        ],
        "notes": "",
        "id": "ca387293c87672a041d5a7af1029a766"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "春晚二绝  其二",
        "preface": "",
        "paragraphs": [
            "年华冉冉暗中移，倦客伤春只自知。",
            "雨后桃花红未减，人情早自向荼䕷。"
        ],
        "notes": "",
        "id": "a0f1adfeb1ed1646123071ce21649ae2"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "中秋前一日诸生携酒见过对月同赋",
        "preface": "",
        "paragraphs": [
            "半生道路鬓双皤，又是中秋客里过。",
            "别业可怜荒杜曲，羁怀最怕听商歌。",
            "不知明月几时有，如此清风良夜何。",
            "胜概无诗可收拾，九原唤起老东坡。"
        ],
        "notes": "",
        "id": "f55ff2f6c0866090334c8b9d61afd4bc"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "一叶江头枫叶丹，秋容惨淡客悲酸。",
            "蛩声雨后长门怨，雁影风前行路难。",
            "无处著愁嫌地窄，有时舒眺见天宽。",
            "最怜人道苏州月，三度中秋一度看。"
        ],
        "notes": "",
        "id": "2413bcc0e12d42f2970be2ea472fa8f1"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "石湖怀老仙",
        "preface": "",
        "paragraphs": [
            "觅得宸奎扁，归寻农圃师。",
            "湖山吴子国，花草范村诗。",
            "步屦行春遍，纶巾带雨欹。",
            "百年无此老，合配雪滩祠。"
        ],
        "notes": "",
        "id": "b725b0edbfa436e3cefc0061a38ff4cb"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "赠实际英上人",
        "preface": "",
        "paragraphs": [
            "实际即为诚，中庸说著形。",
            "晓来雷雨过，七十二峰青。"
        ],
        "notes": "",
        "id": "40e08af1b19daf8139ac790f14d1692c"
    },
    {
        "author": "吕江",
        "dynasty": "宋",
        "type": "诗",
        "rhythmic": "",
        "title": "栖白庵",
        "preface": "",
        "paragraphs": [
            "门外竹千个，崖颠两径分。",
            "奔泉流碎月，高树碍行云。",
            "游客倦欲卧，道人言少文。",
            "但云秦学士，曾此遇茅君。"
        ],
        "notes": "",
        "id": "79163c1fc1eeab2a3714ec2ba4adaeff"
    }
]