[
    {
        "author": "柳德骥",
        "dynasty": "宋",
        "type": "诗",
        "rhythmic": "",
        "title": "九仙瀑布泉",
        "preface": "",
        "paragraphs": [
            "白云深处是仙乡，石涧飞流瀑布长。",
            "天插一泉声潄玉，地高六月夜凝霜。",
            "烟霞极目浮孤屿，萝薜牵衣出上方。",
            "明发阴晴谁借问，虚名终愧梦黄粱。"
        ],
        "notes": "",
        "id": "6041d093494e5667b6bd8d95c06f03d1"
    },
    {
        "author": "柳德骥",
        "dynasty": "宋",
        "type": "诗",
        "rhythmic": "",
        "title": "汤岭温泉",
        "preface": "",
        "paragraphs": [
            "化工何事起炎凉，偏使山中泉作汤。",
            "地气爞爞烧石乳，水香鬰鬰喷硫磺。",
            "暄波常涌无冬夏，热溜长澌历雪霜。",
            "闻道骊山有温谷，岂惟神女为秦皇。"
        ],
        "notes": "",
        "id": "e94486edb54186366589672ac4036e38"
    },
    {
        "author": "柳德骥",
        "dynasty": "宋",
        "type": "诗",
        "rhythmic": "",
        "title": "端午泉",
        "preface": "",
        "paragraphs": [
            "有个灵泉在翠微，我来问讯水方肥。",
            "盈虚嘿顺阴阳气，消长先知天地机。",
            "金井祥开波有縠，银床冷迫石生衣。",
            "浮名不值一杯水，满酌甖瓶拂袖归。"
        ],
        "notes": "",
        "id": "b2c79a32e675e546af1a1081cd8184f1"
    }
]