[
    {
        "author": "卢珏",
        "dynasty": "宋",
        "type": "诗",
        "rhythmic": "",
        "title": "贺山房先生得宣命",
        "preface": "",
        "paragraphs": [
            "自从骢马到清溪，浄洗江山绝点埃。",
            "霜月高擎随地转，春风吹喜自天来。",
            "皇华礼遣荣花县，宣命恩浓出柏台。",
            "海内苍生望霖雨，庙堂正要栋梁材。"
        ],
        "notes": "",
        "id": "18b9cbcc982747158e53239ea886568e"
    },
    {
        "author": "卢珏",
        "dynasty": "宋",
        "type": "诗",
        "rhythmic": "",
        "title": "天边风露楼漫题",
        "preface": "",
        "paragraphs": [
            "十二阑干俯碧溪，凭高一览万山低。",
            "晴滩历历轻帆上，烟树重重幽鸟啼。",
            "但觉兴随流水远，不知身与白云齐。",
            "年来先寄东君信，多种梅花在屋衹要。"
        ],
        "notes": "",
        "id": "6970a65be38eaad5a65ead15b2d077d4"
    }
]