[
    {
        "author": "吕防",
        "dynasty": "宋",
        "type": "诗",
        "rhythmic": "",
        "title": "题梅坛",
        "preface": "",
        "paragraphs": [
            "封事悠悠即挂冠，苍烟古木锁空坛。",
            "当时不识蓬莱客，祇作南昌一尉看。"
        ],
        "notes": "",
        "id": "fec2518a574408710188cc7fd83935da"
    },
    {
        "author": "吕防",
        "dynasty": "宋",
        "type": "诗",
        "rhythmic": "",
        "title": "题梅仙观",
        "preface": "",
        "paragraphs": [
            "尝读子真传，掩卷屡长叹。",
            "如何忠正资，适在元成间。",
            "危言论时政，条畅穷根源。",
            "直节破奸胆，愤气冲儒冠。",
            "上书辄报罢，九九惭齐桓。",
            "是时公卿辈，曾不为厚颜。",
            "雄文灿方册，至今日星攒。",
            "深机识祸福，拂衣九江干。",
            "一朝弃妻子，变姓抱吴关。",
            "位卑而言高，自古为尤难。",
            "斯人能保身，出处何其艰。",
            "繄子偶得邑，驾言谒仙坛。",
            "坛侧千丈松，凛凛清风还。",
            "寿春下新诏，高蹈翠琰刊。",
            "壁间罗隠记，中理极可观。",
            "当年康乐公，游览遍名山。",
            "云何此佳迹，未被金石言。",
            "真人久怅望，伫看西飞鸾。"
        ],
        "notes": "",
        "id": "440c5b5a34634d6d41dc02165da4e56c"
    },
    {
        "author": "吕防",
        "dynasty": "宋",
        "type": "诗",
        "rhythmic": "",
        "title": "瀫波亭",
        "preface": "",
        "paragraphs": [
            "王孙余巧力，银汉亦经营。",
            "地轴卷不尽，风梭织又成。"
        ],
        "notes": "",
        "id": "156626184b01c1dfc0a5221a3af75be0"
    }
]