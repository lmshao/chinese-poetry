[
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "题心游楼",
        "preface": "",
        "paragraphs": [
            "一自浮光抵玉融，东林山曲世为农。",
            "前场岁计禾麻麦，后圃年深竹荔松。",
            "博我多闻千载史，唤人深省五更钟。",
            "不消更会楞严语，面面披云挹晓峰。"
        ],
        "notes": "",
        "id": "b69ba90b149b46515c5dbf06ccd0c025"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "心游楼即事",
        "preface": "",
        "paragraphs": [
            "禅坐宁离此，意行何所如。",
            "稻粱诗七月，果木赋闲居。",
            "活水尝新茗，颠风落旧书。",
            "无才甘用拙，不是隠樵渔。"
        ],
        "notes": "",
        "id": "fd2f2d7233d407135621c6fe9d6c4960"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "癸卯十月同林子宜拜扫先师乐轩墓因和南谷寺壁间韵",
        "preface": "",
        "paragraphs": [
            "秋风飒飒已华颠，男女犹赊嫁娶钱。",
            "问道西轩空有梦，繙经南谷恐无缘。",
            "登坟荐酒徒为尔，对佛拈花亦偶然。",
            "回首白云无叫处，青山长在泪痕边。"
        ],
        "notes": "",
        "id": "feb645b8bfd0a40b0e747c8e66d2b11d"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "答林昌宗诗筌韵",
        "preface": "",
        "paragraphs": [
            "经锄小暇弄诗筌，老去仍知默是禅。",
            "沧海移舟尽琴趣，虽然终不似无弦。"
        ],
        "notes": "",
        "id": "cb0847fba5c79dd51f79db80a36bb4ac"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "题东皋诗卷",
        "preface": "",
        "paragraphs": [
            "雪竹霜松不老身，尽教后进笑陈人。",
            "相逢亦有吟诗客，谁似先生语意真。"
        ],
        "notes": "",
        "id": "d02528a5045592131c47568453b13d4d"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "书情",
        "preface": "",
        "paragraphs": [
            "萧疏远市嚣，山窟杂耕樵。",
            "穷鬼乘吾拙，钱神挟汝骄。",
            "世途自巇崄，真性本逍遥。",
            "尚想荣期乐，纶巾傲汉貂。"
        ],
        "notes": "",
        "id": "2f8bd08614de94f330b3abfe84807feb"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "平生万事水东流，独有多情是风痒。",
            "夜长无寐月窥床，拥被孤吟起遐想。"
        ],
        "notes": "",
        "id": "ef6d871d77cbe736bb7fbdd2cc860a52"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "伯言见和拙作以汉隶书之谢以七韵",
        "preface": "",
        "paragraphs": [
            "李潮善八分，求歌杜陵叟。",
            "有人和我诗，半纸余科斗。",
            "风云生其怀，剑戟出其手。",
            "石经中郎蔡，新样元和柳。",
            "元常文不传，退之书何有。",
            "待我农隙时，载笔随君后。",
            "袖手眼亦明，聊与之饮酒。"
        ],
        "notes": "",
        "id": "70ff879a0fb5222437d62d7c86e63dde"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "偶见官舍梅花作",
        "preface": "",
        "paragraphs": [
            "天然标格自潇疏，底用松篁水月俱。",
            "但是梅花皆可爱，何关东阁与西湖。"
        ],
        "notes": "",
        "id": "2aa26b24c5bee68044d4bb1b31d02a65"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "挽敖仪仲  其一",
        "preface": "",
        "paragraphs": [
            "半面春风已有情，别来重见眼终青。",
            "空斋夜雨十年后，一醉黄花叫不醒。"
        ],
        "notes": "",
        "id": "a32c039b214e9560c96ad62c9c6a1588"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "挽敖仪仲  其二",
        "preface": "",
        "paragraphs": [
            "对坐茶瓯日两回，胸怀真率向人开。",
            "茶瓯对客如前度，不见先生杖屦来。"
        ],
        "notes": "",
        "id": "b64da7dbdcc738e55324e0116e1ce709"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "挽敖仪仲  其三",
        "preface": "",
        "paragraphs": [
            "昼倚篮舆饯一杯，殷勤别语到帘帏。",
            "那知此夜成长往，书屋无人月掩扉。"
        ],
        "notes": "",
        "id": "9b1e9566687da04c8d2cea74ea34ca6a"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "挽敖仪仲  其四",
        "preface": "",
        "paragraphs": [
            "书中有种复何愁，酒兴诗狂卒未休。",
            "莫唱横塘断肠句，不堪斜日独登楼。"
        ],
        "notes": "",
        "id": "4edc7ac181fdc690289cb4b86b48848c"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "送二子从子宜读书",
        "preface": "",
        "paragraphs": [
            "三代读书无寸功，又将此法教儿童。",
            "旁人笑我背时好，不背旁人背乐翁。"
        ],
        "notes": "",
        "id": "0b8d2ec5132971e00937ff5b39f6e551"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "山寺听雨",
        "preface": "",
        "paragraphs": [
            "问道论诗也一宗，烧柴煨芋佛家风。",
            "要知真乐人间少，听雨空山破寺中。"
        ],
        "notes": "",
        "id": "c63598757f5d2b6f5348430659de16f8"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "戏和刘雪巢题壁韵",
        "preface": "",
        "paragraphs": [
            "吟怀祗怕俗尘迷，若慕唐人也自痴。",
            "要识性情根极处，请观三百五篇诗。"
        ],
        "notes": "",
        "id": "a0c7d8b08e24804a43d6fb5a35cdf79c"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "题平远轩呈竹溪玉堂",
        "preface": "",
        "paragraphs": [
            "溪堂辟小轩，此景绝可爱。",
            "蔡松道东边，千载典刑在。",
            "高低万顷田，面势溪向背。",
            "生绡一幅宽，晴雨不尽态。",
            "中有谪仙人，来寻莘野耒。",
            "畎亩虽不忘，知进不如退。",
            "乾坤入醉眼，风月出吟喙。",
            "我非人境游，亭在人境内。",
            "心平水不波，见远山无碍。",
            "时携琰石游，间以刘白辈。",
            "仆忝老诸生，来扣佛三昧。"
        ],
        "notes": "",
        "id": "c87f95632e1d5366f942e5a525616137"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "题简上人西亭诗文后",
        "preface": "",
        "paragraphs": [
            "真如非字义，绮语道之疵。",
            "未见西亭作，长为北磵欺。",
            "晚因僧媚远，初实客从㬢。",
            "多少才名士，沉沦世不知。"
        ],
        "notes": "",
        "id": "001c19ca83906f4370fb2cbdd37dfb75"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "梦呈乐轩先生既觉不失一字录呈竹溪玉堂",
        "preface": "",
        "paragraphs": [
            "不见仙翁四十春，幸然丘陇在比邻。",
            "当年四海从游者，报佛深恩有几人。"
        ],
        "notes": "",
        "id": "4eda83012937dbc079642c22acecd3a3"
    },
    {
        "author": "刘翼",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "富贵功名堪擘画，最难擘画子孙贤。"
        ],
        "notes": "",
        "id": "4191713fe80b43e9d8fa31546672f32e"
    }
]