[
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "笠泽亭",
        "preface": "",
        "paragraphs": [
            "荷笠扁舟上，持纶巨泽中。",
            "无劳问名字，便是此亭公。"
        ],
        "notes": "",
        "id": "9707ea8cc873dc2f983ccd0800067c1d"
    },
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "北津口水阁",
        "preface": "",
        "paragraphs": [
            "沉沉卧虹底，小阁贴平湖。",
            "鱼戏几堪掬，鸥驯欲就呼。"
        ],
        "notes": "",
        "id": "1dc1e23c8444ae0426101fa79eac9713"
    },
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "大明桥",
        "preface": "",
        "paragraphs": [
            "东望扶桑路，迢迢几万程。",
            "沧浪将尽处，忽见大明生。"
        ],
        "notes": "",
        "id": "0e5f0f54a5fb711b77b2fda9bbc37cb5"
    },
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "万顷桥",
        "preface": "",
        "paragraphs": [
            "巨浸莽无极，聊为万顷看。",
            "世无黄叔度，君试倚阑干。"
        ],
        "notes": "",
        "id": "111be6b43e967468f8a7f9845342ef5b"
    },
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "定海桥",
        "preface": "",
        "paragraphs": [
            "昔日松江上，潮翻定海来。",
            "而今旧桥水，不到半江回。"
        ],
        "notes": "",
        "id": "e87fe82e550397fbb2af970c5907cfeb"
    },
    {
        "author": "刘嘉谟",
        "dynasty": "宋",
        "type": "诗",
        "rhythmic": "",
        "title": "顾公祠",
        "preface": "",
        "paragraphs": [
            "博洽倾当世，江东孔子儒。",
            "荒墟访遗庙，老稚辄名呼。"
        ],
        "notes": "",
        "id": "a84541a0173e557888b379fb34691c8f"
    }
]