[
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "锦车天外去，毳幕云中开。",
            "魏阙苍龙远，萧关赤雁哀。"
        ],
        "notes": "",
        "id": "6da0b61bb9e956e8deb1fd1221136ebc"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 从军行五首 一",
        "preface": "",
        "paragraphs": [
            "荒鸡隔水啼，汗马逐风嘶。",
            "终日随征斾，何时罢鼓鼙。"
        ],
        "notes": "",
        "id": "440b42de2b339fdc1d72b914b1982e54"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 从军行五首 二",
        "preface": "",
        "paragraphs": [
            "孤心眠夜雪，满眼是秋沙。",
            "万里犹防塞，三年不见家。"
        ],
        "notes": "",
        "id": "b0da6955ef0cffc288da295df2d3e74c"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 从军行五首 三",
        "preface": "",
        "paragraphs": [
            "却望冰河阔，前登雪岭高。",
            "征人几多在，又拟战临洮。"
        ],
        "notes": "",
        "id": "79784f139a7960276a12493db2f87d24"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 从军行五首 四",
        "preface": "",
        "paragraphs": [
            "胡风千里惊，汉月五更明。",
            "纵有还家梦，犹闻出塞声。"
        ],
        "notes": "",
        "id": "4034bfd34fbeeea7084a0abdc8dd91ff"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相和歌辞 从军行五首 五",
        "preface": "",
        "paragraphs": [
            "暮雪连青海，阴云覆白山。",
            "可怜班定远，出入玉门关。"
        ],
        "notes": "",
        "id": "bf7ef484fbcd81736812f598ed9d7b69"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞三首 一",
        "preface": "",
        "paragraphs": [
            "晚游临碧殿，日上望春亭。",
            "芳树罗仙仗，晴山展翠屏。"
        ],
        "notes": "",
        "id": "ee03d7e05d08c6ccb14aafcfcd067c98"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞三首 二",
        "preface": "",
        "paragraphs": [
            "一夜好风吹，新花一万枝。",
            "风前调玉管，花下簇金羁。"
        ],
        "notes": "",
        "id": "144825cedd88c6bf618f2b0819cf8038"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞三首 三",
        "preface": "",
        "paragraphs": [
            "阊阖春风起，蓬莱雪水消。",
            "相将折杨柳，争取最长条。"
        ],
        "notes": "",
        "id": "1b062748ddd706c6d6e50837f56e01f5"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行四首 一",
        "preface": "",
        "paragraphs": [
            "少小边州惯放狂，骣骑蕃马射黄羊。",
            "如今年事无筋力，犹倚营门数鴈行。"
        ],
        "notes": "",
        "id": "f609749e0c28fdfd95fa17b3c5ebfeaf"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行四首 二",
        "preface": "",
        "paragraphs": [
            "家本清河住五城，须凭弓箭得功名。",
            "等闲飞鞚秋原上，独向寒云试射声。"
        ],
        "notes": "",
        "id": "62d9a9b6de16f774857d36828b76eba5"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行四首 三",
        "preface": "",
        "paragraphs": [
            "弓背霞明劒照霜，秋风走马出咸阳。",
            "未收天子河湟地，不拟回头望故乡。"
        ],
        "notes": "",
        "id": "40eea96486ada256255ff8fae6200c7f"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 少年行四首 四",
        "preface": "",
        "paragraphs": [
            "霜满中庭月过楼，金尊玉柱对清秋。",
            "当年称意须为乐，不到天明未肯休。"
        ],
        "notes": "",
        "id": "77e26f2b582e2ff67c06eff876a3b799"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 长相思二首 一",
        "preface": "",
        "paragraphs": [
            "君行登陇上，妾梦在闺中。",
            "玉筯千行落，银床一半空。"
        ],
        "notes": "",
        "id": "8fd43b6aaaf35f0d86534c5d700039ac"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 长相思二首 二",
        "preface": "",
        "paragraphs": [
            "绮席春眠觉，纱窗晓望迷。",
            "朦胧残梦里，犹自在辽西。"
        ],
        "notes": "",
        "id": "c80bf3644cd61c09556d76b1ca879d73"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 远别离二首 一",
        "preface": "",
        "paragraphs": [
            "杨柳黄金穗，梧桐碧玉枝。",
            "春来消息断，早晚是归时。"
        ],
        "notes": "",
        "id": "65c08c7442727336cbb321b6cc8b5d66"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 远别离二首 二",
        "preface": "",
        "paragraphs": [
            "玳织鸳鸯履，金装翡翠簪。",
            "畏人相问著，不拟到城南。"
        ],
        "notes": "",
        "id": "50b3b216efbb4949ed66e5af8a4e0c34"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 圣明乐",
        "preface": "",
        "paragraphs": [
            "海浪恬丹徼，边尘静异山。",
            "从今万里外，不复锁萧关。"
        ],
        "notes": "",
        "id": "eefe013450b5bc5bc5b53f52ccb83061"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 一",
        "preface": "",
        "paragraphs": [
            "楚塞金陵静，巴山玉垒空。",
            "万方无一事，端拱大明宫。"
        ],
        "notes": "",
        "id": "7c2c791b1056bdb4d300dc3702fa2a27"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 二",
        "preface": "",
        "paragraphs": [
            "霜霁长杨苑，冰开太液池。",
            "宫中行乐日，天下盛明时。"
        ],
        "notes": "",
        "id": "d4296e528d292dd7af09e7d6bb6497a2"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 三",
        "preface": "",
        "paragraphs": [
            "柳色烟相似，梨花雪不如。",
            "春风真有意，一一丽皇居。"
        ],
        "notes": "",
        "id": "6023be4c56ab8d4d6ad1a8593cdf684e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 四",
        "preface": "",
        "paragraphs": [
            "月上宫花静，烟含苑树深。",
            "银台门已闭，仙漏夜沈沈。"
        ],
        "notes": "",
        "id": "0a818178f40a27c922e7e483ff4a00af"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 宫中乐 五",
        "preface": "",
        "paragraphs": [
            "九重青锁闼，百尺碧云楼。",
            "明月秋风起，珠帘上玉钩。"
        ],
        "notes": "",
        "id": "bc54c235ccf58a5272f7ac27fefdae35"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "夏至日衡阳郡斋书怀",
        "preface": "",
        "paragraphs": [
            "一来江城守，七见江月圆。",
            "齿发将六十，乡关越三千。",
            "褰帷罕游观，闭合多沉眠。",
            "新节还复至，故交尽相捐。",
            "何时羾阊阖，上诉高高天。"
        ],
        "notes": "",
        "id": "6a06bdfdf414cbbe783a3dd130600201"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "八月十七日夜书怀",
        "preface": "",
        "paragraphs": [
            "三五既不留，二八又还过。",
            "金蟾著未出，玉树悲稍破。",
            "谁向西园游，空归北堂卧。",
            "佳期信难得，永夕无可奈。",
            "抚枕独高歌，烦君为予和。"
        ],
        "notes": "",
        "id": "059545a5ad3bd344acc752d47b0dc44e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "九日言怀",
        "preface": "",
        "paragraphs": [
            "二九即重阳，天清野菊黄。",
            "近来逢此日，多是在他乡。",
            "晚色霞千片，秋声鴈一行。",
            "不能高处望，恐断老人肠。"
        ],
        "notes": "",
        "id": "60f90bb8cc24b42c93bb43fc6b904f39"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "和寄窦七中丞",
        "preface": "",
        "paragraphs": [
            "仙吏秦峨别，新诗鄂渚来。",
            "才推今北斗，职赋旧三台。",
            "雕镂心偏许，缄封手自开。",
            "何年相赠荅，却得到中台。"
        ],
        "notes": "",
        "id": "477546e85f275f270510ed6849e096eb"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "立秋日悲怀",
        "preface": "",
        "paragraphs": [
            "清晓上高台，秋风今日来。",
            "又添新节恨，犹抱故年哀。",
            "泪岂挥能尽，泉终闭不开。",
            "更伤春月过，私服示无缞。"
        ],
        "notes": "",
        "id": "97f617847074e20d1776a660affa2890"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "秋怀寄钱侍郎",
        "preface": "",
        "paragraphs": [
            "晚岁俱为郡，新秋各异乡。",
            "燕鸿一声呌，郢树尽青苍。",
            "山霞侵衣润，江风卷簟凉。",
            "相思如汉水，日夜向浔阳。"
        ],
        "notes": "",
        "id": "6a9f6d3af879a548e8cd77d6dbb25fee"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "立秋日",
        "preface": "",
        "paragraphs": [
            "平日本多恨，新秋偏易悲。",
            "燕词如惜别，柳意已呈衰。",
            "事国终无补，还家未有期。",
            "心中旧气味，苦校去年时。"
        ],
        "notes": "",
        "id": "2786a716153554b9a9c9ee6a10cef25c"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "宣州浑是上清宫，客有真人貌似童。",
            "绀发垂缨光髧髧，细髯缘颔绿茸茸。",
            "壶中药物梯霞诀，肘后方书缩地功。",
            "既许焚香为弟子，愿教年纪共椿同。"
        ],
        "notes": "",
        "id": "559ebd1195f53089c33ac67fc9394d8f"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "游义兴寺寄上李逢吉相公",
        "preface": "",
        "paragraphs": [
            "柳营无事诣莲宫，步步犹疑是梦中。",
            "劳役徒为万夫长，闲游曾与二人同。",
            "凤鸾飞去仙巢在，龙象潜来讲席空。",
            "松下花飞频伫立，一心千里忆梁公。"
        ],
        "notes": "",
        "id": "3f7beb79ed40a48036b91f28e3cb3999"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "游晋祠上李逢吉相公",
        "preface": "",
        "paragraphs": [
            "不立晋祠三十年，白头重到一凄然。",
            "泉声自昔锵寒玉，草色虽秋耀翠钿。",
            "少壮同游宁有数，尊荣再会便无缘。",
            "相思临水下双泪，寄入幷汾向洛川。"
        ],
        "notes": "",
        "id": "62fc355ddfe5fcbb29b9ea5797b628b3"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "节度宣武酬乐天梦得",
        "preface": "",
        "paragraphs": [
            "蓬莱仙监客曹郎，曾枉高车客大梁。",
            "见拥旌旄治军旅，知亲笔砚事文章。",
            "愁看柳色悬离恨，忆递花枝助酒狂。",
            "洛下相逢肯相寄，南金璀错玉凄凉。"
        ],
        "notes": "",
        "id": "06043c9c000f80125baaa21b8e3df40c"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "奉和严司空重阳日同崔常侍崔郎及诸公登龙山落帽台佳宴",
        "preface": "",
        "paragraphs": [
            "谢公秋思渺天涯，蜡屐登高为菊花。",
            "贵重近臣光绮席，笑怜从事落乌纱。",
            "萸房暗绽红珠朵，茗碗寒供白露芽。",
            "咏碎龙山归出号，马奔流电妓奔车。"
        ],
        "notes": "",
        "id": "2dc8bee209b93a7259cb900cca44c7b0"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "立春后言怀招汴州李匡衙推",
        "preface": "",
        "paragraphs": [
            "闲斋夜击唾壶歌，试望夷门奈远何。",
            "每听塞笳离梦断，时窥清鉴旅愁多。",
            "初惊宵漏丁丁促，已觉春风习习和。",
            "海内故人君最老，花开鞭马更相过。"
        ],
        "notes": "",
        "id": "e404579bbf8d29efbf5c4541da93e79a"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "奉和仆射相公酬忠武李相公见寄之作",
        "preface": "",
        "paragraphs": [
            "丽藻飞来自相庭，五文相错八音清。",
            "初瞻绮色连霞色，又听金声继玉声。",
            "才出山西文与武，欢从塞北弟兼兄。",
            "白头老尹三川上，双和阳春喜复惊。"
        ],
        "notes": "",
        "id": "4e425ba04e4b38083b9d27868939a1ce"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "郡斋左偏栽竹百余竿炎凉已周青翠不改而为墙垣所蔽有乖爱赏假日命去斋居之东墙由是俯临轩阶低映帷户日夕相对颇有翛然之趣",
        "preface": "",
        "paragraphs": [
            "斋居栽竹北窗边，素壁新开映碧鲜。",
            "青蔼近当行药处，绿阴深到卧帷前。",
            "风惊晓叶如闻雨，月过春枝似带烟。",
            "老子忆山心暂缓，退公闲坐对婵娟。"
        ],
        "notes": "",
        "id": "9865de516b594a20209689fc5c466826"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "省中直夜对雪寄李师素侍郎",
        "preface": "",
        "paragraphs": [
            "密雪纷初降，重城杳未开。",
            "杂花飞烂熳，连蝶舞徘徊。",
            "洒散千株叶，销凝九陌埃。",
            "素华凝粉署，清气绕霜台。",
            "明觉侵窗积，寒知度塞来。",
            "谢家争拟絮，越岭悮惊梅。",
            "暗魄微茫照，严飙次第催。",
            "稍封黄竹亚，先集紫兰摧。",
            "孙室临书幌，梁园泛酒杯。",
            "静怀琼树倚，醉忆玉山颓。",
            "翠陌饥乌噪，苍云远鴈哀。",
            "此时方夜直，想望意悠哉。"
        ],
        "notes": "",
        "id": "94ca78d9708575b3291911aaa05623bf"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "南宫夜直宿见李给事封题其所下制敕知奏直在东省因以诗寄",
        "preface": "",
        "paragraphs": [
            "番直同遥夜，严扃限几重。",
            "青编书白雀，黄纸降苍龙。",
            "北极丝纶句，东垣翰墨踪。",
            "尚垂玄露点，犹湿紫泥封。",
            "炫眼凝仙烛，驰心袅禁钟。",
            "定应形梦寐，暂似接音容。",
            "玉树春枝动，金樽腊酿𬪩。",
            "在朝君最旧，休澣许过从。"
        ],
        "notes": "",
        "id": "93a7a90e7f97dfbc2c02a983579045af"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "将赴洛下旅次汉南献上相公二十兄言怀八韵",
        "preface": "",
        "paragraphs": [
            "台室名曾继，旌门节暂过。",
            "欢情老去少，苦事别离多。",
            "便为开樽俎，应怜出网罗。",
            "百忧今已失，一醉孰知他。",
            "帝德千年日，君恩万里波。",
            "许随黄绮辈，闲唱紫芝歌。",
            "龙衮期重补，梅羹伫再和。",
            "嵩丘来携手，君子意如何。"
        ],
        "notes": "",
        "id": "1245aeb21d7be19de906a8867a227539"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "青云干吕",
        "preface": "",
        "paragraphs": [
            "郁郁复纷纷，青霄干吕云。",
            "色令天下见，候向管中分。",
            "远覆无人境，遥彰有德君。",
            "瑞容惊不散，冥感信稀闻。",
            "湛露羞依草，南风耻带薰。",
            "恭惟汉武帝，余烈尚氛氲。"
        ],
        "notes": "",
        "id": "89817a677c21c3080ae213f79784bbe7"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "圣明乐",
        "preface": "",
        "paragraphs": [
            "海浪恬丹徼，边尘静异山。",
            "从今万里外，不复锁萧关。"
        ],
        "notes": "",
        "id": "eefe013450b5bc5bc5b53f52ccb83061"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "戴胜飞晴野，凌澌下浊河。",
            "春风楼上望，谁见泪痕多。"
        ],
        "notes": "",
        "id": "9204c6e88c52e487e6ae384f7acae7cf"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "宫中乐五首 一",
        "preface": "",
        "paragraphs": [
            "楚塞金陵靖，巴山玉垒空。",
            "万方无一事，端拱大明宫。"
        ],
        "notes": "",
        "id": "f6632e3cc8c44304e67d03d4e8578ade"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "宫中乐五首 二",
        "preface": "",
        "paragraphs": [
            "雪霁长杨苑，冰开太液池。",
            "宫中行乐日，天下盛明时。"
        ],
        "notes": "",
        "id": "aa4cd92319c29126666b360ab7d26fbc"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "宫中乐五首 三",
        "preface": "",
        "paragraphs": [
            "柳色烟相似，梨花雪不如。",
            "春风真有意，一一丽皇居。"
        ],
        "notes": "",
        "id": "6023be4c56ab8d4d6ad1a8593cdf684e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "宫中乐五首 四",
        "preface": "",
        "paragraphs": [
            "月上宫花静，烟含苑树深。",
            "银台门已闭，仙漏夜沉沉。"
        ],
        "notes": "",
        "id": "0a818178f40a27c922e7e483ff4a00af"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "宫中乐五首 五",
        "preface": "",
        "paragraphs": [
            "九重青琐闼，百尺碧云楼。",
            "明月秋风起，珠帘上玉钩。"
        ],
        "notes": "",
        "id": "9d0195182342adebf64c2298c5052cec"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "春游曲三首 一",
        "preface": "",
        "paragraphs": [
            "晓游临碧殿，日上望春亭。",
            "芳树罗仙仗，晴山展翠屏。"
        ],
        "notes": "",
        "id": "dfa64a26a7ae2f234d838b7940b07865"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "春游曲三首 二",
        "preface": "",
        "paragraphs": [
            "一夜好风吹，新花一万枝。",
            "风前调玉管，花下簇金羁。"
        ],
        "notes": "",
        "id": "144825cedd88c6bf618f2b0819cf8038"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "春游曲三首 三",
        "preface": "",
        "paragraphs": [
            "阊阖春风起，蓬莱雪水消。",
            "相将折杨柳，争取最长条。"
        ],
        "notes": "",
        "id": "1b062748ddd706c6d6e50837f56e01f5"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "远别离二首 一",
        "preface": "",
        "paragraphs": [
            "杨柳黄金穗，梧桐碧玉枝。",
            "春来消息断，早晚是归期。"
        ],
        "notes": "",
        "id": "65c08c7442727336cbb321b6cc8b5d66"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "远别离二首 二",
        "preface": "",
        "paragraphs": [
            "玳织鸳鸯履，金装翡翠𥮾。",
            "畏人相问著，不拟到城南。"
        ],
        "notes": "",
        "id": "8dd8620b986f7dcc44b326cde747d2ca"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "闺人赠远二首 一",
        "preface": "",
        "paragraphs": [
            "君行登陇上，妾梦在闺中。",
            "玉筯千行落，银床一半空。"
        ],
        "notes": "",
        "id": "8fd43b6aaaf35f0d86534c5d700039ac"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "闺人赠远二首 二",
        "preface": "",
        "paragraphs": [
            "绮席春眠觉，纱窗晓望迷。",
            "朦胧残梦里，犹自在辽西。"
        ],
        "notes": "",
        "id": "c80bf3644cd61c09556d76b1ca879d73"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "从军词五首 一",
        "preface": "",
        "paragraphs": [
            "荒鸡隔水啼，汗马逐风嘶。",
            "终日随征斾，何时罢鼓鼙。"
        ],
        "notes": "",
        "id": "440b42de2b339fdc1d72b914b1982e54"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "从军词五首 二",
        "preface": "",
        "paragraphs": [
            "孤心眠夜雪，满眼是秋沙。",
            "万里犹防塞，三年不见家。"
        ],
        "notes": "",
        "id": "b0da6955ef0cffc288da295df2d3e74c"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "从军词五首 三",
        "preface": "",
        "paragraphs": [
            "却望冰河阔，前登雪岭高。",
            "征人几多在，又拟战临洮。"
        ],
        "notes": "",
        "id": "79784f139a7960276a12493db2f87d24"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "从军词五首 四",
        "preface": "",
        "paragraphs": [
            "胡风千里惊，汉月五更明。",
            "纵有还家梦，犹闻出塞声。"
        ],
        "notes": "",
        "id": "4034bfd34fbeeea7084a0abdc8dd91ff"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "从军词五首 五",
        "preface": "",
        "paragraphs": [
            "暮雪连青海，阴霞覆白山。",
            "可怜班定远，生入玉门关。"
        ],
        "notes": "",
        "id": "95ffbae2fcbb7c416875b13fc8360769"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "思君恩",
        "preface": "",
        "paragraphs": [
            "小苑莺歌歇，长门蝶舞多。",
            "眼看春又去，翠辇不经过。"
        ],
        "notes": "",
        "id": "22e2121ff7a059bb3e61651ae690897c"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "锦车天外去，毳幕雪中开。",
            "魏阙苍龙远，萧关赤鴈哀。"
        ],
        "notes": "",
        "id": "c5134c3f2754b3fed83f9286d78e6307"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "发潭州寄李宁常侍",
        "preface": "",
        "paragraphs": [
            "君今侍紫垣，我已堕青天。",
            "委废从兹日，旋归在几年。",
            "心为西靡树，眼是北流泉。",
            "更过长沙去，江风满驿船。"
        ],
        "notes": "",
        "id": "150c3861b66d176804a9ee4f60d5f335"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "李相薨后题断金集",
        "preface": "",
        "paragraphs": [
            "一览断金集，载悲埋玉人。",
            "牙弦千古绝，珠泪万行新。"
        ],
        "notes": "",
        "id": "5dd9ea6160608d032df0c1f22bd9a6d0"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "年少行四首 一",
        "preface": "",
        "paragraphs": [
            "少小边州惯放狂，骣骑蕃马射黄羊。",
            "如今年老无筋力，犹倚营门数鴈行。"
        ],
        "notes": "",
        "id": "f609749e0c28fdfd95fa17b3c5ebfeaf"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "年少行四首 二",
        "preface": "",
        "paragraphs": [
            "家本清河住五城，须凭弓箭得功名。",
            "等闲飞鞚秋原上，独向寒云试射声。"
        ],
        "notes": "",
        "id": "62d9a9b6de16f774857d36828b76eba5"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "年少行四首 三",
        "preface": "",
        "paragraphs": [
            "弓背霞明劒照霜，秋风走马出咸阳。",
            "未收天子河湟地，不拟回头望故乡。"
        ],
        "notes": "",
        "id": "40eea96486ada256255ff8fae6200c7f"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "年少行四首 四",
        "preface": "",
        "paragraphs": [
            "霜满中庭月满楼，金樽玉柱对清秋。",
            "当年称意须行乐，不到天明不肯休。"
        ],
        "notes": "",
        "id": "b821cb881dc9004dc4f5b9e0c6303e85"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "塞下曲二首 一",
        "preface": "",
        "paragraphs": [
            "雪满衣裳冰满须，晓随飞将伐单于。",
            "平生意气今何在，把得家书泪似珠。"
        ],
        "notes": "",
        "id": "53fd23d4834204530e369632e6716d6e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "塞下曲二首 二",
        "preface": "",
        "paragraphs": [
            "边草萧条塞鴈飞，征人南望泪沾衣。",
            "黄尘满面长须战，白发生头未得归。"
        ],
        "notes": "",
        "id": "4ff01e13f316cba26678fbb87531716e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "游春词",
        "preface": "",
        "paragraphs": [
            "高楼晓见一花开，便觉春光四面来。",
            "暖日晴云知次第，东风不用更相催。"
        ],
        "notes": "",
        "id": "b9127481d7887e035e2b96f693a9cd9e"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "汉苑行",
        "preface": "",
        "paragraphs": [
            "云霞五采浮天阙，梅柳千般夹御沟。",
            "不上黄花南北望，岂知春色满神州。"
        ],
        "notes": "",
        "id": "5540061f19a2943efb6e531ce24200b3"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "中元日赠张尊师",
        "preface": "",
        "paragraphs": [
            "偶来人世值中元，不献玄都永日闲。",
            "寂寂焚香在仙观，知师遥礼玉京山。"
        ],
        "notes": "",
        "id": "978f14b8255f44d5b29af0293f67848b"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "赴东都别牡丹",
        "preface": "",
        "paragraphs": [
            "十年不见小庭花，紫萼临开又别家。",
            "上马出门回首望，何时更得到京华。"
        ],
        "notes": "",
        "id": "aee98901011c1d7ee2eda9c9ac57f048"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "寄礼部刘郎中",
        "preface": "",
        "paragraphs": [
            "一别三年在上京，仙垣终日选群英。",
            "除书每下皆先看，唯有刘郎无姓名。"
        ],
        "notes": "",
        "id": "89e12f9439ff8ee64cc0dd38e4f5733b"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "坐中闻思帝乡有感",
        "preface": "",
        "paragraphs": [
            "年年不见帝乡春，白日寻思夜梦频。",
            "上酒忽闻吹此曲，坐中惆怅更何人。"
        ],
        "notes": "",
        "id": "3f0aa07db28844e8224116b1bb0cc1e7"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "春思寄梦得乐天",
        "preface": "",
        "paragraphs": [
            "花满中庭酒满樽，平明独坐到黄昏。",
            "春来诗思偏何处，飞过函关入鼎门。"
        ],
        "notes": "",
        "id": "406bc679de489b6d76ebb5d4992b42e6"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "皇城中花园讥刘白赏春不及",
        "preface": "",
        "paragraphs": [
            "五凤楼西花一园，低枝小树尽芳繁。",
            "洛阳才子何曾爱，下马贪趋广运门。"
        ],
        "notes": "",
        "id": "eeda80484af4bf0b630ba83671a30aa2"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "相思河",
        "preface": "",
        "paragraphs": [
            "谁把相思号比河，塞垣车马往来多。",
            "只应自古征人泪，洒向空洲作碧波。"
        ],
        "notes": "",
        "id": "8a3fa5d75bcc0eeb52f941c5660f7c54"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "三月晦日会李员外座中频以老大不醉见讥因有此赠",
        "preface": "",
        "paragraphs": [
            "三月唯残一日春，玉山倾倒白鸥驯。",
            "不辞便学山公醉，花下无人作主人。"
        ],
        "notes": "",
        "id": "cc9155af890454cc8b4436e76f3977c6"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "赋山",
        "preface": "",
        "paragraphs": [
            "山，耸峻，回环。",
            "沧海上，白云间。",
            "商老深寻，谢公远攀。",
            "古岩泉滴滴，幽谷鸟关关。",
            "树岛西连陇塞，猨声南彻荆蛮。",
            "世人只向簪裾老，芳草空余麋鹿闲。"
        ],
        "notes": "",
        "id": "0a8163f24b1ed450c1b251e78f4ae61a"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "何日居三署，终年尾百僚。",
            "移石几回敲废印，开箱何处送新图。",
            "唯应四仲祭，使者暂悲嗟。",
            "偶逢蒲家郎，乃是葛仙客。",
            "行常乘青竹，饥即煮白石。",
            "腰间嫌大组，心内保尺宅。",
            "我愿从之游，深卜炼上液。"
        ],
        "notes": "",
        "id": "258269e47aa9e33282b3a2d37b0a2cfb"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "九日黄白二菊花盛开对怀刘二十八",
        "preface": "",
        "paragraphs": [
            "西花虽未谢，二菊又初芳。",
            "鬓云徒云白，腰金未是黄。",
            "曙花凌露彩，宵艳射星芒。",
            "日正开边树，风清发更香。",
            "山椒应散乱，篱下倍荧煌。",
            "泛酒遥相忆，何由共醉狂。",
            "（见蒲积中《古今岁时杂咏》卷三五）（按：此诗原署「相公」，其次为刘禹锡和诗「素萼迎寒秀」云云，检刘诗收《刘宾客外集》卷四，题作《和令狐相公九日对黄白二菊花见怀》，知此诗为楚作。",
            "）。"
        ],
        "notes": "",
        "id": "af7cdf363fc7312a40fdf9d84e95baca"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "酬苏少尹中元夜追怀去年此夕鄙人与故李谏议郭员外见访感时伤旧之作",
        "preface": "",
        "paragraphs": [
            "直继先朝卫与英，能移孝友作忠贞。",
            "剑门失险曾缚虎，淮水安流缘斩鲸。",
            "黄阁碧幢惟是俭，三公二伯未为荣。",
            "惠连忽赠池塘句，又遣羸师破胆惊。",
            "（见蒲积中《古今岁时杂咏》卷二八）（按：《全唐诗》卷四七三收此为李逢吉诗，题作《奉酬忠武李相公见寄》，疑误。",
            "）。"
        ],
        "notes": "",
        "id": "3348d9fc7efa0934cdd00002a8dbc116"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "社日早出赴祠祭",
        "preface": "",
        "paragraphs": [
            "满城人尽闲，惟我早开关。",
            "慙被家童问，因何别旧山？",
            "（见同书卷十）。"
        ],
        "notes": "",
        "id": "bfa7cf135ba2a29e2401819b74808214"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "鄂州使至窦七副使中丞（《王》作「窦巩中丞副使」）见示与元（《王》此下有「稹」字）相公献酬之什鄙人（《王》作「余顷」）任户部尚书时（《王》作「日」）中丞是当司员外郎每示（《王》作「有」）篇章多相唱和今因（《王》作「因题」）四韵以寄所怀",
        "preface": "",
        "paragraphs": [
            "仙吏秦城别，新诗鄂渚来。",
            "才推今八[斗]（米）（从《王》改），职副旧三台。",
            "雕镂心偏许，缄封手自开。",
            "何年相赠答，却得在中台。",
            "（录自《四部丛刊续编》影宋本《窦氏联珠集》，以王安石《唐百家诗选》〖简作《王》〗卷十四所录诗相校。",
            "）（按：《全唐诗》卷三三四收此诗，题仅作《和寄窦七中丞》，诗中有误字，故重录之。",
            "同卷同人《秋怀寄钱侍郎》，《唐百寄诗选》作《郢城秋怀寄江州钱徽侍郎》，附记于此，以备征考。",
            "）。"
        ],
        "notes": "",
        "id": "d1e9ddd9f53fbea8fb25ecfe17c45fa5"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "奉送李相公重镇襄阳",
        "preface": "",
        "paragraphs": [
            "海内埏埴徧，汉阴旌旆还。",
            "望留丹阙下，恩在紫霄间。",
            "冰雪背秦岭，风烟经武关。",
            "树皆人尚爱，辕即吏曾攀。",
            "自惜两心合，相看双鬓斑。",
            "终期谢戎务，同隐凿龙山。",
            "（见《文苑英华》卷二四五）（按：《全唐诗》卷四七三收此诗于李逢吉名下，实误。",
            "明刻本《文苑英华》误归逢吉，中华书局影印本参据各本，重编新目，移归令狐楚，是。",
            "检《唐方镇年表》卷四，逢吉于元和十五年初任山南东道节度使，至宝历二年再任，即诗题所谓「重镇襄阳」。",
            "《文苑英华》同卷录逢吉《再赴襄阳辱宣武相公贻诗今用奉酬》，即酬和令狐楚送诗之作，皆六韵。",
            "《唐方镇年表》卷二载：楚于长庆四年至大和二年间任宣武军节度使。",
            "）。"
        ],
        "notes": "",
        "id": "1de04bb75d54c9e399930220630900da"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "重修望京楼因登楼赋诗（题拟）",
        "preface": "",
        "paragraphs": [
            "夷门一镇五经秋，未得朝天未免愁。",
            "因上此楼望京国，便名楼作望京楼。",
            "（见宋乐史《太平寰宇记》卷一）（按：《全唐诗》卷五六三收此为令狐绹诗，题作《登望京楼赋》。",
            "岑仲勉先生《读全唐诗札记》云：「按《寰宇记》一开封府浚仪县，『望京楼，城西门楼，本无名，唐文宗太和二年，节度使令狐绹重修，因登楼赋诗曰』云云，诗中不免作未免。",
            "据《旧书》一七上，长庆四年九月，『庚戌，以河南尹令狐楚检校礼部尚书、汴州刺史宣武军节度宋汴亳观察等使』，由此计至大和二年，恰是五年。",
            "绹虽尝一镇宣武，但《旧书》一七二《绹传》云：『咸通二年，改汴州刺史宣武军节度使，三年冬，迁扬州大都督府长史淮南节度副大使知节度事』，则先后祇两年，非五经秋也。",
            "且在大和二年后三十余祀，纪年亦不合，是知《寰宇记》云令狐绹，实令狐楚之讹，此诗应移收前五函九册，绹更无他诗，名应删却。",
            "」今从其说录归楚名下。",
            "《旧唐书》卷十七上载大和二年十月李逢吉移宣武，「代令狐楚，以楚为户部尚书」。",
            "楚在宣武任时间正与诗合。",
            "）。"
        ],
        "notes": "",
        "id": "d84bcb9c2de33e53f860671e91d0a018"
    },
    {
        "author": "令狐楚",
        "dynasty": "唐",
        "type": "诗",
        "rhythmic": "",
        "title": "元和初任礼部员外郎作",
        "preface": "",
        "paragraphs": [
            "移石几回敲废印，开箱何处送（《吟》作「纳」）新图。",
            "（见《春明退朝录》卷上。",
            "《吟窗杂录》卷四十作初任员外郎作诗。",
            "）（按：《全唐诗》卷三三四已收二句，故重录之。",
            "）。"
        ],
        "notes": "",
        "id": "2d872b601ddcd8c9c6c5a28dcb32ff21"
    }
]