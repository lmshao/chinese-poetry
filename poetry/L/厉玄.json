[
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "边草早不春，劒花增泞尘。",
            "广场收骥尾，清瀚怯龙鳞。",
            "帆色已归越，松声厌避秦。",
            "几时逢范蠡，处处是通津。"
        ],
        "notes": "",
        "id": "90dcef4ddbfb809690fbf221c5cd3460"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "边草旱不春，劒光增野尘。",
            "战场收骥尾，清瀚怯龙鳞。",
            "帆色起归越，松声厌避秦。",
            "几时逢范蠡，处处是通津。"
        ],
        "notes": "",
        "id": "4aed2d8adc01f30875609076b31729a6"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "寄婺州温郎中",
        "preface": "",
        "paragraphs": [
            "积雪没兰溪，邻州望不迷。",
            "波中分鴈宿，树杪接猨啼。",
            "婺女家空在，星郎手未携。",
            "故山新寺额，掩泣荷重题。"
        ],
        "notes": "",
        "id": "9728b7ba7b4f308ba1fd807889ca5281"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "送顾非熊及第归茅山",
        "preface": "",
        "paragraphs": [
            "故山登第去，不似旧归难。",
            "帆卷江初夜，梅生洞少寒。",
            "采薇留客饮，折竹扫仙坛。",
            "名在仪曹籍，何人肯挂冠。"
        ],
        "notes": "",
        "id": "59b925e585c4f991789e1a4b3dc42f4b"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "送黄晔明府岳州湘阴赴任",
        "preface": "",
        "paragraphs": [
            "恩沾谴雪几人同，归宰湘阴六月中。",
            "商岭马嘶残暑雨，席帆高挂早秋风。",
            "贡名频向书闱失，飞檄曾传朔漠空。",
            "西省尚嗟君宦远，水鸡啼处莫听鸿。"
        ],
        "notes": "",
        "id": "7c1a194f30c28a1f0920a5858711b4ac"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "缑山月夜闻王子晋吹笙",
        "preface": "",
        "paragraphs": [
            "缑山明月夜，岑寂隔尘氛。",
            "紫府参差曲，清宵次第闻。",
            "韵流多入洞，声度半和云。",
            "拂竹鸾惊侣，经松鹤对群。",
            "蟾光听处合，仙路望中分。",
            "坐惜千岩曙，遗香过汝坟。"
        ],
        "notes": "",
        "id": "8cf5bd600b02650c6d37cd311d93e75c"
    },
    {
        "author": "厉玄",
        "dynasty": "唐",
        "type": "诗",
        "rhythmic": "",
        "title": "元日观朝",
        "preface": "",
        "paragraphs": [
            "玉座临新岁，朝盈万国人。",
            "火连双阙晓，仗列五门春。",
            "瑞雪销鸳瓦，祥光在日轮。",
            "天颜不敢视，称庆拜空频。"
        ],
        "notes": "",
        "id": "53f5157f1bd68ae1e6117fb36a293cf7"
    }
]