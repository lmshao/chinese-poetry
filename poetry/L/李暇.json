[
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗三首 一",
        "preface": "",
        "paragraphs": [
            "罗敷初总髻，蕙芳正娇小。",
            "月落始归船，春眠恒著晓。"
        ],
        "notes": "",
        "id": "fd8e1814a6b56705a2407236ee1cec1e"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗三首 二",
        "preface": "",
        "paragraphs": [
            "何处期郎游？小苑花台间。",
            "相忆不可见，且复乘月还。"
        ],
        "notes": "",
        "id": "66271c42b10e0c781943f482e9f98a5b"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗三首 三",
        "preface": "",
        "paragraphs": [
            "别来花照路，别后露垂叶。",
            "歌舞须及时，如何坐悲妾。"
        ],
        "notes": "",
        "id": "c35fd706f3a0872f7ce6a0398e6acc5f"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "相和歌辞 碧玉歌",
        "preface": "",
        "paragraphs": [
            "碧玉上宫妓，出入千花林。",
            "珠被玳瑁床，感郎情意深。"
        ],
        "notes": "",
        "id": "a714c19662ca595d69632a0ff18b29e5"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "杂曲歌辞 东飞伯劳歌",
        "preface": "",
        "paragraphs": [
            "秦王龙劒燕后琴，珊瑚宝匣镂双心。",
            "谁家女儿抱香枕，开衾灭烛愿侍寝。",
            "琼窗半上金缕帱，轻罗隐面不障羞。",
            "青绮帏中坐相忆，红罗镜里见愁色。",
            "簷花照月莺对栖，空将可怜暗中啼。"
        ],
        "notes": "",
        "id": "11bfdebb39d93a5deac0623e44173f16"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "拟古东飞伯劳歌",
        "preface": "",
        "paragraphs": [
            "秦王龙劒燕后琴，珊瑚宝匣镂双心。",
            "谁家女儿抱香枕，开衾灭烛愿侍寝。",
            "琼窗半上金镂帱，轻罗掩面不遮羞。",
            "青绮帏中坐相忆，红鸾镜里见愁色。",
            "簷花照月莺对栖，空将可怜暗中啼。"
        ],
        "notes": "",
        "id": "11bfdebb39d93a5deac0623e44173f16"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "怨诗三首 一",
        "preface": "",
        "paragraphs": [
            "罗敷初总髻，蕙芳正娇小。",
            "月落始归船，春眠恒著晓。"
        ],
        "notes": "",
        "id": "fd8e1814a6b56705a2407236ee1cec1e"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "怨诗三首 二",
        "preface": "",
        "paragraphs": [
            "何处期郎游，小苑花台间。",
            "相忆不可见，且复乘月还。"
        ],
        "notes": "",
        "id": "66271c42b10e0c781943f482e9f98a5b"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "怨诗三首 三",
        "preface": "",
        "paragraphs": [
            "别前花照路，别后露垂叶。",
            "歌舞须及时，如何坐悲妾。"
        ],
        "notes": "",
        "id": "04c9d4428f1c218b750c9661964ea9db"
    },
    {
        "author": "李暇",
        "dynasty": "唐",
        "type": "诗",
        "rhythmic": "",
        "title": "碧玉歌",
        "preface": "",
        "paragraphs": [
            "碧玉上官妓，出入千花林。",
            "珠被玳瑁床，感郎情意深。"
        ],
        "notes": "",
        "id": "385384559cc3e3a479ca7ce323be8797"
    }
]