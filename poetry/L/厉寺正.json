[
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其一",
        "preface": "",
        "paragraphs": [
            "乔年国同永，寿星秋见丙。",
            "社稷资夹扶，乾坤頼重整。",
            "善胜在不争，镇浮惟以静。",
            "金鉴上千秋，爱君时戒警。"
        ],
        "notes": "",
        "id": "636ae2fae3f2b94cefc8d2ebc53f8a89"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其二",
        "preface": "",
        "paragraphs": [
            "孔山民具瞻，位高心愈谦。",
            "待人冬日暖，持己晓霜严。",
            "善类藉培植，贤材无滞淹。",
            "更栽椿百本，岁岁绿阴添。"
        ],
        "notes": "",
        "id": "557690ad38c8cb61ba2330f66ca02026"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其三",
        "preface": "",
        "paragraphs": [
            "天下达尊三，加之量海涵。",
            "忠言今稷契，眉寿古彭聃。",
            "渭水功犹小，汾阳考欲参。",
            "料应宣劝处，花不数优昙。"
        ],
        "notes": "",
        "id": "ecbc05b2c45e41c12d8c321e919365ba"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其四",
        "preface": "",
        "paragraphs": [
            "相公一身兼，爵德齿俱全。",
            "剑履登金殿，山川锡土田。",
            "龟游莲叶露，蚁泛菊花天。",
            "白鹭洲边守，重赓绿竹篇。"
        ],
        "notes": "",
        "id": "d148e5a455e382ab4ddd5ab36290f73a"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其一",
        "preface": "",
        "paragraphs": [
            "天地钟奇在鄞鄮，代产真儒傅衮绣。",
            "明良千载会风云，虎拜万年同国寿。"
        ],
        "notes": "",
        "id": "78fce1c4a0f1c94278e223472414fec6"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其二",
        "preface": "",
        "paragraphs": [
            "和羹梅傍小春荣，尧陛犹余一荚蓂。",
            "万里云收天镜浄，三台星畔老人星。"
        ],
        "notes": "",
        "id": "1c332ceef4db078c65869f7eda3d3613"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其三",
        "preface": "",
        "paragraphs": [
            "瑞应金穰均禹甸，三边洗甲谁言战。",
            "关河岂但犬羊奔，郊薮殆将麟凤见。"
        ],
        "notes": "",
        "id": "da90eab75f2ba1e3bd891ee9bc3ef087"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其四",
        "preface": "",
        "paragraphs": [
            "大学道惟一能静，国势尊安如九鼎。",
            "致君事业比臯夔，不羡萧曹并魏丙。"
        ],
        "notes": "",
        "id": "e7a309d80e9256b0190955d8cacd482f"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其五",
        "preface": "",
        "paragraphs": [
            "人才谁不出陶镕，耆旧皆归聘召中。",
            "周室中兴由任使，颂声今可继周崧。"
        ],
        "notes": "",
        "id": "0167012887f5ae79496a335d37b0d914"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其六",
        "preface": "",
        "paragraphs": [
            "耆艾何须比龟鹤，高深岂止如川岳。",
            "但祈公永辄萝图，常诵缉熙比帝学。"
        ],
        "notes": "",
        "id": "522a4d523933c9f03fac06469724f584"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其七",
        "preface": "",
        "paragraphs": [
            "贵极台衡世莫京，依然璧水一儒生。",
            "只将无限宽洪意，上为皇家致太平。"
        ],
        "notes": "",
        "id": "ec1018eda4484fb0aaa26b45d8d2f6ea"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其八",
        "preface": "",
        "paragraphs": [
            "遥想翘材集贺宾，未饶珠履寿春申。",
            "原嗟老守师门士，独望黄扉种大椿。"
        ],
        "notes": "",
        "id": "2cd5dc7d9a2add0c68e9db2237a3cb26"
    }
]