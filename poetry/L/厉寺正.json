[
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其一",
        "preface": "",
        "paragraphs": [
            "乔年国同永，寿星秋见丙。",
            "社稷资夹扶，乾坤頼重整。",
            "善胜在不争，镇浮惟以静。",
            "金鉴上千秋，爱君时戒警。"
        ],
        "notes": "",
        "id": "ec78257804495d56cc36e471da6a530d"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其二",
        "preface": "",
        "paragraphs": [
            "孔山民具瞻，位高心愈谦。",
            "待人冬日暖，持己晓霜严。",
            "善类藉培植，贤材无滞淹。",
            "更栽椿百本，岁岁绿阴添。"
        ],
        "notes": "",
        "id": "ae3c582b0eb8ac4de0467cb0390a8085"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其三",
        "preface": "",
        "paragraphs": [
            "天下达尊三，加之量海涵。",
            "忠言今稷契，眉寿古彭聃。",
            "渭水功犹小，汾阳考欲参。",
            "料应宣劝处，花不数优昙。"
        ],
        "notes": "",
        "id": "b5420df6c47bef454e0fc348600bedf2"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺乔丞相  其四",
        "preface": "",
        "paragraphs": [
            "相公一身兼，爵德齿俱全。",
            "剑履登金殿，山川锡土田。",
            "龟游莲叶露，蚁泛菊花天。",
            "白鹭洲边守，重赓绿竹篇。"
        ],
        "notes": "",
        "id": "b666b685453006658237c947aaa32279"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其一",
        "preface": "",
        "paragraphs": [
            "天地钟奇在鄞鄮，代产真儒傅衮绣。",
            "明良千载会风云，虎拜万年同国寿。"
        ],
        "notes": "",
        "id": "28a8734975f59da767fef7e161cafc82"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其二",
        "preface": "",
        "paragraphs": [
            "和羹梅傍小春荣，尧陛犹余一荚蓂。",
            "万里云收天镜浄，三台星畔老人星。"
        ],
        "notes": "",
        "id": "30e607eb17a001a17a2ee2cd7a64f063"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其三",
        "preface": "",
        "paragraphs": [
            "瑞应金穰均禹甸，三边洗甲谁言战。",
            "关河岂但犬羊奔，郊薮殆将麟凤见。"
        ],
        "notes": "",
        "id": "d80ee737d07e01bdcad960d989263566"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其四",
        "preface": "",
        "paragraphs": [
            "大学道惟一能静，国势尊安如九鼎。",
            "致君事业比臯夔，不羡萧曹并魏丙。"
        ],
        "notes": "",
        "id": "dcf19c449a8337e5ba65b71309170506"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其五",
        "preface": "",
        "paragraphs": [
            "人才谁不出陶镕，耆旧皆归聘召中。",
            "周室中兴由任使，颂声今可继周崧。"
        ],
        "notes": "",
        "id": "2820e6f9beee637b812ff0618dc3cba2"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其六",
        "preface": "",
        "paragraphs": [
            "耆艾何须比龟鹤，高深岂止如川岳。",
            "但祈公永辄萝图，常诵缉熙比帝学。"
        ],
        "notes": "",
        "id": "1cd21bdb7730f7cafc6c7350730be770"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其七",
        "preface": "",
        "paragraphs": [
            "贵极台衡世莫京，依然璧水一儒生。",
            "只将无限宽洪意，上为皇家致太平。"
        ],
        "notes": "",
        "id": "492596c6d41a1c9900d98b65ea41a135"
    },
    {
        "author": "厉寺正",
        "dynasty": "宋",
        "type": "诗",
        "rhythmic": "",
        "title": "贺郑丞相  其八",
        "preface": "",
        "paragraphs": [
            "遥想翘材集贺宾，未饶珠履寿春申。",
            "原嗟老守师门士，独望黄扉种大椿。"
        ],
        "notes": "",
        "id": "2128e628b235bf7db7c7a8353e466ff4"
    },
    {
        "author": "厉寺正",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "卫武期颐，与文公福艾，俱号贤相。",
            "今我元台，齿德又居其上。",
            "玉立擎天一柱，似泰华、气凌秋庄。",
            "明良会，千载风云，长为龙衮凭仗。",
            "清知孔山叠嶂。",
            "有猿吟鹤舞，日俟鸠杖。",
            "无忝苍生依依，未容高尚。",
            "待整顿、乾坤了当，与蓬岛、神仙来往。",
            "摩铜狄，点检笙歌，菊浮香泛新酿。"
        ],
        "notes": "",
        "id": "7d085084127b6144e1cdcfa23775cfcd"
    }
]