[
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "妾换马",
        "preface": "",
        "paragraphs": [
            "伴凤楼中妾，如龙枥上宛。",
            "同年辞旧宠，异地受新恩。",
            "香阁更衣处，尘蒙喷草痕。",
            "连嘶将忍泪，俱恋主人门。"
        ],
        "notes": "",
        "id": "a900485abd30257a316d8f8ae0dd4fab"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "河耿月凉时，牵牛织女期。",
            "欢娱方在此，漏刻竟由谁。",
            "定不嫌秋驶，唯当乞夜迟。",
            "全胜客子媍，十载泣生离。"
        ],
        "notes": "",
        "id": "e703046d81ec60ffd1ab3e77118d1f35"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "露下凉生簟，无人月满庭。",
            "难闻逆河浪，徒望白榆星。",
            "树遶孤栖鹊，窗飞就暗萤。",
            "移时宿兰影，思共习芳馨。"
        ],
        "notes": "",
        "id": "187ce78f8b0785dbfb12c862212eee35"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "仲夏寄江南",
        "preface": "",
        "paragraphs": [
            "五月行将近，三年客未回。",
            "梦成千里去，酒醒百忧来。",
            "晚暮时看槿，悲酸不食梅。",
            "空将白团扇，从寄复裴回。"
        ],
        "notes": "",
        "id": "ceecc6c6f1d1e460a8b6f1b378cf634f"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "欲销云",
        "preface": "",
        "paragraphs": [
            "欲隐从龙质，仍余触石文。",
            "霏微依碧落，髣髴悮非云。",
            "度月光无隔，倾河影不分。",
            "如逢作霖处，当为起氤氲。"
        ],
        "notes": "",
        "id": "3cadb3c77da346e452147a5638a4fdd1"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "遇边使",
        "preface": "",
        "paragraphs": [
            "累年无的信，每夜梦边城。",
            "袖掩千行泪，书封一尺情。"
        ],
        "notes": "",
        "id": "449c5c6287162af12bffe2df0ea30984"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "移住别居",
        "preface": "",
        "paragraphs": [
            "自到西川住，唯君别有情。",
            "常逢对门远，又隔一重城。"
        ],
        "notes": "",
        "id": "5ef6f632df27856ff4d039e24ac94df6"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "堋口逢友人",
        "preface": "",
        "paragraphs": [
            "艰难别离久，中外往还深。",
            "已改当时法，空余旧日心。"
        ],
        "notes": "",
        "id": "6b407700e83b3be0d2aa93b38efd5dce"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "雨霁登北岸寄友人",
        "preface": "",
        "paragraphs": [
            "稻黄扑扑黍油油，野树连山涧自流。",
            "忆得年时冯翊部，谢郎相引上楼头。"
        ],
        "notes": "",
        "id": "180184f019847924254c6b528bc46012"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "长安亲故",
        "preface": "",
        "paragraphs": [
            "楚兰不佩佩吴钩，带酒城头别旧游。",
            "年事已多筋力在，试将弓箭到幷州。"
        ],
        "notes": "",
        "id": "aa459d5f2adf2855514d06de14e5fdf1"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "悲秋",
        "preface": "",
        "paragraphs": [
            "秋空雁度青天远，疎树蝉嘶白露寒。",
            "阶下败兰犹有气，手中团扇渐无端。"
        ],
        "notes": "",
        "id": "f87e7edc3894c50952c7b6b0cc7c7ee3"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "晚蝉",
        "preface": "",
        "paragraphs": [
            "深藏高柳背斜晖，能轸孤愁减昔围。",
            "犹畏旅人头不白，再三移树带声飞。"
        ],
        "notes": "",
        "id": "65c4e476dd0eba712fe0519e13832105"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "维扬郡西亭赠友人",
        "preface": "",
        "paragraphs": [
            "萍飒风池香满船，杨花漠漠暮春天。",
            "玉人此日心中事，何似乘羊入市年。"
        ],
        "notes": "",
        "id": "4abe90a9bfc6a4fba9857321f1171b58"
    },
    {
        "author": "卢殷",
        "dynasty": "唐",
        "type": "诗",
        "rhythmic": "",
        "title": "金灯",
        "preface": "",
        "paragraphs": [
            "疎茎秋拥翠，幽艳夕添红。",
            "有月长灯在，无烟烬火同。",
            "香浓初受露，势庳不知风。",
            "应笑金台上，先随晓漏终。",
            "（见令狐楚《御览诗》）（按：《全唐诗》卷五六三误收于卢溵下，今移正。",
            "）。"
        ],
        "notes": "",
        "id": "7c86d411efa2c108b9572cbc273ca22a"
    }
]