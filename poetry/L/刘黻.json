[
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "太玉洞听琴",
        "preface": "",
        "paragraphs": [
            "无弦不成声，有弦多失真。",
            "真声在何所，和陶方寸春。",
            "文操惜已远，孔坛嗟复陈。",
            "所以桑濮响，郑卫波嬴秦。",
            "讵知幽谷间，迺闻太古淳。",
            "游鱼出春水，鸣鹤横霜晨。",
            "休羡广陵秘，是雅皆怡神。"
        ],
        "notes": "",
        "id": "3392c9dddc4279877adec963f3c25834"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "接家书",
        "preface": "",
        "paragraphs": [
            "朝朝听来鸿，来鸿一何邈。",
            "秋往冬又至，尔鸿胡来迟。",
            "凝眸屡东眺，飞云渺天角。",
            "薄晚云四低，来鸿似微雀。",
            "习习远近人，尺书坠犹玉。",
            "亟启读平安，字字发天乐。",
            "殷勤谢来鸿，相过勿惮数。"
        ],
        "notes": "",
        "id": "53ed9c3cbba9c5117e32bd9695419a90"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "中兴更化诗",
        "preface": "",
        "paragraphs": [
            "东南天一隅，谁起铜驼思。",
            "雁荡山之臞，匕饭悲黍离。",
            "矫首中兴期，儒风昌四维。",
            "阴霾苦凝沍，光景几逶迟。",
            "鸱鸮腾恶音，蛇虺纷剥脂。",
            "忠愤发夜气，历历排奸辞。",
            "黎明叫阊阖，骨鲠苍旻知。",
            "阳嘘一脉春，万宇同掀眉。",
            "睿智觉今是，庙断消前非。",
            "畴昔两揆贤，烛照朋邪欺。",
            "化弦易新调，活著扶危机。",
            "孽蜮遁妖迹，鸣凤览德辉。",
            "聋聩一苏醒，皇运兴炎基。",
            "耿耿忠孝图，炳炳恢复规。",
            "有志竟成事，失机将奚为。",
            "布帛可御寒，谷粟能疗饥。",
            "盘错见利器，疾病知良医。",
            "今日坠悠邈，千古羞涂碑。"
        ],
        "notes": "",
        "id": "74c0edf7810365c2ad8905bde68a8964"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "悼孙龙坡居士",
        "preface": "",
        "paragraphs": [
            "世教嗟芜棘，独立狷者俦。",
            "寄隠万卷林，不知霜满头。",
            "抗论异端息，观志天爵修。",
            "一室即著庭，圣贤时与酬。",
            "编摩发云汉，千古芸香留。",
            "毋云食报邈，诸郎稼方收。"
        ],
        "notes": "",
        "id": "543b3969083c15da629b49f730b199c1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "前庑两学录罢职公堂求经明行修之士充员时蜀人杨时发当其选杨君以贱姓名荐或谓余求之蜀人董□行越人俞季渊永嘉陈行之咸以为不然余亦自揆焉而记以诗云",
        "preface": "",
        "paragraphs": [
            "汲古绠惧绝，植德根惧𣃁。",
            "绳枢守穷贱，旦旦天境续。",
            "防意如长城，视身等良玉。",
            "祢荐非吾荣，臧毁讵吾辱。",
            "暗漏但勿欺，人心胜明烛。"
        ],
        "notes": "",
        "id": "c9247bbaa1f622f5e8242279d2800087"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽新昌俞夫人母",
        "preface": "",
        "paragraphs": [
            "我与令子交，道味见颜色。",
            "乃知贻教来，谆谆及岐嶷。",
            "世多谀墓文，令子序其实。",
            "范身唯礼闲，齐家本天则。",
            "子哀难尽书，母德更何极。",
            "寒风号古林，慈乌绕珉刻。"
        ],
        "notes": "",
        "id": "cdefea6a3a76b3d01977f9def06a3ba8"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄徐子苍",
        "preface": "",
        "paragraphs": [
            "洙泗千载孤，师友道已寂。",
            "柯山风雪间，古韵响金石。",
            "予生眇云晚，志苦毛发赤。",
            "大道惟一中，如渴饥饮食。",
            "智过愚不及，均之失天则。",
            "虚舟发真机，户庭满春色。",
            "印之贤圣言，充然乃有得。"
        ],
        "notes": "",
        "id": "ad41a76392349c15b99cd3c5d3f867a5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "风水",
        "preface": "",
        "paragraphs": [
            "不雨五十日，一雨生意回。",
            "讵料雨复痴，日日闻震雷。",
            "中元节倏届，巨飚恣喧豗。",
            "故挽水倒流，能撼山欲摧。",
            "掀茅与扬沙，境境人号哀。",
            "余禾垫西甽，大木横荒垓。",
            "芝田逮楠溪，廛井归丘莱。",
            "飘骸填港汇，悲魄栖山隈。",
            "吁嗟今之人，瘥札相辘𫐙。",
            "吁天岂耄昏，静□□□□。",
            "积乖必致盭，养烬终成炲。",
            "造化一感应，予夺何心哉。",
            "未闻豳诗官，租税星火催。"
        ],
        "notes": "",
        "id": "b42e5965f580f28efc2c3b0943bf0d53"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "癸丑九月苦雨和宋饮冰韵",
        "preface": "",
        "paragraphs": [
            "旱潦苦伤稼，景象难休休。",
            "老农早夜祝，愿见虞与周。",
            "弥望泪欲滴，相对如楚囚。",
            "苍天叫不应，空使霜白头。",
            "市廛强喧饰，村落多阒幽。",
            "偻指千载间，曾无三两秋。",
            "灶冷蛙产釜，瓮闲埃积𫇴。",
            "长此更不已，菜色沦荒丘。",
            "阳精赫阴霾，庶宽漆室忧。"
        ],
        "notes": "",
        "id": "079751ebeb084741e1c11b3b8bd4d1c5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "代寿徐意一参政",
        "preface": "",
        "paragraphs": [
            "东南仁气氲堪舆，武夷相望钟真儒。",
            "考亭西山接伊洛，户庭坦荡除榛芜。",
            "意一先生续正传，刚以直养轲其徒。",
            "端平御史凛风节，历历抗疏诛奸谀。",
            "爱君忧国根性天，实与名称名非沽。",
            "艺祖所谓社稷臣，四海欢呼登政途。",
            "津梁善类植泰道，柱石明堂开远模。",
            "丹心炳炳照白发，力扶国是消民瘉。",
            "共期圣祉登嵩华，长使廊庙闻都俞。",
            "黎元翘首望太平，愿斡圣化还唐虞。"
        ],
        "notes": "",
        "id": "f738a6e50987349aa144b5388d83eeb2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "哭艺堂汤先生",
        "preface": "",
        "paragraphs": [
            "天地之性人为贵，四体百骸仁义具。",
            "先生领之皇降初，繇稚及耆全故步。",
            "深居独观昭旷原，学不师传能自悟。",
            "真贫不挠万境融，实行已熟群□□。",
            "深衣褒带山泽癯，经史百家罗府库。",
            "东南清叙知几何，见谓生贤扶世数。",
            "申公不召老丘园，共惜烟霞早成痼。",
            "予尝北面承至言，如立明堂闻大濩。",
            "是时年方二十三，自叹抠趋已云暮。",
            "讵知穷饿驱远游，倏忽五年疏杖屦。",
            "世界剥烂志士稀，稽首斯文独终慕。",
            "家书一幅来雁山，报言先生溘朝露。",
            "肝肠欲断声欲瘖，六月悲风起荒圃。",
            "先生谅与混沌游，魂魄聪明还太素。",
            "生兮无辱死有荣，虎护龙居老师墓。"
        ],
        "notes": "",
        "id": "15e7f5229b9115f059ec6d68ebe4bfd3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "焦溪茶",
        "preface": "",
        "paragraphs": [
            "上犹石硙天下无，霏霏吐出焦溪腴。",
            "龟泉二湛康庐如，瓦鼎才跳鱼眼珠。",
            "顾我常苦书肠枯，一汲河润九里余。",
            "山精木怪不作魔，浇过秦论风生裾。",
            "几回唤醒眉山苏，诗句零落樵与渔。",
            "向非朔洛角植党，焦溪安得声价俱。",
            "似闻东观罗遗逸，烦君寄上图经书。"
        ],
        "notes": "",
        "id": "b0c111df72faffbe2c22ec7c9b8dca1d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "东坡竹石",
        "preface": "",
        "paragraphs": [
            "坡翁北归留戏笔，数竹离奇生磈石。",
            "世如有凤必先知，碌碌凡禽谁得识。",
            "风不声兮月不影，山僧笑我移枯瘠。",
            "岭阯每苦烟瘴深，烟瘴何曾祸忠直。",
            "天使无垢来此邦，要与坡翁发真迹。",
            "大书特书等傲岸，方寸一虚隘八极。",
            "何年移植蓬莱宫，清风逼人寒半壁。",
            "枝可磨，叶可摘，石上根，祗如昔。"
        ],
        "notes": "",
        "id": "a7d29a75eaa7255562dbc8f9b0e38fb0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用韵酬胡编校",
        "preface": "",
        "paragraphs": [
            "诗成断肝腑，寄我光焰长。",
            "贞女守闲寂，志士多悲伤。",
            "烟云起寒屿，风雨喧夕窗。",
            "忧时付酒斚，惜日惟书斚。",
            "颐养匪丹汞，坤德明黄裳。",
            "羡君富奇植，独干难为芳。"
        ],
        "notes": "",
        "id": "2ac20fef95eb02af9a519580f34c9aa5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其一",
        "preface": "",
        "paragraphs": [
            "贫士何所营，但知贫可依。",
            "日月照不尽，朝暮常分晖。",
            "水瘦鱼自跃，林寒鸟亦飞。",
            "纷纷苦多求，此境谁同归。",
            "石田久不种，难免良夜饥。",
            "饥本士之常，独抱嫠妇悲。"
        ],
        "notes": "",
        "id": "c9a9c296bfbaf933698e4ea392e98311"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其二",
        "preface": "",
        "paragraphs": [
            "把书不释手，非志冕与轩。",
            "昔有董仲舒，三载不窥园。",
            "道味归肝脾，遑恤厨无烟。",
            "家贫未为贫，有书足可研。",
            "寤寐千载心，俗子难与言。",
            "勿叹师友寂，日日亲圣贤。"
        ],
        "notes": "",
        "id": "d16c2c1f0b089b50ff30311cb2532d22"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其三",
        "preface": "",
        "paragraphs": [
            "高山与流水，妙趣归之琴。",
            "吾媿学未成，匪叹无知音。",
            "但向胸中会，毋劳指下寻。",
            "种菊或可茹，得酒聊复斟。",
            "穷达非所期，动静一以钦。",
            "发为琴之声，邈矣天地心。"
        ],
        "notes": "",
        "id": "77ed4f970f0a23c87b69113a2aa0f69e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其四",
        "preface": "",
        "paragraphs": [
            "平生抱狷介，深愧唾面娄。",
            "蒿莱常闭门，与世疏应酬。",
            "奈何世患稔，鲠鲠如马周。",
            "颠顿亦良苦，饥羸非所忧。",
            "皇路益以榛，忍作寒蝉俦。",
            "口祸渺无际，困辱祗自求。"
        ],
        "notes": "",
        "id": "a32422aca9dd6c233713aa3bded2aac3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其五",
        "preface": "",
        "paragraphs": [
            "静对松竹枝，一尘无相干。",
            "饮酒不至醉，读书匪求官。",
            "畦瘠多种菊，采采亦可餐。",
            "衣冠背时样，笔砚同岁寒。",
            "但求圣贤心，肯效儿女颜。",
            "纷纷往来者，笑我柴门关。"
        ],
        "notes": "",
        "id": "c4607e70bd1546f31792875cf239c795"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其六",
        "preface": "",
        "paragraphs": [
            "人生特寄耳，何往非萍蓬。",
            "世挟智反愚，予谓拙乃工。",
            "渊明有姱节，高迈疏与龚。",
            "大抵豪杰士，所见自略同。",
            "箪瓢非遂穷，轩冕岂真通。",
            "倘不达至理，冥雾将奚从。"
        ],
        "notes": "",
        "id": "a3f48b8707a6c63443f64114370c8a8c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "追和渊明贫士诗七首  其七",
        "preface": "",
        "paragraphs": [
            "扁舟溯西江，忽抵梅花州。",
            "二忠俨遗像，予愧非其俦。",
            "肝胆照冰雪，要亦狷者流。",
            "言直不砭时，掇祸贻亲忧。",
            "山禽似相盼，来往疑劝酬。",
            "阒坐生万感，矫首观前修。"
        ],
        "notes": "",
        "id": "62d342a283f3a26dd5c5bab0280ed638"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "兀兀栖精庐",
        "preface": "",
        "paragraphs": [
            "兀兀栖精庐，青山日相对。",
            "静照年少非，动虞壮士悔。",
            "耕锄计已晚，畚筑力犹耐。",
            "夜卧司马衾，晨餐鲁直菜。",
            "自计清庙修，谁知圜壁坏。",
            "人情春水波，世事寒云态。",
            "直道丛百谪，孤踪绕群吠。",
            "拘累僒形骸，忧危积肝肺。",
            "逢人口即瘖，出户足如碍。",
            "周程俨范模，刘张遗謦欬。",
            "涤垢学归愚，达增务韬晦。",
            "志苦秋不磨，发白春匪载。",
            "采菊聊倾觞，延兰可纫佩。",
            "官餽乏三月，家书隔千载。",
            "楚语欲听惯，峒关惊未溃。",
            "冥冥瘴雾间，冋冋灵光在。",
            "莫挥感时泪，山水怡吾爱。"
        ],
        "notes": "",
        "id": "19f77698f999d793c9d579d65a24793f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和张无垢胡澹庵二先生清江亭记  其一",
        "preface": "",
        "paragraphs": [
            "一静心境融，飞跃昭上下。",
            "大道元不磨，人情自荣谢。",
            "两翁投遐荒，浩然独余暇。",
            "悲此当道狐，羞彼立仗马。",
            "命义俯仰间，谁复论冬夏。",
            "一笑清江滨，瓦杯胜琼斚。"
        ],
        "notes": "",
        "id": "e91ab25914f7212a84ba3ba5ffc7966d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和张无垢胡澹庵二先生清江亭记  其二",
        "preface": "",
        "paragraphs": [
            "丙子复丙辰，居然百载下。",
            "青山招我来，寒燠任更谢。",
            "寤寐古人心，处变亦如暇。",
            "纷纷艳孔张，翕翕啧贾马。",
            "世道长江流，何人屹中夏。",
            "漆室空兴嗟，且酌宜城斚。"
        ],
        "notes": "",
        "id": "0b938c1335ad9e79f613afe25bca147b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄时天彝",
        "preface": "",
        "paragraphs": [
            "亭亭万木林，古柏集新翠。",
            "凌厉雪与霜，不凋自天粹。",
            "清庙嗟欲颓，谁堪栋梁器。",
            "之材百世珍，造物巧相遗。",
            "予抱忧国心，相逢喜忘寐。"
        ],
        "notes": "",
        "id": "dae3c0e8012c7974736f4f2b47e9c16d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "草",
        "preface": "",
        "paragraphs": [
            "万卉争献奇，小草亦足贵。",
            "四时春不断，可识天地意。",
            "穉子谨勿斲，叶叶含元气。",
            "人皆讶姑息，姑息特细事。",
            "祗恐生道灭，形色鼎中沸。"
        ],
        "notes": "",
        "id": "9e2e9a8d640a2d36b5281f1657173a9c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "菜",
        "preface": "",
        "paragraphs": [
            "锄荒种新雨，擢秀美且艳。",
            "生理未羞窄，采撷足饫餍。",
            "每擅筐筥芳，湘以盐与酽。",
            "舌根多嗜珍，味尔乃针砭。",
            "充之宇宙间，境境浩无欠。"
        ],
        "notes": "",
        "id": "efa6daa1c0ba63d3d47c6557d865f511"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "夏夜",
        "preface": "",
        "paragraphs": [
            "青灯人语寂，池塘响蛙蛤。",
            "孤坐如老禅，门开风自阖。"
        ],
        "notes": "",
        "id": "c16e738e6133ae407348dd60854808ba"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "谢惠笋",
        "preface": "",
        "paragraphs": [
            "饥肠数日吼，往往茄苋争。",
            "幽人盼寂寥，饷我慈竹萌。",
            "斑斑未离䙀，白下莫与京。",
            "寒泉煮青茆，手调玉版羹。",
            "招僧招不来，贳酒乃独烹。",
            "茄苋避三舍，纸帐午梦宁。"
        ],
        "notes": "",
        "id": "28989a841c348c1e714a8b4715cfc596"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "天公属月为眼睛，晓夜不息天中行。",
            "痴人习见圆复缺，谓此眼睛非长明。",
            "渠思一照千古白，奚分朔望阴与晴。",
            "彼昏病痴苦营营，以月视之蝇在罂。"
        ],
        "notes": "",
        "id": "6555267a3db0f02104e44b47ba6df1f1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赠江山人",
        "preface": "",
        "paragraphs": [
            "相山如相人，不论肥与瘠。",
            "神气参有无，毫厘千里隔。",
            "今古非茫茫，山骨水为液。",
            "谁欤璞辂翁，眼为天地碧。"
        ],
        "notes": "",
        "id": "9312c6d87180d77cf5f94cb42a49c798"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一",
        "preface": "",
        "paragraphs": [
            "至理根一初，精微实高广。",
            "寄之形气中，今来齐古往。",
            "众曜列太空，环侍惟斗仰。",
            "变化妙不测，虚灵本常朗。",
            "井坐识易陋，帘窥学云罔。",
            "静玩感兴篇，剖陈如指掌。"
        ],
        "notes": "",
        "id": "4edd17030454fdc3851e474097ea74dd"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其二",
        "preface": "",
        "paragraphs": [
            "阴阳著太极，万化惟一中。",
            "权衡迭轩轾，枢纽相始终。",
            "人受命以生，今古穉耄同。",
            "彼昏自不觉，安用尤聩聋。"
        ],
        "notes": "",
        "id": "7555d4de24975efe5f47211f9af761e1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其三",
        "preface": "",
        "paragraphs": [
            "仰观复俯察，上下融真机。",
            "元气无奇耦，鱼跃鸢自飞。",
            "神圣奠中域，静动心勿违。",
            "天地敛诸躬，照以日月辉。",
            "逊志纳众有，先虑周万微。",
            "胞与岂不伙，游泳皇极归。"
        ],
        "notes": "",
        "id": "99fb7a4577878c449107a2ab7c27c00c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其四",
        "preface": "",
        "paragraphs": [
            "造化泄元秘，河洛图书出。",
            "龟龙亦何心，以灵乃受役。",
            "微旨竟先天，妙用普经国。",
            "三圣受心印，执中数语毕。",
            "诂学长枝蔓，往往胶陈迹。",
            "伟哉千载下，元公指无极。"
        ],
        "notes": "",
        "id": "4f3687512618955d83778d88dd904136"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其五",
        "preface": "",
        "paragraphs": [
            "文盛起太息，姬壤半沦夷。",
            "仁积天所亲，道丧人已离。",
            "霸图迭雄长，明诅兴自兹。",
            "王纲久不竞，览卷空涕洏。",
            "日月照干戈，风雨撼璧珪。",
            "仲尼不梦周，世道无复为。",
            "元气日以薾，荏苒朝露悲。",
            "嫠妇抱隠忧，忠矣非知机。"
        ],
        "notes": "",
        "id": "d3f717850df3b9b00cf710e4cc884bcf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其六",
        "preface": "",
        "paragraphs": [
            "宇宙浩无际，主静即其纲。",
            "静非寂以槁，密运治乃良。",
            "公明闿晏灿，忠悫消彊梁。",
            "山河帝居壮，日月天德光。",
            "八荒囿一和，此界均彼疆。",
            "鸱鸮息昼鸣，凤凰梧桐翔。",
            "黔黎歌尔极，逢掖趋大方。",
            "皇风播品物，道辟淑运昌。",
            "枢机不盈握，妙斡见弛张。",
            "奈何动志静，反袂千古伤。"
        ],
        "notes": "",
        "id": "9dfcb28da1a8b7bf2daf101fd6480441"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其七",
        "preface": "",
        "paragraphs": [
            "我闻嬴秦氏，威力横提封。",
            "北方迤长城，中土销春风。",
            "阡陌鞅肆孽，简编斯造凶。",
            "民命眇以坠，天势巍且崇。",
            "中焦痼成痞，怨气蟠壤穹。",
            "炎汉一洗之，讵诧百战功。",
            "规模纳群策，意度恢大公。",
            "约法止三章，赤子归包容。",
            "溺冠胶余习，莫致商山翁。",
            "过鲁尝蒇祠，犹足醒昏蒙。"
        ],
        "notes": "",
        "id": "77442ca59aca1d037bf4d413dd236f23"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其八",
        "preface": "",
        "paragraphs": [
            "东都党锢祸，机阱深九渊。",
            "标榜起俊厨，接踵沈黄泉。",
            "西园久握爵，龙门昧几先。",
            "忠魂招不返，炎祚孰以绵。",
            "谅矣文君痴，犹觊冷烬然。",
            "吁嗟万钧压，一线那能牵。"
        ],
        "notes": "",
        "id": "24719943b68ee848105b76098d5dae9b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其九",
        "preface": "",
        "paragraphs": [
            "坤舆载五岳，乾象垂三光。",
            "太极宰元化，俯仰无低昂。",
            "一理贯万有，形色皆停当。",
            "晋风竞清谈，幽眇夸辉煌。",
            "坐销白昼尽，狐兔睨其旁。",
            "天地亦为愁，何但颓偏方。"
        ],
        "notes": "",
        "id": "2939df6f008a96ba7f1649223fd4cd2b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一〇",
        "preface": "",
        "paragraphs": [
            "立朝观大节，炳炳在行己。",
            "李唐号多才，屹立整颓纪。",
            "前狄后有韩，高风世仰止。",
            "孤忠翼正祚，大论辟非礼。",
            "老干挺冬岭，明魄浸秋水。",
            "均抱扶世心，勋学岂殊轨。"
        ],
        "notes": "",
        "id": "da50b39abd304cac60f1da83a07f0c55"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一一",
        "preface": "",
        "paragraphs": [
            "默观羲圣书，先天著复坤。",
            "画画妙理具，森立河图文。",
            "宇宙斡生意，日月宁辞奔。",
            "乘承著不息，反穷性存存。",
            "透彼名利关，洞此道义门。",
            "用功不精密，频复何由敦。"
        ],
        "notes": "",
        "id": "84ce164d18d0376e340b166ea2e704ba"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一二",
        "preface": "",
        "paragraphs": [
            "诗道发金石，世苦壁听讹。",
            "正色落刍荛，一掬真意多。",
            "众窍本虚寂，其如天籁何。",
            "不悟康衢谣，不识黍离歌。"
        ],
        "notes": "",
        "id": "6cd15cec6fd24ddbcb1a3e21cabf5328"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一三",
        "preface": "",
        "paragraphs": [
            "礼乐节性情，工夫贵深省。",
            "爱亲笃冰履，酬世尚锦䌹。",
            "勿任忘与助，一敬收众骋。",
            "威仪筋骸束，趣味精神领。",
            "相彼屋漏中，森若指见炳。",
            "穷达付天分，灵光勿随境。"
        ],
        "notes": "",
        "id": "e2696706b3234ed5eb57a28a5a9acbd2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一四",
        "preface": "",
        "paragraphs": [
            "书法严贬褒，明辨邪正根。",
            "寒暑自迭禅，日星常与存。",
            "浮云岂不翳，昭晰谁其昏。",
            "笔削匪烂报，执拗开乱原。"
        ],
        "notes": "",
        "id": "3174d11eb1aea106f62afdd6ff8b30c5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一五",
        "preface": "",
        "paragraphs": [
            "仙佛各有门，托言深入山。",
            "一探寂灭宗，一透铅汞关。",
            "菩提悟非树，刀圭诧灵丹。",
            "槁形付尘幻，蜕骨冲飞翰。",
            "咄咄亦奇事，讵惮力到难。",
            "儒先著明训，整辔皇路安。"
        ],
        "notes": "",
        "id": "8f99487a36863a93366f9105cc24a8ed"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一六",
        "preface": "",
        "paragraphs": [
            "智巧役一世，往往悲古愚。",
            "触蛮荣利场，白日事浮虚。",
            "情流失固有，意骛希本无。",
            "相与龙断登，独不捷径趋。",
            "是非遂倒植，大道归糊涂。",
            "发愤中夜思，犹有未亡书。"
        ],
        "notes": "",
        "id": "eb8692931c37c18fc546772283069159"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一七",
        "preface": "",
        "paragraphs": [
            "扶舆播清淑，何代不毓才。",
            "森森万壑松，盍厚拱把培。",
            "蒙养正性存，临教大义开。",
            "嗟哉古道息，习气少已乖。",
            "区区黄册子，所事惟夺魁。",
            "户庭且得色，斯文何望哉。"
        ],
        "notes": "",
        "id": "0ecf39a71f2e8017b145a91550ef7e5c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一八",
        "preface": "",
        "paragraphs": [
            "人生戒悠悠，早已暗大方。",
            "卓尔志有立，不坠炎与凉。",
            "孙弟浃闾里，孝爱充室堂。",
            "应对动以恪，操存静而庄。",
            "见善如乘珠，视恶如釜汤。",
            "毫厘贵明辨，造次宜谨详。",
            "勿谓居壮年，光阴隙驹忙。",
            "穷理养夜气，任运为沈翔。"
        ],
        "notes": "",
        "id": "92e3a38573e3f5e0db66eb7ab60e36b3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其一九",
        "preface": "",
        "paragraphs": [
            "交游重金石，里巷毋泛寻。",
            "胸中抱明镜，妍丑不相侵。",
            "热交但以貌，冷交惟其心。",
            "势利易苟合，道义难力任。",
            "咏春发真趣，邀月开凡襟。",
            "夷险祇一节，鸡鸣风雨林。"
        ],
        "notes": "",
        "id": "1b1ad5e6a68f2f5818c3c16b643e3f3f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和紫阳先生感兴诗二十首  其二〇",
        "preface": "",
        "paragraphs": [
            "圣人不可见，犹幸闻绪言。",
            "万古宇宙立，一脉理义温。",
            "专门凿私智，百家起豗喧。",
            "太阳炳离照，坐收烟雾昏。",
            "鲁语本非略，轲书岂为繁。",
            "资之岁月深，左右皆逢原。"
        ],
        "notes": "",
        "id": "8eb6b0fa8b0157bf123dcc525765725a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "送茶",
        "preface": "",
        "paragraphs": [
            "我得新焙珍如金，持以饷君将我心。",
            "纵无龙文与棋局，白云一椀搜书林。",
            "玉川不作陆羽沈，茫茫世上谁知音。",
            "昙济道人亦复往，八公山顶留荒岑。",
            "我生与渠似有分，一日不见几成瘖。",
            "槟榔是弟橄榄兄，大抵苦涩味乃深。",
            "车声出鼎策奇隽，书窗静坐闻山禽。"
        ],
        "notes": "",
        "id": "0620aa63e7552c6ff8fcc22dc9abdfc7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "悼使君赵计院",
        "preface": "",
        "paragraphs": [
            "我作寿公诗，倏闻公已古。",
            "道路涕行人，田闾愕农父。",
            "谓公肫肫仁，润泽溢横浦。",
            "谷我艰尔振，寇我惊尔抚。",
            "涉我病尔梁，役我殚尔宇。",
            "冬我瘴尔雪，夏我魃尔雨。",
            "饮乡罗俎豆，建学闱仪矩。",
            "善政袭西都，文风被东鲁。",
            "阖一郡三邑，担簦白绣斧。",
            "草木为动色，禽鱼亦掀舞。",
            "谁趣玉楼文，竟夺鲤城主。",
            "人物落晓星，如公不多数。",
            "岂但贺白伦，端与间平伍。",
            "我崎岖远来，不绝命如缕。",
            "凄风守憔悴，暖意勤噢咻。",
            "我生特蝗粟，公死即倾柱。",
            "顾我莫赎公，龙德啬下土。"
        ],
        "notes": "",
        "id": "f8eea218f6519b0a548c3bbf342fe6c5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "矻矻何所思",
        "preface": "",
        "paragraphs": [
            "矻矻何所思，一默照群妄。",
            "门外风雨深，山鸟亦不访。",
            "有书足遮眼，寤寐古人样。",
            "菜根清苦趣，木朽支离状。",
            "深衣持夜香，往往御烟瘴。",
            "矫首知己贤，大有苍生望。"
        ],
        "notes": "",
        "id": "9e54157e108600dc65415607205bcb10"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯傅理掾",
        "preface": "",
        "paragraphs": [
            "一郡一理掾，横浦为之宗。",
            "青青草不枯，曾识无极翁。",
            "遂宁起鼻祖，陆续书问通。",
            "乃今有耳孙，力学追遐踪。",
            "洁静二湛水，峭介双秀峰。",
            "平反几春意，坐令古犴空。",
            "政最复政最，匪诧赫赫功。",
            "庭草色若何，还与庆历同。",
            "归欤浩无怍，扁舟惊轻篷。",
            "邦民再见公，绣斧番禺东。"
        ],
        "notes": "",
        "id": "3b8fbbf6f7fd191ce12e18fcfea2e83d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄与权器之二友",
        "preface": "",
        "paragraphs": [
            "鸿钧盎一宇，何物非生意。",
            "轮囷得此剥，而有此憔悴。",
            "根蠹聚螾蛭，干古御魑魅。",
            "旦旦斧斤寻，九殒特其易。",
            "飞鸟不敢栖，何哉蓊蔚芘。",
            "风雨极震凌，霜雪苦颠踬。",
            "天地大父母，荣枯均厚施。",
            "腐植产灵芝，至美终不閟。",
            "桃李信春妍，奈何骨妩媚。"
        ],
        "notes": "",
        "id": "5d4f0c3c2dca6388a8ce29b530fc822d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "秋心",
        "preface": "",
        "paragraphs": [
            "秋日日苦短，秋夜夜苦长。",
            "长短不易晷，处厄心自伤。",
            "秋风独有声，叶叶闯我窗。",
            "秋月岂无情，隙隙窥我床。",
            "苒苒寒事迫，孰整衾与裳。",
            "故乡隔万山，篱菊那能芳。"
        ],
        "notes": "",
        "id": "4e01a2474d2a6d60bd21459a057290f8"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "城中有高树",
        "preface": "",
        "paragraphs": [
            "城中有高树，与我相为邻。",
            "薄味生古道，静坐疏今人。",
            "渊明酷爱菊，张翰勤思莼。",
            "莼菊我何有，一杯天地春。"
        ],
        "notes": "",
        "id": "8921824ca74f341e29fba831a758921a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "避寇",
        "preface": "",
        "paragraphs": [
            "戊午九月十，汹汹群寇生。",
            "疋枹与赤水，参会童石氓。",
            "烹牛饫凶竖，剚人谄妖灵。",
            "长驱无龃龉，四境腾沸羹。",
            "野庐竞趋察，廛市争奔城。",
            "啼号震暮夜，阴气昏冥冥。",
            "携持半箱筥，扛舁及瓮罂。",
            "鸡豕头骈阗，胁息惊吞声。",
            "宇内同一胞，何事起搀枪。",
            "据险恶氛聚，血牙余种狞。",
            "原岭迤巢穴，习鬭惟轻生。",
            "掷首视为戏，揭竿谁敢撄。",
            "父老谓曩日，草窃恣横行。",
            "郡将出奇计，一勦诸峒平。",
            "老熊痛已定，悍虎谋方兴。",
            "若非急讨捕，终难保桑耕。",
            "官兵驻大曷，警报驰飞星。",
            "探旗逼军旅，登城罗义丁。",
            "菱角隠阨塞，松明通晓更。",
            "山前号令肃，铃阁筹算精。",
            "疋马熟往来，老穉倚以宁。",
            "溪潜鳞且遁，林散翼亦惊。",
            "顾予久放逐，逢此增伶俜。",
            "夜寝不忍睫，朝餐何所营。",
            "无垢画火攻，坐令妖祲清。",
            "孰谓毛锥钝，不逮蝥旗登。"
        ],
        "notes": "",
        "id": "941febe3b798ebe302f32fe84ec60534"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "雪屋为吴梦蟾赋",
        "preface": "",
        "paragraphs": [
            "一庐天地宽，玉雪照四壁。",
            "天风吹不摇，夜半响铁笛。",
            "彼美人无眠，梅花对岑寂。",
            "访戴独回舟，破蔡谁草檄。",
            "静坐敛逸气，中边透虚白。"
        ],
        "notes": "",
        "id": "edff9796f1bd9ca048260ede55ef86a2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "平寇",
        "preface": "",
        "paragraphs": [
            "西江十二州，自昔闻寇警。",
            "按图览上游，峒俗号最梗。",
            "嗜杀等儿戏，纵掠恣狼犷。",
            "右通崆峒东，左接梅花岭。",
            "郴桂贯肘腋，相据易驰骋。",
            "巢穴聚一邑，流毒烈四境。",
            "宝祐戊午春，童石肆不静。",
            "蔓延及夏秋，养成痈在颈。",
            "聚落焦山寨，廛市空灶井。",
            "田野寂牛鸣，道路息人影。",
            "焚劫不可计，闻问已先哽。",
            "太守赵大夫，一念切救拯。",
            "符移密有置，纪律务森整。",
            "宪钤选精锐，薙狝赫弄梃。",
            "凶丑恶已贯，屠掳势犹逞。",
            "提兵总郡将，指授疾雷霆。",
            "直捣姜坑屯，锋交生死顷。",
            "夹击驰若神，贼溃乱奔町。",
            "辎重委荆棘，累累殊首领。",
            "义丁群搜山，擒械半雄猛。",
            "天俾歼其渠，阳精遂昭炳。",
            "窠蜂果何号，花兽亦终穽。",
            "顾汝宇宙同，乃甘犬羊并。",
            "如醉复饮酒，亡生不知醒。",
            "圣德溥涵濡，皇心极忉怲。",
            "造化开生机，春寄雪霜冷。"
        ],
        "notes": "",
        "id": "24f0d3b85e3d73851f4c580482cbe3e7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "咏月追和韩昌黎韵",
        "preface": "",
        "paragraphs": [
            "初秋十五夕，皓月来沧溟。",
            "白鹭与共色，乌鹊能践灵。",
            "逢掖觅桂荫，孩提窥兔形。",
            "凉气浄余暑，浮光滑青冥。",
            "列宿各韬彩，腐草休衒萤。",
            "浩荡灵槎泛，莹洁仙掌泠。",
            "门静送佳客，窗虚照群经。",
            "佛阁高低见，谯更远近聆。",
            "竹风摇琐碎，花影列娉婷。",
            "静坐禅安室，闲行诗绕庭。",
            "银河占米价，璇象认文星。",
            "何处笛传浦，谁家酒散亭。",
            "深闺悲蟋蟀，逆旅愬蓬萍。",
            "水阔平连素，山低远抹青。",
            "有心齐肘腋，无计得轮停。",
            "八蜡神司社，方诸溜纳瓶。",
            "鱼翻波可乐，禽警露频听。",
            "历历天疑近，沈沈夜不扃。",
            "广寒非寂寞，沙界遍辉荧。",
            "盈阙天之理，尧阶任落蓂。"
        ],
        "notes": "",
        "id": "91c34f786bedd5904e881d7e6cfa9e16"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯李叔飞赴刘朔斋招",
        "preface": "",
        "paragraphs": [
            "五侯之鲭紫驼峰，鹿鹿鬭鬬难争雄。",
            "世多果腹鲜知味，北斗以南推朔翁。",
            "桂林延入莲花丛，相邀皓月烹清风。",
            "讵羡鲊麋与胹熊，座有一珍群品空。",
            "舂容樽俎须却戎，海戢鲸波列上功。"
        ],
        "notes": "",
        "id": "9f81ff45be98203d8a3f335cb8b008d2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 静友",
        "preface": "",
        "paragraphs": [
            "静友性不凡，惟嗜土石瘦。",
            "与草似无瘉，于吾如有旧。",
            "抱独足养真，韬芳何深茂。",
            "清风苦好事，揄扬古今宙。"
        ],
        "notes": "",
        "id": "ea2c930847865162f25a80c0aff8696f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 直友",
        "preface": "",
        "paragraphs": [
            "直友古耐交，莫问三两个。",
            "玉立君子姿，足以警吾惰。",
            "虚心内有容，劲节老无挫。",
            "荒远亲旧违，得汝乃自贺。"
        ],
        "notes": "",
        "id": "53eaf71d4610d7c1e002c69860b14920"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 浄友",
        "preface": "",
        "paragraphs": [
            "浄友何亭亭，修洁得自性。",
            "本生淤泥中，乃与玉同莹。",
            "一浄消万暑，特立起群敬。",
            "色香非色香，是谓花之圣。"
        ],
        "notes": "",
        "id": "8c4b2578baa4d3a42680410169b68e41"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 高友",
        "preface": "",
        "paragraphs": [
            "高友住山中，无心涉尘圃。",
            "山中有明月，明月照栖鹭。",
            "幽人眠不成，披衣起闲步。",
            "相得静无际，勿讶秦官污。"
        ],
        "notes": "",
        "id": "94cacbe2cb439224cd0a29359f1ec788"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 节友",
        "preface": "",
        "paragraphs": [
            "节友独爱秋，相得匪迟暮。",
            "受气惟至正，睟见黄与素。",
            "饱谙风露味，甘守烟霞痼。",
            "如何千载人，仅一渊明遇。"
        ],
        "notes": "",
        "id": "39e3551126600ce9f047f1c118d5cbfd"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六友诗寄林景云留寿国林道初俞季渊 清友",
        "preface": "",
        "paragraphs": [
            "清友天赋完，岁晚树独暖。",
            "粲此白玉英，瑟彼清庙瓒。",
            "香自根中来，冰雪匪压断。",
            "一见一回老，殷勤呼茗椀。"
        ],
        "notes": "",
        "id": "d4bb0aab878891337687a91b82b3c2d1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "还谭鸣玉北枝稿",
        "preface": "",
        "paragraphs": [
            "天下惟此花，渠町南与北。",
            "有翁号北枝，似惋宇宙塞。",
            "纷纷红紫蹊，阳春岂不力。",
            "枝北春虽迟，今古冰霜特。"
        ],
        "notes": "",
        "id": "c0ae9223cbd0452cfdf93e70693ea16e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赠钟春谷星学",
        "preface": "",
        "paragraphs": [
            "五星聚东井，老人现端门。",
            "总是太平象，浑仪妙用存。",
            "岩傅本骑箕，执筑付无言。",
            "一旦寄霖雨，夜梦形至尊。",
            "试问古冯相，此数如何论。",
            "太乙照西蜀，子午斜谷昏。",
            "毘陵星𫕥石，田里春风温。",
            "穹壤一理气，理为气之根。",
            "步推寻其元，太极昭乾坤。"
        ],
        "notes": "",
        "id": "b0eeb0e56b13944269eb9587377c2dd0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯湖南赵提举",
        "preface": "",
        "paragraphs": [
            "丹湖伟人维南城，胸有老范真甲兵。",
            "挈来庾江镇鱼垒，坐令□□□无惊。",
            "峒獠习鬭不识机，亦以出草为常程。",
            "痛勦根株詟群哄，方知弄梃不如耕。",
            "吾皇诏趣度湘水，溪蛮辟易枭休声。",
            "玉节清风肃九郡，清风肃处春风生。",
            "邦民借寇欲断桥，愿公为我诛鲵鲸。",
            "邦民爱公欲植棠，愿公为我销欃枪。",
            "爱旗猎猎罗道左，竹马截镫儿童争。",
            "我为峒寇特区区，更有西江狡谋成。",
            "蜀危累卵淮破甑，声东击西谁拄撑。",
            "二矛重弓列御屏，衡山云起潇湘清。",
            "指日南城障东南，托天半壁一柱擎，愿摩浯石歌中兴。"
        ],
        "notes": "",
        "id": "8b903f43a9ff96eb798df9808aa5088e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "古兴和饶云峰韵  其一",
        "preface": "",
        "paragraphs": [
            "贫妇守蓬藋，顦顇无颜姿。",
            "挈瓶养公姑，肯涉山径蹊。",
            "夫君昵浮响，疏越成暌离。",
            "家欠蚕织具，茹苦宁力支。",
            "叫天天不应，听彼风雨迷。",
            "明月古玄镜，清夜长分辉。",
            "见月如见君，此道惟心知。",
            "造化毋群动，一耦仍一奇。",
            "得耦固有分，失意吾何悲。",
            "绿发已改色，素节难转移。",
            "君有内觉时，伯牙逢子期。"
        ],
        "notes": "",
        "id": "f67b1adab549ed7eda48791a638ae93e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "古兴和饶云峰韵  其二",
        "preface": "",
        "paragraphs": [
            "贱妾命犹纸，青灯傍低墙。",
            "群艳逞春娇，半叶难言芳。",
            "手织补天线，五色生辉光。",
            "主家不顾盼，内美谁铺张。",
            "妾命痛在身，病痞非病狂。",
            "滴滴肝胃泣，奚暇宫样妆。",
            "层阴阁深燠，雨露胶雪霜。",
            "犹记承恩时，曾不一饷忘。",
            "忠劝勿饮酒，□恕乃溢觞。",
            "妾心谅安往，勿饮君寿长。",
            "渠知沧海深，难以升斗量。"
        ],
        "notes": "",
        "id": "47d1944589e98fedf1840e6b8afc167c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "闻陈正学理琴",
        "preface": "",
        "paragraphs": [
            "闻君整琴待秋风，我欲从之魂梦通。",
            "素麻髣髴苍髯翁，扬休山立崆峒东。",
            "泪痕犹湿龙门桐，有曲无音悲天公。",
            "猗兰未冷拘幽浓，那知斯道将遂穷。",
            "山矸石烂冥感丛，枝蜩盘蝇迭相雄。",
            "两耳年来怪不聪，群哇扰杂安于聋。",
            "烦君为我调怔忡，流泉隠隠深涧中。",
            "春温廉折各不同，声虽在指意在胸。",
            "云飘柳絮风入松，恍然楼阁坐虚空。",
            "伯牙所知何必钟，白鹤飞来采芹宫。"
        ],
        "notes": "",
        "id": "3108620f91b715c6095d8314f84738b0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "梅使君守横浦擒寇闵雨",
        "preface": "",
        "paragraphs": [
            "猛虎久负嵎，吞噬草木痏。",
            "流毒烈赣吉，一呼蜂猬起。",
            "老天福黔黎，雪村镇梅垒。",
            "指授讨捕略，前驱谢张李。",
            "火箭穷其巢，推算捷如驶。",
            "露布星火驰，余狞悉披靡。",
            "大暑炽焚惔，心芗焫一缕。",
            "甘泽随车至，咸曰雪村雨。",
            "人事天道协，除恶乃臻媺。",
            "洞落洗腥秽，生意从此始。",
            "鸡豚醉秋社，老农自相语。",
            "生长子复孙，一饭不安匕。",
            "南人今不反，合爪鲤城主。",
            "愿缓除书来，德风遍田里。"
        ],
        "notes": "",
        "id": "a2f448554101f6a23a0249052b0f1105"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "喜雨呈赵使君",
        "preface": "",
        "paragraphs": [
            "闰余五月即六月，一雨不来天欲裂。",
            "邦侯赤心走群望，唤醒痴龙睡时节。",
            "雷车风驭相后先，甘霔连天声未歇。",
            "茅檐静听老农语，今岁夐与他年别。",
            "烟瘴压低曾见雪，晴未兼旬雨复咽。",
            "区区枯草宁有知，孕出灵芝光吐结。",
            "邦侯求仁求此心，表里不欺天地彻。",
            "为霖何暇蜥藏瓮，占云已喜鹳鸣垤。",
            "斗顿溪流高一尺，尽与疲氓洗炎热。",
            "晚禾猎猎实方腴，早稻津津香已馝。",
            "饥者可饱饱者逸，深夜城箫响清绝。",
            "持此丰年还圣主，愿同何武歌休烈。"
        ],
        "notes": "",
        "id": "32816d9e54bef37b834b9a1574014a62"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "与李叔夔钱子云同游兴教寺约齐都巡",
        "preface": "",
        "paragraphs": [
            "古寺坏壁存菩提，又有达磨苍龙如。",
            "我来问讯若旧知，宇宙中间真蘧庐。",
            "朋侪邂逅谁亲疏，秋风相对一笑醵。",
            "杯行草草复徐徐，山僧野朴谈古初。",
            "谓元城老当此居，浩叹不足歌继之。",
            "满庭灿灿木芙蕖，疑是莱柏邓栟榈。",
            "人多病俗不可医，天欲废道还从渠。",
            "儒生腹大能几围，但教盛酒勿盛书。"
        ],
        "notes": "",
        "id": "3f1ad37c8b8707989d16b63ad69e9a4f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和酬张梅野",
        "preface": "",
        "paragraphs": [
            "郭行载酒相挈提，蹑根探窟天津如。",
            "相逢何必皆亲知，天地许大犹吾庐。",
            "矫首梅涧迹若疏，舂容婉画妨清醵。",
            "诗如琴弦分疾徐，惊我一声聋聩初。",
            "萧萧白日金仙居，东西求仲时从之。",
            "静对夕阳搴红蕖，或听夜雨邻翠榈。",
            "国步孔棘须神医，纵有鹊醯谁信渠。",
            "风传西事方解围，愿君勿藏圯上书。"
        ],
        "notes": "",
        "id": "9778e4978011889fca58ac8446ad6a59"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和谭学士见寄",
        "preface": "",
        "paragraphs": [
            "大道久磔裂，啾啾夸毗子。",
            "仿佛皮毛鲜，孰探古人髓。",
            "我亦坐兹疾，默阒照非是。",
            "束身云瘴乡，凡论悉掩耳。",
            "梦不到伊傅，志惟高角绮。",
            "人生驹过隙，鹿鹿何时已。",
            "耽书夜不睡，省事日高起。",
            "疏苎寒亦燠，硬菜苦犹美。",
            "非忘漆室忧，莫救沙界痏。",
            "生死不可料，何哉为泰否。",
            "佛祖显云封，道源开岭趾。",
            "谁云筑底邦，亶为通德里。",
            "庐陵有可人，访梅一至此。",
            "扣我理义关，无言但心只。",
            "新篇发天趣，步骤古诗史。",
            "穷通从所择，柔舌与刚齿。"
        ],
        "notes": "",
        "id": "a03e15f51f1f46d6371151a3851f34d8"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "一舸",
        "preface": "",
        "paragraphs": [
            "一舸泛漭沆，风涛正掀舞。",
            "驾空赫鱼龙，沈浮未知所。",
            "同舟一性命，俱父父母母。",
            "倚门望儿归，天亦谅辛苦。",
            "胡为托笑言，射影学溪弩。"
        ],
        "notes": "",
        "id": "be4b250cddf480c21d0b7289ac6b8f2b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "猩猩行",
        "preface": "",
        "paragraphs": [
            "肩发肖人形，言语剧机警。",
            "罝罣不可招，幽旷从驰骋。",
            "胡为所嗜偏，遇醪即首肯。",
            "染指疑含沙，浸淫归酩酊。",
            "蹀履意欲欢，孰知堕深穽。",
            "鄙哉酣爵人，白头犹未醒。"
        ],
        "notes": "",
        "id": "1f5c91c6f5e99a60562ad364a7aca80f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "畏虎行",
        "preface": "",
        "paragraphs": [
            "於菟伏林薄，樵者远斤斧。",
            "宁甘骨肉饥，毋蹈爪牙苦。",
            "山居聚落消，十室九闭户。",
            "形影自相吊，祝神为驱祸。",
            "兽毒犹可逃，急征罄罍鬴。"
        ],
        "notes": "",
        "id": "89b5e0d99c16d262c9b416b446f7331e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "董孝子行",
        "preface": "",
        "paragraphs": [
            "嵊有董孝子，父病刲其肝。",
            "肝还犹可刲，一念充之难。",
            "遗体戒毁伤，此毁乃为完。",
            "萧条村落区，四顾药饵艰。",
            "亲病日且革，不疗何由安。",
            "有父始有身，无父身奚存。",
            "裂肝粥以进，果获急证宽。",
            "嗟哉古道阒，天纪纷夷残。",
            "讼讟滓官府，县尹悲溢颜。",
            "惓惓敦教化，各各还根元。",
            "邑民以孝闻，莫喻心所欢。",
            "大篇述梗概，讵侈词藻繁。",
            "托之剡山川，千古礼义宣。"
        ],
        "notes": "",
        "id": "1dd56f42687c2584163e2bd3392f14ce"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "戍妇吟",
        "preface": "",
        "paragraphs": [
            "月色暗还明，邻家砧杵声。",
            "有衣难寄远，无衣不关情。",
            "冰合长沙渡，霜枯细柳营。",
            "北征人未返，鸿雁又南征。"
        ],
        "notes": "",
        "id": "653d48804bb0e0fc186f2d6da7314060"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和赵寺丞忆鹤吟",
        "preface": "",
        "paragraphs": [
            "既名仙者物，何恙亦沈冥。",
            "吊月怜孤影，埋云惜瘦形。",
            "琴中空作操，诗外不消铭。",
            "叶落鸣皋处，犹疑昨夜听。"
        ],
        "notes": "",
        "id": "366b51c87af988dae2141f0582761821"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "三十一岁吟",
        "preface": "",
        "paragraphs": [
            "三十一年鸿荡癯，只影流落长江湄。",
            "耐寒忍苦还力饥，寤寐千古圣贤书。",
            "有时理到意独会，有时欲动心如痴。",
            "有时目睫交宇宙，有时咫尺生藩篱。",
            "有时开口邈豪杰，有时瞑目惭婴儿。",
            "坚凝力量在深省，但守潇潇风雨鸡。"
        ],
        "notes": "",
        "id": "a6ee65ddbca77a314de733976cd92ac0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "丙辰吟",
        "preface": "",
        "paragraphs": [
            "熙宁岁丙辰，海内厄安石。",
            "庆元岁丙辰，伪学禁如织。",
            "宝祐复丙辰，衣冠堕荆棘。",
            "龙蛇数云恶，郑玄炳先识。",
            "诸生不齚舌，投荒诚予职。",
            "鸺鹠号屋头，鼯鼠搅床侧。",
            "云集肤已粟，日出汗欲赤。",
            "瘴疠半南州，可轩靠神力。",
            "所寓乃略同，苍苔共岑寂。",
            "丙辰自丙辰，焚香且读易。"
        ],
        "notes": "",
        "id": "f0cb770400f0939886b6c4820f3aa93a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "五穷吟",
        "preface": "",
        "paragraphs": [
            "智学文交与命穷，瘴江风雨值衰翁。",
            "昌黎送别劳三揖，何似檀栾一笑中。"
        ],
        "notes": "",
        "id": "3facfbbe53bde6cc0e94e65b44772600"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四不吟",
        "preface": "",
        "paragraphs": [
            "大寒风雨暑不出，公会坐广醵不赴。",
            "我奉遗体投遐荒，相尔室中胡不惧。"
        ],
        "notes": "",
        "id": "35f9f4251d488c3694166b635d72c3de"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "六无吟",
        "preface": "",
        "paragraphs": [
            "食无肉兮出无友，居无室兮病无医。",
            "冬无炭兮夏无泉，祠有坡翁慰我思。"
        ],
        "notes": "",
        "id": "5ed0d95ec92bc03e5f5cbed7bed95cd3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "田家吟",
        "preface": "",
        "paragraphs": [
            "旧谷未没新谷登，家家击壤含欢声。",
            "惭愧今年雨水足，只鸡斗酒相逢迎。",
            "豪家征敛纵狞隶，单巾大帕如蛮兵。",
            "索钱沽酒不满欲，大者罗织小者惊。",
            "谷有扬簸实亦簸，巨斛凸概谋其赢。",
            "讵思一粒复一粒，尽是农人汗血成。"
        ],
        "notes": "",
        "id": "2358004b1175c703c27782c2ade827a1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四十吟三首  其一",
        "preface": "",
        "paragraphs": [
            "四十年来父子情，吁嗟今日任飘零。",
            "虽惭负米供三釜，莫悔倾籯教一经。",
            "饮水西江甘冷味，炷香南极祝高龄。",
            "白云纵隔三千里，诗礼朝朝似过庭。"
        ],
        "notes": "",
        "id": "6f0873976cd5a60e11716512d4a9db30"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四十吟三首  其二",
        "preface": "",
        "paragraphs": [
            "四十年来兄弟情，渠渠天理境中行。",
            "形如鹤瘦困书癖，志不蝇营守笔耕。",
            "庭燎献箴知圣主，台评飞劾到诸生。",
            "阿奴抑鬰休嫌拙，门户如冰耐拄撑。"
        ],
        "notes": "",
        "id": "8795e9f71867b96c0a5816e76a221898"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四十吟三首  其三",
        "preface": "",
        "paragraphs": [
            "四十年来朋友情，朱弦疏越最希声。",
            "闲思白日同天乐，每向清宵坐月明。",
            "世事只随沤起灭，故交不趁木枯荣。",
            "早知党祸今如织，祇合渔樵老此生。"
        ],
        "notes": "",
        "id": "a5d34754c8d1c27af355e01070b83585"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄菊庐舅氏",
        "preface": "",
        "paragraphs": [
            "文章时不偶，鬓影想苍苍。",
            "抱剑客千里，忆家书数行。",
            "草莱荒菊圃，风雨冷诗堂。",
            "若问求安策，东归策最长。"
        ],
        "notes": "",
        "id": "20c64ad6c9b78cc4ff4432aa1f6dd534"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "过白沙",
        "preface": "",
        "paragraphs": [
            "出郭才数里，片景尽渔家。",
            "夜静惟闻犬，潮平不见沙。",
            "寒风欺槿叶，淡月让芦花。",
            "世路几销歇，一翁常施茶。"
        ],
        "notes": "",
        "id": "23f18396d90020557efc0d49ce548f05"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "题花岩",
        "preface": "",
        "paragraphs": [
            "厌听朝鸡唱，归来觅柳栽。",
            "半山张锦绣，一水隔尘埃。",
            "寻壑疑无路，看潮别有台。",
            "仙人不可见，孤鹤夜深回。"
        ],
        "notes": "",
        "id": "edde36db186ac595ebe07bde7a0493cf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "淮上",
        "preface": "",
        "paragraphs": [
            "翠华南渡后，此地独防秋。",
            "明月家家泪，西风处处愁。",
            "鼓鼙寒出塞，烽火夜分楼。",
            "征战何时息，长河万古流。"
        ],
        "notes": "",
        "id": "b1dd01989cc5ffddef71444842f73f14"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "访石门洞",
        "preface": "",
        "paragraphs": [
            "洞中谁是主，一树野桃开。",
            "仙驾青牛去，瀑疑碧汉来。",
            "门闲云阖辟，山好客徘徊。",
            "已拟归休日，临溪筑钓台。"
        ],
        "notes": "",
        "id": "7c6c359eb25f045028279c53fd1e602f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "登舟西郭别城友",
        "preface": "",
        "paragraphs": [
            "久静还思动，离觞江上斟。",
            "文章关世道，科目坏人心。",
            "门掩溪云早，舟横野水深。",
            "清猿不解事，应向故山寻。"
        ],
        "notes": "",
        "id": "65cce46255285c4d1273699d2e78c00e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋渔村晚照",
        "preface": "",
        "paragraphs": [
            "自许同渔者，筑庐云水乡。",
            "利名俱是幻，鸥鹭亦相忘。",
            "古塔明秋树，归舟动夕阳。",
            "临流不尽意，何必问潇湘。"
        ],
        "notes": "",
        "id": "3a978938dd6844043b964da14a6263be"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "两峰相对立，佛屋住中央。",
            "有水地偏洁，无风心自凉。",
            "林虚猿应谷，人定月归廊。",
            "造物余清供，山栀一树香。"
        ],
        "notes": "",
        "id": "d24ce108447d23b0f044777e750edde3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄冯贺州",
        "preface": "",
        "paragraphs": [
            "鸣凤起朝阳，斯文气脉昌。",
            "谏书留北阙，诗笔化南荒。",
            "湖柳生新意，冈梅续旧芳。",
            "相期功行远，何但说龚黄。"
        ],
        "notes": "",
        "id": "37e7491b9605f81ef006514bc6e570c5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "千岩围一寺，入境便无尘。",
            "古木犹知己，高崖若正人。",
            "山灵袪虎迹，石髓幻龙身。",
            "上有通天窍，民愁独未伸。"
        ],
        "notes": "",
        "id": "f513af10f920c967f9b29276023c5225"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "大龙湫",
        "preface": "",
        "paragraphs": [
            "总是佳山水，龙居又不同。",
            "神明专一壑，气势压群雄。",
            "派想从天落，湫疑与海通。",
            "高秋看不厌，宴坐雨声中。"
        ],
        "notes": "",
        "id": "7f7b594bd05601f2fcb7deadd062a39d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "斗山接待",
        "preface": "",
        "paragraphs": [
            "云水无南北，几人相往还。",
            "井深应接海，石显为开山。",
            "佛塔寒流上，渔帆夕照间。",
            "何当脱尘鞅，分石伴僧闲。"
        ],
        "notes": "",
        "id": "c1eecbf21a508168e5ae42c64b27403e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和朱运筦郊行",
        "preface": "",
        "paragraphs": [
            "扁舟随处泊，山影动清波。",
            "柳惜春风老，花嗔宿雨多。",
            "野棋惊鹤梦，僧磬答渔歌。",
            "灵运经行地，今年几度过。"
        ],
        "notes": "",
        "id": "6ba28d1a809143e9891922f9f8f4ac71"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "永春道中呈贾九",
        "preface": "",
        "paragraphs": [
            "永春春不断，桑柘满林丘。",
            "云薄无多雨，山清即是秋。",
            "浅沙寒立鹭，小迳晚归牛。",
            "不惯同为客，逢人问宿头。"
        ],
        "notes": "",
        "id": "b1ab969c5b62c3eec3399111ef29f90b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "腊雪",
        "preface": "",
        "paragraphs": [
            "八窗唯一色，穉子诧天花。",
            "不稔已多岁，无寒能几家。",
            "山川增古老，宇宙顿奢华。",
            "冻坐无他事，呼松自煮茶。"
        ],
        "notes": "",
        "id": "e64c0ce2245af814610aadeeb6b2d874"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "东皋",
        "preface": "",
        "paragraphs": [
            "天然岩壑怪，官况此中闲。",
            "台阁人烟上，阑干树影间。",
            "引泉归月沼，分菊上秋山。",
            "咫尺神仙洞，听笙忘却还。"
        ],
        "notes": "",
        "id": "196cc5cbad29d632fcea55cd33b8be99"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "沧浪阁为王宪使赋",
        "preface": "",
        "paragraphs": [
            "独得萧台趣，心清不受尘。",
            "我多临水屋，谁是濯缨人。",
            "波渺涵天阔，沙渟印月真。",
            "忘机有鸥鹭，浑不厌相亲。"
        ],
        "notes": "",
        "id": "50df9de5ec1ae12ba9be28d3420b5b2a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "游长渠石洞",
        "preface": "",
        "paragraphs": [
            "六月访古壑，衣巾全似秋。",
            "多无百年寿，能得几番游。",
            "泛酒月流硖，听笙云满楼。",
            "相忘有樵者，来往共夷犹。"
        ],
        "notes": "",
        "id": "1eac0f17026ce90eafb68518a7e6e26f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "游灵岩天竺",
        "preface": "",
        "paragraphs": [
            "秋气饱林壑，清旷悦所性。",
            "山禽不避人，野猿亦从命。",
            "临流悟世情，过刹知民病。",
            "论交慎勿忘，森森古松劲。"
        ],
        "notes": "",
        "id": "c906c10bfc0e001421b39e365422f084"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋顽石坐寄中上人",
        "preface": "",
        "paragraphs": [
            "一日复一日，坐来空世尘。",
            "清潭常见月，老木不知春。",
            "室静佛为证，山深石作邻。",
            "莫询门外路，风雨暗荆榛。"
        ],
        "notes": "",
        "id": "e4516c3eac349a939f6daf37171ab5d5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "哭菊庐舅氏",
        "preface": "",
        "paragraphs": [
            "舅甥三十年，生别且潸然。",
            "书落雁来处，病深秋到边。",
            "故人伤远道，孤子伴归船。",
            "定有焚黄日，西山松树阡。"
        ],
        "notes": "",
        "id": "5e3705d077b3ed293caa4f71f7d433ed"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋鹿岩贾司理所筑怀京台",
        "preface": "",
        "paragraphs": [
            "铜驼无万里，长忆再游难。",
            "岁月英雄老，山河草木寒。",
            "梦随归雁远，愁頼酒杯宽。",
            "寂寞先朝事，斜阳莫倚阑。"
        ],
        "notes": "",
        "id": "e97ba545f43df988f63288a4d59307e3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赵坟",
        "preface": "",
        "paragraphs": [
            "客愁同路入，行不尽青松。",
            "水去成双瀑，山来竖一峰。",
            "土坟存旧垒，木主上新封。",
            "勿谓寻龙贵，苍姬积在农。"
        ],
        "notes": "",
        "id": "4d5414e3e15539ead15fb623542b8c81"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "剡县呈何视履",
        "preface": "",
        "paragraphs": [
            "剡为山水宅，中有隠沦居。",
            "未续戴逵赞，闲寻支遁书。",
            "云深丹井远，城老古州余。",
            "何事频来往，愧看人钓鱼。"
        ],
        "notes": "",
        "id": "1d2b30a27f4b4b7381e66ebbfe4ddef4"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄解性存",
        "preface": "",
        "paragraphs": [
            "相望才咫尺，会面若登天。",
            "破屋人多厌，空山月独怜。",
            "未贫犹有易，屡旱却无田。",
            "时到青松下，西风伴鹤眠。"
        ],
        "notes": "",
        "id": "ce22e19b68c57887a4517988d30c634c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "思弟",
        "preface": "",
        "paragraphs": [
            "久客知秋早，近湖秋更多。",
            "以予眠不稳，知汝夜难过。",
            "岁俭山空粟，门闲路没莎。",
            "归期毋太晚，亲老鬓俱皤。"
        ],
        "notes": "",
        "id": "b57c754d120a036008092cb27c0cd58c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄缪景文",
        "preface": "",
        "paragraphs": [
            "髫年闻俊发，两岁喜相过。",
            "薄俗交游少，清谈警处多。",
            "巷深留虎迹，树老集禽窠。",
            "无计买邻住，青铜谁共磨。"
        ],
        "notes": "",
        "id": "656199afbd93bae77c9b430cc66f40c7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "南山龙门",
        "preface": "",
        "paragraphs": [
            "山椒谁立石，人说有龙居。",
            "此地终招隠，何年定结庐。",
            "云封秋嶂老，瀑倒夕林虚。",
            "不似膺门峻，为谋恐未疏。"
        ],
        "notes": "",
        "id": "70cee1faa7e5055aae33bdc1216c411d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "旱",
        "preface": "",
        "paragraphs": [
            "一雨连三月，当秋乃亢晴。",
            "不知老天意，何忍悮民生。",
            "川竭无云起，山凉有月明。",
            "忧时心欲折，空听海鱓声。"
        ],
        "notes": "",
        "id": "0e1ad884ff94de1ce4323cf15f110f31"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "牛头庵次王九山宪使韵",
        "preface": "",
        "paragraphs": [
            "有此投闲处，群山绕地图。",
            "声名出朝士，笑语乐樵夫。",
            "招鹤松为主，开泉月作模。",
            "犹嫌居欠僻，来往是征途。"
        ],
        "notes": "",
        "id": "10602302c602be72a911d63bc58ab810"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "游太玉峰",
        "preface": "",
        "paragraphs": [
            "一秋吟不尽，才拙媿黄花。",
            "极目皆成市，论心有几家。",
            "淡交期白发，清话证丹砂。",
            "却忆分携处，寒林集暮鸦。"
        ],
        "notes": "",
        "id": "aacc514a7e698d389e9a720d268a2330"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "白石洞",
        "preface": "",
        "paragraphs": [
            "片石立云端，群峰向下看。",
            "夜坛星斗近，秋阁洞天寒。",
            "泉滴疑传漏，人危怯倚阑。",
            "降魔孤剑在，却并御书安。"
        ],
        "notes": "",
        "id": "74252fcb23f09a027a411afb9d4fd3b3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "溪上翁",
        "preface": "",
        "paragraphs": [
            "问年知近百，伛偻合龟形。",
            "不理儿孙事，惟占水旱星。",
            "惯医闲施草，贳酒自携瓶。",
            "劝世行方便，何消念佛经。"
        ],
        "notes": "",
        "id": "83045189964b4de2a4a13bccc0bee61d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄朱德卿",
        "preface": "",
        "paragraphs": [
            "世事何拘束，清吟祗羡君。",
            "半窗听夜雨，一雁叫秋云。",
            "壁润琴音涩，山寒酒力分。",
            "何时野堂上，重与看骚文。"
        ],
        "notes": "",
        "id": "250556f13e3e887624e0b955bf7259b2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "出邑",
        "preface": "",
        "paragraphs": [
            "出邑欣逢友，不知三岭遥。",
            "云深山失树，月上海生潮。",
            "县小官租急，年荒酒户销。",
            "且寻僧舍泊，第一免喧嚣。"
        ],
        "notes": "",
        "id": "9ba486b8f5919385a32ef0b455fcc605"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "西际",
        "preface": "",
        "paragraphs": [
            "一径寒松老，因来采茯苓。",
            "水禽鸣杞涧，野鹿卧椶亭。",
            "瀑近云根湿，仙遗石井灵。",
            "守庐青道者，不厌客频经。"
        ],
        "notes": "",
        "id": "706c9f24a26238cea3c1abdea8683bf4"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "腊月六日见雪",
        "preface": "",
        "paragraphs": [
            "一冬长是暖，见雪独精神。",
            "田野眠方稳，湖山认不真。",
            "众禽忧失树，孤客喜忘贫。",
            "只此严凝气，中含造化仁。"
        ],
        "notes": "",
        "id": "273772e2fb0a83aaf929f62022f1b2ff"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "暮春寄友",
        "preface": "",
        "paragraphs": [
            "春归无路寻，烟水一村深。",
            "中酒易成癖，惜花空用心。",
            "嫩刍青引犊，新树绿藏禽。",
            "每念离乡友，经年不寄吟。"
        ],
        "notes": "",
        "id": "f7fbac93c17774379998972b37aa0ae3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "过柘溪得西字",
        "preface": "",
        "paragraphs": [
            "晴雨春无定，东风忽转西。",
            "地肥桑眼大，天暖麦须齐。",
            "食顿寻幽所，舟行畏恶溪。",
            "野禽如避客，飞上半山啼。"
        ],
        "notes": "",
        "id": "9cc211c702dc4d9a93a439de8e4e610d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "沧波混碧空，杨柳路皆通。",
            "列岫疑奔马，新桥学跨虹。",
            "东风香迹满，西日乐声丛。",
            "总是游观者，幽人趣不同。"
        ],
        "notes": "",
        "id": "6254aed9e944eb88dbf9213510121512"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "扫松",
        "preface": "",
        "paragraphs": [
            "西原百五日，寂寞故松阡。",
            "挑饭瘗黄土，酹觞焚纸钱。",
            "烟林窥老狖，雨岛哭蛮鹃。",
            "旧植亭前桂，一年高一年。"
        ],
        "notes": "",
        "id": "d5bea96a399ce3b00dfe46858a0d68b9"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "朱菊山汪眉山会宿萧寺",
        "preface": "",
        "paragraphs": [
            "共游溪上寺，因得话诗缘。",
            "客鬓添新雪，梅花似去年。",
            "疏钟含暮雨，古木带寒烟。",
            "后会知难定，分题废夕眠。"
        ],
        "notes": "",
        "id": "7231653b9594198eeec0998c51912480"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "题吟所",
        "preface": "",
        "paragraphs": [
            "为吟新搆屋，喧寂一溪分。",
            "洗竹夜留月，开门朝放云。",
            "佛藏孤塔见，虎啸别山闻。",
            "予喜频来此，幽情尔共云。"
        ],
        "notes": "",
        "id": "0f1941a18894b53f724373d14dd505c2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "仁静山房为孙君赋",
        "preface": "",
        "paragraphs": [
            "一庐含万象，古意在听琴。",
            "虽有种瓜事，却无锄草金。",
            "山幽驯野鹿，树老带巢禽。",
            "自得延生法，从渠事养心。"
        ],
        "notes": "",
        "id": "c53b834329c6e802bdfacf135d2c7afa"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "见东阁",
        "preface": "",
        "paragraphs": [
            "大唐诗派远，今复有唐人。",
            "慎吐冰霜句，恐妨天地春。",
            "闭门惟嗜古，养鹤亦甘贫。",
            "未识孤高貌，梅花想逼真。"
        ],
        "notes": "",
        "id": "206200bcb7d7a3f37966fdbc18544da7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "悼许氏柔则",
        "preface": "",
        "paragraphs": [
            "青青北山柏，苍苍南山松。",
            "属彼冰雪姿，无言意趣同。",
            "造物何冥冥，摧以头夜风。",
            "伤心复伤心，忍听风中钟。"
        ],
        "notes": "",
        "id": "f126f195feed05aee5f9bbb832b2dac9"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽陈太傅",
        "preface": "",
        "paragraphs": [
            "由来安澹泊，人叹历官迟。",
            "两邑犹思宰，诸生共哭师。",
            "文名如日在，心事只天知。",
            "未竟经纶业，传家有桂枝。"
        ],
        "notes": "",
        "id": "34d59fff90a150511613c38937acecbe"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋林氏集云庵",
        "preface": "",
        "paragraphs": [
            "云入此山深，余常拄屦行。",
            "客樵分茗处，碑碛半苔侵。",
            "地僻终招隠，池清独照心。",
            "顺宁皆是道，谨勿厌书林。"
        ],
        "notes": "",
        "id": "48a7ab810773825dd0c7cd62041319ac"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "别修门",
        "preface": "",
        "paragraphs": [
            "晓发别修门，湖山雾气昏。",
            "百年培正脉，今日罪忠言。",
            "死节关宗社，生还頼圣恩。",
            "问天天不语，愿及见亲存。"
        ],
        "notes": "",
        "id": "afa2512f5583342957a596fce132e08e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "过富阳",
        "preface": "",
        "paragraphs": [
            "是非终有定，世路苦多屯。",
            "山色难留客，江湖亦送人。",
            "牛羊寒日晚，桑柘一阳新。",
            "早悟深矰缴，山中合隠沦。"
        ],
        "notes": "",
        "id": "80737e0cb4eacc254b31fa9d42673f1e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "呈赣守陈千峰先生",
        "preface": "",
        "paragraphs": [
            "此行滩最险，犹幸拜先生。",
            "身与天俱远，心惟月共明。",
            "家书何日到，世路几时平。",
            "岁晚嗟寥落，春风独满城。"
        ],
        "notes": "",
        "id": "b163c619489c3d336a4fc0ba8a6983fe"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "别闻益谦大有",
        "preface": "",
        "paragraphs": [
            "岁事十分九，吾为梅岭行。",
            "人皆忧路滑，天独惜霜晴。",
            "公论无今古，忠臣有死生。",
            "玉溪一杯酒，话别若无情。"
        ],
        "notes": "",
        "id": "1a9a185dfab72184571b0b21e078572f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "二月十五日游兴教寺",
        "preface": "",
        "paragraphs": [
            "一僧癯似竹，结坐对观音。",
            "但见夕阳过，不知春事深。",
            "茗芳留野客，树老集巢禽。",
            "卓锡泉千古，泠然照此心。"
        ],
        "notes": "",
        "id": "34000d10305e8d7ca0f3784d8921d218"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 周程三先生书院",
        "preface": "",
        "paragraphs": [
            "千载斯文冷，先生以道鸣。",
            "山川师友趣，日月弟兄情。",
            "门静一松在，源深双浦横。",
            "儿童游里巷，犹喜说周程。"
        ],
        "notes": "",
        "id": "6ec8843c750d988a7bfcf75e72ccfb34"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 二忠堂",
        "preface": "",
        "paragraphs": [
            "斯道今犹古，相望百载间。",
            "孤忠如白日，遗像对青山。",
            "寂寞吾儒事，崎岖世路艰。",
            "圣朝仁脉在，先后惨生还。"
        ],
        "notes": "",
        "id": "c774d42ecece84275f11a920e9a9ab40"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 横浦",
        "preface": "",
        "paragraphs": [
            "地与崆峒接，中多隠者韬。",
            "山腰僧寺小，水口古榕高。",
            "粗石草木瘦，细民衣食劳。",
            "予来无一事，吟荇补离骚。"
        ],
        "notes": "",
        "id": "f40fd9f67fc47e8192e6720b390de4d8"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 湛泉",
        "preface": "",
        "paragraphs": [
            "境僻远尘迹，湛然风雨林。",
            "一泉通地脉，千古照人心。",
            "灌菊增花蘤，煎茶得味深。",
            "石渠才此尔，谁向道山寻。"
        ],
        "notes": "",
        "id": "74601be1ca186d4914ac6fd0cdccf45d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 贤女祠",
        "preface": "",
        "paragraphs": [
            "山崦人家聚，路旁贤女祠。",
            "不移初嫁志，宁殒及笄时。",
            "古木有生意，清潭即旧知。",
            "吾宗女犹尔，况复号男儿。"
        ],
        "notes": "",
        "id": "323ff5b9c8d793ab448252a709ab7e8a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 梅岭",
        "preface": "",
        "paragraphs": [
            "曲江曾凿险，梅岭到今夸。",
            "何代移来树，几人羞此花。",
            "诛茅新佛屋，盖竹半樵家。",
            "冷煖分南北，谁兴世道嗟。"
        ],
        "notes": "",
        "id": "2af1cc8a0cf3ece4d0b6238041eea789"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 六祖",
        "preface": "",
        "paragraphs": [
            "碓头功行满，非意祖师名。",
            "世事春风过，禅心夜月明。",
            "清泉灵石窦，老钵镇山城。",
            "冷看梅花笑，纷纷事送迎。"
        ],
        "notes": "",
        "id": "599be49670afa65c7dda26ec8feb5772"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 东坡祠",
        "preface": "",
        "paragraphs": [
            "何年海上还，坐镇此山川。",
            "笔砚归京阙，衣冠带瘴烟。",
            "一生忠胆在，万古党名传。",
            "吾道多流落，西风问老天。"
        ],
        "notes": "",
        "id": "82a22e14b1bb26b06f58663ee1b100db"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 宝界寺",
        "preface": "",
        "paragraphs": [
            "城中惟一寺，僧老雪盈头。",
            "曾识神仙到，仍多谏议游。",
            "钟闻香火夕，碑隠桂杉秋。",
            "可惜高堂上，双趺石不留。"
        ],
        "notes": "",
        "id": "a4c0da5a954f58f80bab0c4bfa7f79bf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦十咏 解太尉墓",
        "preface": "",
        "paragraphs": [
            "桧肉不可食，但增忠义悲。",
            "焚香临决日，扼腕议和时。",
            "偃月人何在，凌烟草亦知。",
            "曾闻无垢语，刊入墓头碑。"
        ],
        "notes": "",
        "id": "38813e7178d4667a8a26a1b31f398e8b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "思西弟",
        "preface": "",
        "paragraphs": [
            "栖栖梅岭下，禁足老僧如。",
            "白发双亲泪，青灯一纸书。",
            "应门犹看汝，强饭莫思予。",
            "何事成乖隔，低头媿荷锄。"
        ],
        "notes": "",
        "id": "a022b8a8276fddd198577a11ca41b987"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "夜气",
        "preface": "",
        "paragraphs": [
            "夜气不盈握，浩然天地清。",
            "风行石不动，云走月常明。",
            "陋巷颜回乐，深山大舜耕。",
            "此心无旦昼，万物自生生。"
        ],
        "notes": "",
        "id": "1567174e4fafa3bd8cbdb061baf5a10f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬吴仙尉张都监游兴教寺",
        "preface": "",
        "paragraphs": [
            "野寺坐寥閴，跫然闻足音。",
            "四山经雨过，六月似秋深。",
            "灯静窥饥鼠，钟清悟宿禽。",
            "元城今已远，共此白云心。"
        ],
        "notes": "",
        "id": "ca425865564f6739dbf9dff9047082c6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬胡编校",
        "preface": "",
        "paragraphs": [
            "癯然同旦过，一饭鼓鱼音。",
            "对俗情全懒，忘言道亦深。",
            "斜阳浮野马，明月照栖禽。",
            "谁续梅花赋，相期铁石心。"
        ],
        "notes": "",
        "id": "299a6a9ef487bc0d610d75add8653e4c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寿胡编校",
        "preface": "",
        "paragraphs": [
            "岭根逢诞日，相对意如何。",
            "直道遭时少，清贫得寿多。",
            "仙茅丹已熟，邻秫味方和。",
            "休说南冠事，穷通付浩歌。"
        ],
        "notes": "",
        "id": "55d002633d81f4727be279917a34d234"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和康节三诗 安分",
        "preface": "",
        "paragraphs": [
            "所寓即为乡，萧萧竹护房。",
            "山中观造化，世上任炎凉。",
            "鷃莫攀鹏大，凫难比鹤长。",
            "荣枯从堕地，全不著商量。"
        ],
        "notes": "",
        "id": "14f77c5924eb3f485498bf5db8477f4c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和康节三诗 晨起",
        "preface": "",
        "paragraphs": [
            "一日事在寅，晨兴宜自今。",
            "天澄万古气，人醒半生心。",
            "残月留僧阁，寒烟度石林。",
            "营营何所得，白发易相寻。"
        ],
        "notes": "",
        "id": "624d361180f5b9c506b8dce921f27896"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和康节三诗 听琴",
        "preface": "",
        "paragraphs": [
            "何人不爱琴，难听是真声。",
            "急雨蓬中过，流泉石底鸣。",
            "忧时身欲瘦，历处梦犹惊。",
            "拟续昌黎操，泠泠写此情。"
        ],
        "notes": "",
        "id": "40fb69f74802047696ca0031567772a5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "逢腊",
        "preface": "",
        "paragraphs": [
            "一岁忽逢腊，倚阑清气浮。",
            "雪飞浙山上，月照楚江头。",
            "家远易成梦，酒悭难散愁。",
            "读书果何补，自笑不骑牛。"
        ],
        "notes": "",
        "id": "cdb86c6f85455d069ae00d4c73c9f5ab"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "得弟书",
        "preface": "",
        "paragraphs": [
            "我自甘流落，翻令汝不眠。",
            "世嗤伯氏拙，家頼阿奴贤。",
            "地恶烟为瘴，书迟日作年。",
            "何时风雨夕，炙火勘新编。"
        ],
        "notes": "",
        "id": "61bcf7111a90f15506d282409b1d939e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "腊月廿四夕，冷坐梅花州。",
            "无梦到金马，有诗迎土牛。",
            "半生常见肘，一岁又从头。",
            "形影人相释，先生达理否。"
        ],
        "notes": "",
        "id": "88fe2f931012f93f9aec5e8075e39390"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "谢胡编校惠药医膝病遂以药名赋",
        "preface": "",
        "paragraphs": [
            "益智莫如愚，谁甘遂作非。",
            "年增思续断，亲老忆当归。",
            "起石安吟久，防风见客稀。",
            "前胡古君子，松节自相依。"
        ],
        "notes": "",
        "id": "4cf209f53c3ba13c463786ff033d6a7b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "一来生万感，动是两番春。",
            "俗朴少灯火，年丰多醉人。",
            "远乡犹有旧，明月只如新。",
            "无奈梅花落，相看老树身。"
        ],
        "notes": "",
        "id": "52e9314a4bb7e9eb4d0a0694aca96836"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄郭仙尉",
        "preface": "",
        "paragraphs": [
            "三千里外人，梅下忽逢君。",
            "共对鸦山月，如依雁荡云。",
            "命奇明主弃，心白老天闻。",
            "贳酒非耽饮，烦渠御瘴氛。"
        ],
        "notes": "",
        "id": "a6ba076eb61361c2fb4349670e249833"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯张都巡",
        "preface": "",
        "paragraphs": [
            "有梅横石涧，庾岭树还同。",
            "名更因诗重，心常与月通。",
            "期君坚老节，媿我作颓翁。",
            "此去天风便，吹归馆阁中。"
        ],
        "notes": "",
        "id": "0dc998c7d7f9369c44662e97fd55127e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "飘零",
        "preface": "",
        "paragraphs": [
            "飘零吾道在，安处即为家。",
            "夜雨生蒲叶，秋风到蓼花。",
            "貌添平日瘦，学悟少年差。",
            "白足闲相问，蕉溪一供茶。"
        ],
        "notes": "",
        "id": "72089f8ab6edfe3d2362093e3f6206d2"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "四十一年身，天南作逐臣。",
            "病居僧却到，淡饭仆犹嗔。",
            "州浅稀高木，山荒阙伏神。",
            "退藏还有味，所憾远双亲。"
        ],
        "notes": "",
        "id": "22d293c29b78148e2b1e536f6bdc86ef"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寺居",
        "preface": "",
        "paragraphs": [
            "寺居贫亦乐，多被忆家分。",
            "井脉寒生雾，钟声远入云。",
            "青松知出处，白发耐耕耘。",
            "此地民风古，如何弄梃闻。"
        ],
        "notes": "",
        "id": "8c55264f94439646b243da74aa407144"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "闲步",
        "preface": "",
        "paragraphs": [
            "出门俱寂寞，短褐步东皋。",
            "语简反疑傲，诗枯亦近骚。",
            "水轮寒碓急，山寨晚烟高。",
            "邈矣飞来雁，令人赋折刀。"
        ],
        "notes": "",
        "id": "e1219bfa00c6034a12056d96d6e8e405"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "拜无垢先生祠",
        "preface": "",
        "paragraphs": [
            "中兴遗此老，梦寐亦中原。",
            "泣血两朝事，披肝一万言。",
            "名方登禁掖，身已谪南源。",
            "苦学无寒暑，双趺片石存。"
        ],
        "notes": "",
        "id": "218b722c7c91fcc38552990721fba5f8"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饮啄",
        "preface": "",
        "paragraphs": [
            "饮啄天之分，吾何泣远涂。",
            "落身近南粤，结梦屡西湖。",
            "雇仆知乡谊，依僧免屋租。",
            "新栽窗外竹，明月照同癯。"
        ],
        "notes": "",
        "id": "c79eccda94b48dec7f736710fbbafbcd"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和题临赋  其一",
        "preface": "",
        "paragraphs": [
            "近南逢剧暑，多病客难禁。",
            "与物甘同静，何人肯见寻。",
            "望云生远梦，看月得禅心。",
            "咫尺西关路，输君杖履临。"
        ],
        "notes": "",
        "id": "26104083930d35ab90a18425018a833a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和题临赋  其二",
        "preface": "",
        "paragraphs": [
            "输君杖履临，草径静深深。",
            "野鸟随晴步，邻钟答晚吟。",
            "飞沈皆有趣，穷达付无心。",
            "对月悭于酒，寒泉聊一斟。"
        ],
        "notes": "",
        "id": "5a652a4d00ef5c8d323bd2979ef2d9b6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯别郭帚斋游湘南",
        "preface": "",
        "paragraphs": [
            "扁舟今日去，昨夜月添愁。",
            "诗满湘波上，名高庾岭头。",
            "友朋千载事，今古一般秋。",
            "石鼓多遗刻，君能寄雁不。"
        ],
        "notes": "",
        "id": "9efcf3fbc3724c5314e993a7ac39d23b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄云峰饶安国",
        "preface": "",
        "paragraphs": [
            "千年古松树，树下两翁吟。",
            "语不到时事，笑皆非壮心。",
            "江添明月浄，山共白云深。",
            "寂寞砖趺在，何时重许寻。"
        ],
        "notes": "",
        "id": "6287272b040835bb3bc293c7bf58f531"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和南涧叔见寄",
        "preface": "",
        "paragraphs": [
            "五年风雨别，家信忆浮沈。",
            "独隠金仙屋，谁明铁汉心。",
            "粤邻蛮瘴恶，蜀急客忧深。",
            "此地无黄犬，朝朝说寄音。"
        ],
        "notes": "",
        "id": "0b1e171549e9a15d2f3fd75dadd97a72"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和杜老人龙门寺诗题宝界东柱",
        "preface": "",
        "paragraphs": [
            "招提有宿缘，坐此豁心境。",
            "风来松寄声，月过竹移影。",
            "殿依鲤石古，井汲龟泉冷。",
            "究竟定慧门，如何日三省。"
        ],
        "notes": "",
        "id": "22e0264699fc8513b7b1fe8a141bc529"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋云山阁呈贰车",
        "preface": "",
        "paragraphs": [
            "万山列屏障，来往一溪云。",
            "倚槛古今异，望阙南北分。",
            "地清梅是主，天阔鹭成群。",
            "唐相经行处，勋名更属君。"
        ],
        "notes": "",
        "id": "3a13ff12f8650cdec3f4781dbaff3812"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "迂拙",
        "preface": "",
        "paragraphs": [
            "迂拙全无补，区区祇耐劳。",
            "青灯常独照，白发不相饶。",
            "恋阙江云隔，忆家山月高。",
            "武夷有余稿，何事注离骚。"
        ],
        "notes": "",
        "id": "0ff0ae30e7832e8f6dc73ca4472886d5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "园翁",
        "preface": "",
        "paragraphs": [
            "租得西山数亩园，自甘学圃竟穷年。",
            "芟锄如秉太史笔，种接应分造化权。",
            "编竹为防邻犬践，蟠花不碍树禽眠。",
            "圣朝征士惟科目，束帛无因到尔前。"
        ],
        "notes": "",
        "id": "1ca35cc591339bc363804573ac8a1fed"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "之子孤高势莫攀，分甘肥遯此林间。",
            "独先草木有生意，几历风霜无老颜。",
            "气质泠泠全太古，声名籍籍重孤山。",
            "时人却拟调羹手，到底调羹不似闲。"
        ],
        "notes": "",
        "id": "c2311461b619c1620e2701453c0d3fc0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "苇航",
        "preface": "",
        "paragraphs": [
            "世路崎岖即险滩，扁舟随处著渔竿。",
            "主盟鸥鹭交全淡，管领江湖梦亦安。",
            "吟定月侵蓬户静，钓闲潮打石矶寒。",
            "即今航国真难事，莫作寻常一苇看。"
        ],
        "notes": "",
        "id": "acdf8f18b0f3a711c4e7839d200a2e1f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "钱塘观潮",
        "preface": "",
        "paragraphs": [
            "此是东南形胜地，子胥祠下步周遭。",
            "不知几点英雄泪，翻作千年愤怒涛。",
            "雷鼓远惊江怪蛰，雪车横驾海门高。",
            "吴儿视命轻犹叶，争舞潮头意气豪。"
        ],
        "notes": "",
        "id": "11920d96d7069e17a984b2b619caac73"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "偶得",
        "preface": "",
        "paragraphs": [
            "淡饭清茶处处安，学儒容易识真难。",
            "风无形迹通群窍，日有光明阻覆盘。",
            "竹色满庭留夜气，柳阴夹径怯秋寒。",
            "世间万象俱呈露，输与山人自在看。"
        ],
        "notes": "",
        "id": "a34cf23beae06f4d985253fe4f0a4a1a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "王宗臣赵处仁郑季克同游分得村字",
        "preface": "",
        "paragraphs": [
            "出关非为看桃李，爱识西山深处村。",
            "舟泊野桥分柳色，屐寻闲径破苔痕。",
            "鸠占欲雨唤夫妇，鸡傍残阳聚子孙。",
            "得友不知商议久，归来灯火已黄昏。"
        ],
        "notes": "",
        "id": "89e445ca6cb1bcf2157ebd9cd0839c16"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "黄山楼",
        "preface": "",
        "paragraphs": [
            "风生汐恶舟难去，独上危楼立暮云。",
            "数片斜阳随处没，一声清磬隔江闻。",
            "庙灵古木悬新纸，碑老苍苔补断文。",
            "惭愧年丰官酒贱，往来人每乐醺醺。"
        ],
        "notes": "",
        "id": "95e13faaf3dc20823f634b4f263aa3e7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "雨中和酬贾君宝",
        "preface": "",
        "paragraphs": [
            "廉纤花雨送残春，不出书楼动数旬。",
            "闲梦有鱼占乐岁，瘦形如鹤耐清贫。",
            "漏欺白屋添苔晕，泽浊青林长树身。",
            "惟忆西湖旧游夕，光风霁月几精神。"
        ],
        "notes": "",
        "id": "554ab22301d4f81c12b8f8f2318fb7bf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄魏佥判",
        "preface": "",
        "paragraphs": [
            "君住龟山我雁山，天教识面帝圻间。",
            "书楼自喜看山色，诗卷相寻待月删。",
            "镜不可欺知貌改，寝惟无梦觉心闲。",
            "西湖大有真泉石，何日携琴更出关。"
        ],
        "notes": "",
        "id": "7095463d2a6f26dc204d4afdb4520fbd"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄徐径畈吏部",
        "preface": "",
        "paragraphs": [
            "舍则安贫用则行，休嗟时事几番更。",
            "鸾皇只向明时出，鬼魅偏为暗处生。",
            "改秩屡勤天子诏，养亲甘共野人耕。",
            "要知出处惟参易，莫学鸱夷变姓名。"
        ],
        "notes": "",
        "id": "0d7fcfe4305a532ca611e93025cd9a53"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "又寄  其一",
        "preface": "",
        "paragraphs": [
            "元阳诏墨动天霞，喜到东都处士家。",
            "世路几年滋艾草，道山今日聚梅花。",
            "作舟济国看商傅，槃石补天过女娲。",
            "珍重诸贤扶大道，声名毋使后人嗟。"
        ],
        "notes": "",
        "id": "9cde9ff1824597c3fbb903902b66f782"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "又寄  其二",
        "preface": "",
        "paragraphs": [
            "愧不柯山与执经，曾将尺纸话飘萍。",
            "六年忆别心如醉，一日相逢眼倍醒。",
            "结友苦无鸥共志，癖书瘦得鹤同形。",
            "自怜所性惟方拙，水洁山高即座铭。"
        ],
        "notes": "",
        "id": "60012bcb2a27a627eb1d2c8e251b108b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "题江湖伟观",
        "preface": "",
        "paragraphs": [
            "柳残荷老客凄凉，独对西风立上方。",
            "万井人烟环魏阙，千年王气到钱塘。",
            "湖澄古塔明寒屿，江远归舟动夕阳。",
            "北望中原在何所，半生赢得鬓毛霜。"
        ],
        "notes": "",
        "id": "06c8c6c8d6c73de93a89dfab8f831a68"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "投赵玉堂使君",
        "preface": "",
        "paragraphs": [
            "銮坡荣拜锦袍新，雁荡行春作守臣。",
            "无扰可回民气脉，有才能振国精神。",
            "柝沈海峤三更月，草长池塘一雨春。",
            "闻道铃斋少公事，肯分吟席与樵人。"
        ],
        "notes": "",
        "id": "3ef504c3ffa2b3109dc63bdc6b2f486d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和何明府爱莲诗",
        "preface": "",
        "paragraphs": [
            "濂溪题品非轻许，祗爱亭亭臭味同。",
            "日晚色归霞照里，夜凉香在月明中。",
            "独惭冬叶留寒翠，却笑春花学醉红。",
            "天付清姿尝浄植，曾闻结社有陶公。"
        ],
        "notes": "",
        "id": "da431456e2d6c0bc89dbd7c9a9405d2f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次何爱山喜雨韵",
        "preface": "",
        "paragraphs": [
            "梵宫默祷托炉烟，火繖愁张六月天。",
            "雨倏随车符蚁垤，水分沃野免龟田。",
            "已知帘影多琴暇，更与花封结饭缘。",
            "坐听四方同润泽，庶几大有特书年。"
        ],
        "notes": "",
        "id": "a6535c05548852291eea88ce8737797d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "偕剡中诸友游明心寺",
        "preface": "",
        "paragraphs": [
            "一春风雨掩柴扉，今日相羊竟晚晖。",
            "山远从谁寻古迹，水高何处认渔矶。",
            "衣冠揖逊禽鱼悦，觞咏流行草树馡。",
            "共出戴公亭下路，邑人疑是舞雩归。"
        ],
        "notes": "",
        "id": "9d2b0cae61fb29913bc110dda842f145"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽赵少卿",
        "preface": "",
        "paragraphs": [
            "班升金掌擢清才，苦欲归田挽不回。",
            "浙右尚思菩萨去，荆南空望使星来。",
            "苔侵书阁秋山静，竹锁吟庭夜鹤哀。",
            "路出箫台多巷祭，几人和泪折寒梅。"
        ],
        "notes": "",
        "id": "eb1d0e232e7dc7500e43d82aef9a2d17"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽曹夫人",
        "preface": "",
        "paragraphs": [
            "一见丰碑已怆情，大家名重乞谁铭。",
            "金花屡锡华封诰，白发重看禁从荣。",
            "三世种成庭上桂，一生读尽藏中经。",
            "当年曾佐先夫子，誓守潼川寇自平。"
        ],
        "notes": "",
        "id": "33cfaa89e43b74c22dcec16fe3136565"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽杨砥轩录参",
        "preface": "",
        "paragraphs": [
            "讣落乡山各泪倾，世间难泯是贤名。",
            "一生官正为州掾，到死人称似砥平。",
            "夜烛已残宾馆寂，晓梅空点墨池清。",
            "祗应养得丹砂熟，却向金华洞里行。"
        ],
        "notes": "",
        "id": "fb8347146131aa3de0d1d231a71c4571"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽万竹西隠君",
        "preface": "",
        "paragraphs": [
            "哭到先生道已穷，夕阳千古起悲风。",
            "耆英会上减名哲，高士传中添此翁。"
        ],
        "notes": "",
        "id": "f26ec449681a9e8680b63acb71adaf8d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "呈径畈徐左司",
        "preface": "",
        "paragraphs": [
            "五载相违一日过，巷无车迹有樵歌。",
            "因嗟世上深危证，合住山中养太和。",
            "蔓草不知春事去，梅花曾识岁寒多。",
            "予今问道三千里，白发双亲可奈何。"
        ],
        "notes": "",
        "id": "0c4df325362c3cd2f906b7c1458843c7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "贵溪道中",
        "preface": "",
        "paragraphs": [
            "自昔输忠多贾祸，逢人何敢说抨弹。",
            "三杯村酒逐时醉，五里堠碑随处看。",
            "行李无金童仆叹，深林有虎路涂难。",
            "流行坎止吾儒事，但把胸中易自宽。"
        ],
        "notes": "",
        "id": "d4bf946c220d9d5d0eaa703a94b7df38"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋求仁斋和赵使君",
        "preface": "",
        "paragraphs": [
            "一编论语半言仁，克复工夫理趣真。",
            "敛在黄堂三寸地，散为横浦十分春。",
            "元阳有宰群霾伏，太极无边万象陈。",
            "生意源源如谷种，即为天地本来身。"
        ],
        "notes": "",
        "id": "72ff3d88c6556bde9af672db213c52ec"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "道源",
        "preface": "",
        "paragraphs": [
            "父师兄弟一堂深，貌像如生世所钦。",
            "直向端倪明万古，不专占毕诏来今。",
            "地灵香火溪山护，岭近衣冠岚雾侵。",
            "千派万流同一水，来从濂洛洗人心。"
        ],
        "notes": "",
        "id": "8515c7eb74ebdb473509d6ef16299045"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和酬刘监岳",
        "preface": "",
        "paragraphs": [
            "四十余程到庾关，到来无日不看山。",
            "誓持冰雪松筠操，肯学春风桃李颜。",
            "一饭不忘三祝处，瓣香何慊二忠间。",
            "梵宫咫尺骚坛近，犹愿奚囊续往还。"
        ],
        "notes": "",
        "id": "b676a435bd62dad794178b59783c5b55"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦有感",
        "preface": "",
        "paragraphs": [
            "风雨忧时梦不成，忍将佞舌博功名。",
            "学如谷永生何辱，节若刘陶死亦荣。",
            "苍藓无心同客静，寒梅有眼照人明。",
            "此邦风物多淳古，曾识濂溪与二程。"
        ],
        "notes": "",
        "id": "41182fa59b77e7c0ed7b522809cd3173"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "思亲",
        "preface": "",
        "paragraphs": [
            "拟著青衫归拜亲，青衫未著已危身。",
            "鸦山地阻无书到，雁荡峰高有梦频。",
            "节物荒凉嗟远客，家庭笑语愧乡人。",
            "葵心但秉丹衷在，冬极从来又有春。"
        ],
        "notes": "",
        "id": "8a48d049ad2f9c0c7132623cfc445573"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和赵友竹呈求仁使君",
        "preface": "",
        "paragraphs": [
            "贤哉太守即长城，领客郊行天放晴。",
            "鸥鸟不惊知政静，樵夫相对说官清。",
            "骚坛突兀谁劘垒，学海苍寒敢濯缨。",
            "世事无如一杯酒，龙门谨勿太标名。"
        ],
        "notes": "",
        "id": "901c6118a4cc56df0f2a017b2dcec512"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬胡编校赋竹屋  其一",
        "preface": "",
        "paragraphs": [
            "癖为看书借壁光，肯随鹏鷃论行藏。",
            "听僧鱼鼓斋粮办，留客茶杯礼数常。",
            "小屋槃姗贪巷静，矮檐伛偻笑身长。",
            "黄花也识人寥落，不待重阳已吐香。"
        ],
        "notes": "",
        "id": "c9f05176cd8cdabfe66079f5dd2f5cb4"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬胡编校赋竹屋  其二",
        "preface": "",
        "paragraphs": [
            "紫气曾临屋有光，老僧相对说修藏。",
            "貌癯渐觉衣冠古，交淡谁知道谊常。",
            "文类锦机君独艳，才如袜线我无长。",
            "近来悟得安心法，菜饭蒲团一炷香。"
        ],
        "notes": "",
        "id": "3d9c03e653e5d61701dfa642aac900ad"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬胡编校赋竹屋  其三",
        "preface": "",
        "paragraphs": [
            "一屋中含万象光，掩关独坐类龟藏。",
            "梧桐弄月思康节，枫柞吟秋忆履常。",
            "事到中年心更懒，人从多难识应长。",
            "几回梦觉南窗下，闻得邻家煮稻香。"
        ],
        "notes": "",
        "id": "6ea162163bc6c95b8b649f5d4a577e5a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋望云寮",
        "preface": "",
        "paragraphs": [
            "家山一望三千里，华发双亲七十稀。",
            "自许朴忠宽社稷，谁知甘旨悮庭闱。",
            "菜根有味逢春雨，草色无边傍日晖。",
            "总总白云何处是，夜寒结梦但东归。"
        ],
        "notes": "",
        "id": "87a60c2bec3bcc95cee17176546641e0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "谪居",
        "preface": "",
        "paragraphs": [
            "无垢双趺十四年，予今恰已一年全。",
            "开窗賸向春风坐，闭户闲听暮雨眠。",
            "白发相寻非偶尔，青山可对只依然。",
            "蘧庐世事皆如此，且诵先生庭草篇。"
        ],
        "notes": "",
        "id": "b884fefd18bcd075d2cc9b0c0bcf1c1d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬杨德中",
        "preface": "",
        "paragraphs": [
            "丹心炯炯老天知，莫问人间识者稀。",
            "孤雁过门思古荡，慈鸦满树忆重闱。",
            "醉因酒贱歌丰岁，寒觉衣单恋晚晖。",
            "珍重五穷同寂寞，忍教结柳向谁归。"
        ],
        "notes": "",
        "id": "86f93c1f957ae77ac3a729bc040d3a2c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽妻母郑夫人  其一",
        "preface": "",
        "paragraphs": [
            "诗礼传家耦吉人，雍雍完得性中仁。",
            "乡评莫识生前面，堂影惟悲死后身。",
            "孀节虎号坟柏夜，妇仪鱼忆涧头春。",
            "九泉寂寂应无憾，双璧分明作世珍。"
        ],
        "notes": "",
        "id": "4c35335b687f7a84f45c2a06a4b02261"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "挽妻母郑夫人  其二",
        "preface": "",
        "paragraphs": [
            "幸壻名门仅两年，一编心事苦难牋。",
            "袖因哭妇痕犹湿，觞未登堂讣已传。",
            "自悟浮生如泡幻，渠知党祸炽株连。",
            "墓头片石垂千古，亦把蛮烟姓字镌。"
        ],
        "notes": "",
        "id": "ca67d484b04b24dcc1d3ee3e1d8be61b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "此意",
        "preface": "",
        "paragraphs": [
            "此意苍苍晓不难，罚令狂士受饥寒。",
            "春风纵好惟贪坐，夜月虽明亦懒看。",
            "杜老却因贫得句，陶潜非为拙辞官。",
            "世情一味嫌清淡，多刈幽兰种牡丹。"
        ],
        "notes": "",
        "id": "eb4fb0a2541e84cce34e0d2e8b4e5695"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寿赵使君计院求仁先生",
        "preface": "",
        "paragraphs": [
            "西江郡以梅花重，无愧梅花有此翁。",
            "学到静边皆实地，仁常熟处更春风。",
            "吏看判笔如神异，民拟生祠与佛同。",
            "愿为八荒开寿域，欢声何但鲤城中。"
        ],
        "notes": "",
        "id": "41f858c1d2aa9ace681a5f863d1fe2c5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次胡潜父先辈",
        "preface": "",
        "paragraphs": [
            "圣世如何肯弃贤，唐书笔削頼君传。",
            "山云相望三千里，岭雾同游恰一年。",
            "才刃固难居众后，智囊犹欠烛几先。",
            "嗟吁寄迹寒梅下，白首青灯哭诉天。"
        ],
        "notes": "",
        "id": "ee684513f5f9c46bbd56b198b8fdfcb0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用韵自述",
        "preface": "",
        "paragraphs": [
            "掩关谁复抱琴来，静坐工夫欲换胎。",
            "事到平心方是道，行希前哲奈非才。",
            "镜中华发侵寻矣，松下衰翁矍铄哉。",
            "畎亩未能忘一饭，经纶犹愿济云雷。"
        ],
        "notes": "",
        "id": "85e91a118ec11eaf8beb84b2b61a59e0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "喜刘主簿归",
        "preface": "",
        "paragraphs": [
            "同是青藜一祖来，晚成天欲老其才。",
            "家传虎榜新承渥，人说牺经旧屡魁。",
            "春色风流都羡柳，岁寒事业莫过梅。",
            "谁怜历落如蕡者，闲把离骚咽一杯。"
        ],
        "notes": "",
        "id": "1999eecc2529d3dbefe767ed0a1a5291"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "病鹭",
        "preface": "",
        "paragraphs": [
            "得汝相依若友朋，无端鸣啄顿伶俜。",
            "莫亲野水应生梦，几立斜阳不整翎。",
            "肩耸可齐工部瘦，神清犹逐楚臣醒。",
            "人言气习多濡染，却笑吾今鬓亦星。"
        ],
        "notes": "",
        "id": "1cfbf6f13f4d36a11513b5f12dc7c218"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "问鼠",
        "preface": "",
        "paragraphs": [
            "只影投荒阅两秋，汝曹何苦侮畸囚。",
            "诗书尽啮从谁愬，冠履俱伤重我羞。",
            "相国溷人宁处垢，永州某氏未轻投。",
            "翻盆搅瓮何时了，肯事张汤法吏不。"
        ],
        "notes": "",
        "id": "28ea52a3720fba106638cb876db15275"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "偶书",
        "preface": "",
        "paragraphs": [
            "暮云漠漠数行鸦，心事凄凉正忆家。",
            "不向孤山留谏草，那能庾岭见梅花。",
            "峒丁嗜鬭牙成血，楚俗趋蛮发半髽。",
            "明日绝粮难早计，好𣂏流水嚼胡麻。"
        ],
        "notes": "",
        "id": "bbe6e0d1cb9126b60f94f98fe632a894"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "人夸之子得春早，道眼看来春最迟。",
            "万木已悲山欲瘦，一花才与水相宜。",
            "乾坤寂寞常如客，今古平章无尽诗。",
            "说著色香犹近俗，丹心祗许伯夷知。"
        ],
        "notes": "",
        "id": "d26689be6163673e160cba1579e1ede4"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "章江信笔",
        "preface": "",
        "paragraphs": [
            "自从谪向章江上，两饭惟听宝界钟。",
            "尚忆贾生陈痛哭，肯为胡广说中庸。",
            "春风举世知骑鹤，夜雨何人识卧龙。",
            "吾道未嫌拘絷苦，一编炯炯照人胸。"
        ],
        "notes": "",
        "id": "743ce942bd1e90b994c50d113d574fb9"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和陈大庾新建邑庠讲堂",
        "preface": "",
        "paragraphs": [
            "从来道体播翔沈，黉序舂容领佩衿。",
            "庭草静中春不老，岭梅孤处日相寻。",
            "艮蒙已探圣贤蕴，剥复方知天地心。",
            "頼有诸公扶大道，如予未害入深林。"
        ],
        "notes": "",
        "id": "f097663153a40d21729b2f4640091759"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和酬黄霞砀见寄",
        "preface": "",
        "paragraphs": [
            "此心难与俗人言，终日深居养浩然。",
            "学到苦时方见道，数当厄处不由天。",
            "烟霞约客成三友，风雨忧时及四边。",
            "珍重故人相劳苦，器之元与铁同坚。"
        ],
        "notes": "",
        "id": "27eca0a4b6eb3c852c0cc26117be1e7a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "十月十三生日",
        "preface": "",
        "paragraphs": [
            "居常出户便思亲，况复流离值诞辰。",
            "命薄不嫌增甲子，骚清犹可记庚寅。",
            "菊香留晚招同醉，梅意才先喜卜邻。",
            "警省工夫须力进，客髭已有数茎新。"
        ],
        "notes": "",
        "id": "dded5741d5b57744b07512733dbfe1a3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和郭帚斋咏龟泉",
        "preface": "",
        "paragraphs": [
            "镕出形模造化工，石龟中有冽泉通。",
            "来从西峡虾蟆碚，静镇南源玛瑙宫。",
            "润泽一城消众渴，澄波千古照孤忠。",
            "贪廉名氏俱标榜，无涸无盈道不穷。"
        ],
        "notes": "",
        "id": "988962b7dbded5fe5b6e485fa30fc68f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "春雪和谭知县韵酬北枝",
        "preface": "",
        "paragraphs": [
            "雪到南边不论春，倚阑万象纵横陈。",
            "糢糊世界山川老，轩豁人心宇宙新。",
            "镜沼窥鸾应眩眼，蓝关拥马最伤神。",
            "功名悟到空花处，输与当年高卧人。"
        ],
        "notes": "",
        "id": "9ad201a2f631a0f8a476515d6592b366"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "诸葛武侯",
        "preface": "",
        "paragraphs": [
            "高卧曾吟梁父诗，痛无针石活当时。",
            "天公未坠炎刘祀，心事能令先主知。",
            "八阵尚存惊对垒，一星才落便无师。",
            "勋忠遗舄藏岷蜀，老柏苍苍万古思。"
        ],
        "notes": "",
        "id": "229a4bb9878ab2a08896e0b9f3a2bde9"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "韩文公",
        "preface": "",
        "paragraphs": [
            "斯文久矣叹荆榛，一疏披忠彻紫宸。",
            "不忍中原沦左袵，甘寻南土作累臣。",
            "邹轲以后功何逊，鲁道于今脉尚新。",
            "宇宙欲昏星斗落，空山韩木亦悲春。"
        ],
        "notes": "",
        "id": "3fbf2f77078e7b269ef79bc701e71f87"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "杜工部",
        "preface": "",
        "paragraphs": [
            "禾黍秋深泣乱离，尽将岁月付于诗。",
            "天高有语云霾隔，夜半无眠神鬼知。",
            "心抱孤忠生已晚，身逢多难死应迟。",
            "自从大雅收声后，頼有篇章续楚辞。"
        ],
        "notes": "",
        "id": "c9aa670024071d9ee396bf709f3a550d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和帚斋见寄",
        "preface": "",
        "paragraphs": [
            "栖栖惯听鼓鱼声，心印相传第几灯。",
            "江有白鸥闲似我，地惟苍藓懒于僧。",
            "吟难用世皆东野，穷亦忧时祗少陵。",
            "多谢故人相厚意，一笺当暑敌凝冰。"
        ],
        "notes": "",
        "id": "f5c791cc1c5ea7cce994b761917c64bc"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "咏桂呈张贰车",
        "preface": "",
        "paragraphs": [
            "昨夜秋风吹作花，异香早已满天涯。",
            "蓬莱深处两三树，风月分来第一家。",
            "绰约道妆如侍案，婆娑醉影欲乘槎。",
            "广寒莫遣痴蟆食，留取芬芳与世夸。"
        ],
        "notes": "",
        "id": "5ade10910ebc5d7ec87a5a4cb012d13f"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯梅提刑",
        "preface": "",
        "paragraphs": [
            "梅花山下送先生，持节西江衣锦荣。",
            "国步正巇须砥柱，边尘方涨待澄清。",
            "来时野草知春暖，去路山禽语日晴。",
            "不怕风寒今满地，摩挲浯石记勋名。"
        ],
        "notes": "",
        "id": "d3b7be1c8e8f7a1553e5e843f84e3615"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "听松",
        "preface": "",
        "paragraphs": [
            "寺门松未老，早有鹤来栖。",
            "一夜枕衾冷，半天风雨啼。"
        ],
        "notes": "",
        "id": "f1869526d476e221817b1c6e76a99919"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "同俞季渊访王修斋遇雨次季渊韵",
        "preface": "",
        "paragraphs": [
            "投宿西山雨，抗论由群居。",
            "冥冥白雾深，谁卧隆中庐。"
        ],
        "notes": "",
        "id": "417f1fd3e77b31f43dfbed4d2c696f3a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬五羊李子先见寄",
        "preface": "",
        "paragraphs": [
            "山深万木寂，一片古心枯。",
            "昨夜梅花月，相期道不孤。"
        ],
        "notes": "",
        "id": "a25352fb355ac11f6ce1155f542ad4eb"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯潘吴二察院去国五首  其一",
        "preface": "",
        "paragraphs": [
            "两豸归欤一相留，孤山草木亦含羞。",
            "忠言不必排阊阖，付与钱塘江自流。"
        ],
        "notes": "",
        "id": "220abcc9ea59257a56b6f360cc5af13b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯潘吴二察院去国五首  其二",
        "preface": "",
        "paragraphs": [
            "涂碑共说台官去，局面还忧宰相来。",
            "今古几多兴废事，只缘忠佞是胚胎。"
        ],
        "notes": "",
        "id": "6fc282cdaf5d0722080966471de74901"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯潘吴二察院去国五首  其三",
        "preface": "",
        "paragraphs": [
            "谁新白屋当灵鹫，倚汉横霓几栋梁。",
            "因想中原陵寝处，断垣衰草正斜阳。"
        ],
        "notes": "",
        "id": "0797b6e61586586dc55dd2c557f3812e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯潘吴二察院去国五首  其四",
        "preface": "",
        "paragraphs": [
            "宰相从来号读书，晚年似欲傚痴儿。",
            "痴儿多病伤于饱，爵禄如何对饱时。"
        ],
        "notes": "",
        "id": "3eabed3bfe1c12235cfddb925e27db06"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "饯潘吴二察院去国五首  其五",
        "preface": "",
        "paragraphs": [
            "生节雷声午夜残，囊封一疏夺冰寒。",
            "先生此去非沽誉，留与时人作样看。"
        ],
        "notes": "",
        "id": "f56f731be4b910220ca9a21b0720470e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其一",
        "preface": "",
        "paragraphs": [
            "料理楚辞甘冷阒，卜邻惟喜近渔家。",
            "昨宵雨过平湖阔，闲看菰蒲添几花。"
        ],
        "notes": "",
        "id": "ab98ad419992160bebd9ca82d1cca815"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其二",
        "preface": "",
        "paragraphs": [
            "半生心力在吟编，炼得形如孟浩然。",
            "水屋数间城市隔，客来无路只呼船。"
        ],
        "notes": "",
        "id": "b2f993e073a0e866a37c3c5d3c4ca6c6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其三",
        "preface": "",
        "paragraphs": [
            "老松瘦竹可相俦，穉发骎骎到白头。",
            "世道已如寒日晚，惟消把酒赋三休。"
        ],
        "notes": "",
        "id": "abc5537bbeaa02a3efc0162fd5445d46"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其四",
        "preface": "",
        "paragraphs": [
            "非远城中欲避尘，渔村邻里笑言真。",
            "自从范子扁舟后，肯著蓑衣有几人。"
        ],
        "notes": "",
        "id": "60f774a93b231e355dac7b8d256d1a4d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其五",
        "preface": "",
        "paragraphs": [
            "酒欲醒时邻已静，斗横月落尚闻桡。",
            "炷香杯茗灯相照，不枉人生又一宵。"
        ],
        "notes": "",
        "id": "322705618af1149958375ec26be4cd06"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其六",
        "preface": "",
        "paragraphs": [
            "甘友渔樵懒做官，静占时事转艰难。",
            "近来地气如南瘴，腊月梅花不识寒。"
        ],
        "notes": "",
        "id": "e96931b572867d4076cfd36057e0f1c0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其七",
        "preface": "",
        "paragraphs": [
            "苜蓿村中卜钓矶，临流搆屋不嫌低。",
            "屋头所种无多树，大有新来白鹭栖。"
        ],
        "notes": "",
        "id": "60114f288c3e6a49290ddafffb27cc54"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其八",
        "preface": "",
        "paragraphs": [
            "情性常嗤俗者劳，世间何处免风涛。",
            "小舟泊向荷花荡，一个渔翁熟睡高。"
        ],
        "notes": "",
        "id": "1e4c065aed3b3c2f7dfe5c5842ed7059"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其九",
        "preface": "",
        "paragraphs": [
            "幸观世事已忘机，觞咏流行度几时。",
            "万物本来同一性，可知猿鸟不相疑。"
        ],
        "notes": "",
        "id": "8f100fc92db9f5eecc939a72aec07624"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和薛仲止渔村杂诗十首  其一〇",
        "preface": "",
        "paragraphs": [
            "白发疏疏青道衣，苦吟应有鬼神知。",
            "篇章但可陶情性，羞杀唐人自献诗。"
        ],
        "notes": "",
        "id": "2b842624b341555ae854278047fa37ab"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其一",
        "preface": "",
        "paragraphs": [
            "寂寂书堂秋夜凉，一编心画一炉香。",
            "弟兄动是经年别，羞见天边有雁行。"
        ],
        "notes": "",
        "id": "2b6266b6e23e394a63ee85dab1ff8428"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其二",
        "preface": "",
        "paragraphs": [
            "儒生事业戒悠悠，凿井求泉须到头。",
            "要识汝兄勤苦事，顶门白发一茎秋。"
        ],
        "notes": "",
        "id": "21ef8b72ebe1d1c080dba240bbf5ffb1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其三",
        "preface": "",
        "paragraphs": [
            "千里家山入梦频，又封书尺寄行人。",
            "未惭定省多疏阔，守道安贫即是亲。"
        ],
        "notes": "",
        "id": "63fb09fc844670937b21064fef6d9431"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其四",
        "preface": "",
        "paragraphs": [
            "汝兄望汝撑门户，汝不耽书奈汝何。",
            "汝看二程兄弟传，肯将几月付蹉跎。"
        ],
        "notes": "",
        "id": "c8a4281b91e7468aed5dabc6ca980347"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其五",
        "preface": "",
        "paragraphs": [
            "向上工夫肯惮难，须知篑土可为山。",
            "若还志力无回转，直透龙门亦等闲。"
        ],
        "notes": "",
        "id": "4680287a836d2e715a2e9c8c7312483e"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄西弟六首  其六",
        "preface": "",
        "paragraphs": [
            "一别狮山千载期，萧条吟屋费修治。",
            "手栽门户新杨柳，试问春风长几枝。"
        ],
        "notes": "",
        "id": "2bc2554fb2d3cdccdf6fbfce1e5abebf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "访西湖",
        "preface": "",
        "paragraphs": [
            "东风吹客到西湖，汀草沙禽半识吾。",
            "惟欠数间茅屋在，种梅花处伴林逋。"
        ],
        "notes": "",
        "id": "08b39ce6053124685628000a52535c3d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄社中",
        "preface": "",
        "paragraphs": [
            "暗壁寒螀聚夜愁，孤灯相忆话绸缪。",
            "雁来不接西风字，又见黄花老却秋。"
        ],
        "notes": "",
        "id": "d26a20406a5de8b5f2510ed7b7e1fac3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "讥刘秘监献佞固宠",
        "preface": "",
        "paragraphs": [
            "白玉堂中翰墨师，忍令奏牍玷涂碑。",
            "向时刚道梅花累，今累梅花自不知。"
        ],
        "notes": "",
        "id": "3eb467a8ceb4e8f8fa84ee48d7fe34ae"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "题禹庙",
        "preface": "",
        "paragraphs": [
            "云痴雨妬不相干，古庙深山万木寒。",
            "水土平治今几载，犹听父老说艰难。"
        ],
        "notes": "",
        "id": "7226506fc1dded6ce6298a526de1a9a6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "京邸思家",
        "preface": "",
        "paragraphs": [
            "小楼终日户全扃，诗卷闲消客子檠。",
            "城里不曾闻杜宇，尚疑三月未清明。"
        ],
        "notes": "",
        "id": "f01a492e628f2c82a6593a928a9499f0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋何明府爱山堂",
        "preface": "",
        "paragraphs": [
            "终日看山终日好，山不悦人人不老。",
            "爱山谁识爱山心，瘦竹长松兼碧草。"
        ],
        "notes": "",
        "id": "ca05ce5314c40b9cdafaa134fff70694"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "皇恐滩",
        "preface": "",
        "paragraphs": [
            "十八滩中第一滩，舟行风顺不知艰。",
            "诸生历落诚皇恐，世上何人敢犯颜。"
        ],
        "notes": "",
        "id": "4c38e673120d30e33f16d23da74edf25"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和姚正字用赵信庵韵题召星馆",
        "preface": "",
        "paragraphs": [
            "朔风吹客上江西，历遍山厓与石溪。",
            "野鸟不知言有祸，晚窗犹自向人啼。"
        ],
        "notes": "",
        "id": "13de83efff57006a738661264bce9892"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和叶正父见寄",
        "preface": "",
        "paragraphs": [
            "前生疑是老头陀，却笑今生狷愤多。",
            "谪向梅花岭根住，禅关参得祖师么。"
        ],
        "notes": "",
        "id": "4e7b51e72905f192f5ab03976c86ad8a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄友",
        "preface": "",
        "paragraphs": [
            "瘴云未免钟仪絷，夜雨应怜范叔寒。",
            "尚有慈闱年九十，空挥客泪落江干。"
        ],
        "notes": "",
        "id": "6da96176d77b824b0435007f6fd3e21d"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和渔翁四绝  其一",
        "preface": "",
        "paragraphs": [
            "沧波万顷即良田，一舸东西卧碧天。",
            "鬓发如银长是醉，不知生甲是何年。"
        ],
        "notes": "",
        "id": "28ab54f54dcf6841e1600b392b7cafd5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和渔翁四绝  其二",
        "preface": "",
        "paragraphs": [
            "得鱼换米傍村归，篷底烟生湿草炊。",
            "醉倒船头呼不起，斜阳捉虱有孙儿。"
        ],
        "notes": "",
        "id": "46a6e7b0a32c82ad8a44aa43698f7dc3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和渔翁四绝  其三",
        "preface": "",
        "paragraphs": [
            "收网移舟月上时，西风吹浪脍鲈肥。",
            "任渠官买高声叫，醉卧芦花别处矶。"
        ],
        "notes": "",
        "id": "54ba008b055b859b1a72f71255547e1a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和渔翁四绝  其四",
        "preface": "",
        "paragraphs": [
            "世业相承不裹头，一家全在水中浮。",
            "有鱼便可供沈醉，休问清流与浊流。"
        ],
        "notes": "",
        "id": "44fd79607408947962253cf047153878"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "砚",
        "preface": "",
        "paragraphs": [
            "色若马肝微带紫，星如鹆眼更添青。",
            "端方一静浑无语，即是吾今座右铭。"
        ],
        "notes": "",
        "id": "a14360a5a2df1cae3c013a832d0f61d6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "十六夜月",
        "preface": "",
        "paragraphs": [
            "何处吹来笛一声，长空如水浸江城。",
            "中秋有月云偏妬，底事今宵放得明。"
        ],
        "notes": "",
        "id": "5dd0c0ab4c00ca6bec28044c3d89ce44"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "次酬陈云谷",
        "preface": "",
        "paragraphs": [
            "书空咄咄懒题诗，深媿敲门客问奇。",
            "向晚小窗闲远眺，西风吹雾出秋峗。"
        ],
        "notes": "",
        "id": "edbe4152d0d38bc302e0564fb719cfc5"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和建小学韵呈赵求仁使君  其一",
        "preface": "",
        "paragraphs": [
            "黉舍临溪静最安，朋来俊少共窥斑。",
            "能知格物如星秤，即是程门第一关。"
        ],
        "notes": "",
        "id": "bccda5f6a7da8c5096d8c6a42e790bd3"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和建小学韵呈赵求仁使君  其二",
        "preface": "",
        "paragraphs": [
            "理非精妙事非粗，一性空明彻万殊。",
            "白发圣人由稚子，常惺惺处是工夫。"
        ],
        "notes": "",
        "id": "062538b1d2969e384889fc061a5940fc"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和建小学韵呈赵求仁使君  其三",
        "preface": "",
        "paragraphs": [
            "衿珮欢迎师帅来，读书种子頼栽培。",
            "他年济济云霄路，谁信清朝叹乏才。"
        ],
        "notes": "",
        "id": "0d3898832192dfaf06cef7d8d7dce45a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "和建小学韵呈赵求仁使君  其四",
        "preface": "",
        "paragraphs": [
            "浦出西江有此名，道源澄湛自天成。",
            "屋头松树年多少，曾识濂溪授二程。"
        ],
        "notes": "",
        "id": "7cc7179b9642bf49c60d4489a8557ab1"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "三千里外无家客，四十年间苦学人。",
            "山隔不知云近远，祗将明月作乡亲。"
        ],
        "notes": "",
        "id": "01469e2ee78d2ff505c8e7b8e5e4d83c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "谢李叔飞惠酒",
        "preface": "",
        "paragraphs": [
            "清谈莫疗颠危证，白堕堪浇磊块胸。",
            "今日得生今日福，世间万事付青松。"
        ],
        "notes": "",
        "id": "02208ce9ecee0346d01c83b8d9dfbfa4"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赠相士",
        "preface": "",
        "paragraphs": [
            "火色鸢肩类马周，南冠濩落楚江头。",
            "道人莫说闲荣辱，且对梅花索笑休。"
        ],
        "notes": "",
        "id": "2f045f58fbc72a777cb1f82339500ab0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赠五星术士",
        "preface": "",
        "paragraphs": [
            "星斗扪胸溯李袁，岭梅谁问命艰难。",
            "彊宫缘被孤星主，合向山中守岁寒。"
        ],
        "notes": "",
        "id": "fb3f6d34fd3478d427cfaea1055a390c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 爱梅",
        "preface": "",
        "paragraphs": [
            "被酒闲凭茗主和，恼人风动不消多。",
            "月高片影横窗上，夜半无眠客奈何。"
        ],
        "notes": "",
        "id": "18cdfb3d6762124c77d3eec2454364c6"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 访梅",
        "preface": "",
        "paragraphs": [
            "山寒木落峭孤台，南北常分冷暖开。",
            "自笑三生如结习，每来月下立苍苔。"
        ],
        "notes": "",
        "id": "f33132cdc896da5d39c50e91228a05d7"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 见梅",
        "preface": "",
        "paragraphs": [
            "水边林表几徘徊，索笑清尊不惮开。",
            "祗恐对花无好句，却成辜负一年来。"
        ],
        "notes": "",
        "id": "e261833a4f2be70158fd5e7d2947215c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 探梅",
        "preface": "",
        "paragraphs": [
            "只办茶杯与酒尊，山中寒日易黄昏。",
            "今年闰月迟消息，枉费清宵几梦魂。"
        ],
        "notes": "",
        "id": "b96073d4f7f97129b068f88a9be24b4a"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 咏梅",
        "preface": "",
        "paragraphs": [
            "草木班中有此花，暗香浮动影横斜。",
            "古今陶写闲情性，惟说西湖处士家。"
        ],
        "notes": "",
        "id": "d9be22992b6de55ee30b384d00028abc"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 遇梅",
        "preface": "",
        "paragraphs": [
            "冷淡生涯合晚开，老天故遣雪频催。",
            "相逢唤醒平生梦，不悮山翁特地来。"
        ],
        "notes": "",
        "id": "d1b9bf75376acf377851aa8880b9becf"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 愬梅",
        "preface": "",
        "paragraphs": [
            "清入肝脾冷入肌，天机忽露两三枝。",
            "为渠瘦得身如鹤，诗病除非诗可医。"
        ],
        "notes": "",
        "id": "aa679fb784a9a689c1928b48025d7443"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 拟梅",
        "preface": "",
        "paragraphs": [
            "花事俱空叶乱飞，孤标强项发枯枝。",
            "溪山的皪无人问，铁石心肠雪冻时。"
        ],
        "notes": "",
        "id": "6c0378aa0e4a0c0ca703be60457928ab"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 友梅",
        "preface": "",
        "paragraphs": [
            "玉骨冰肌练帨轻，纵教雪压色逾明。",
            "太清不入尘人眼，完得平生淡性情。"
        ],
        "notes": "",
        "id": "0909776d6b93b3c3bfd4c12f5377f39b"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "用坡仙梅花十韵 赞梅",
        "preface": "",
        "paragraphs": [
            "万卉千葩总一家，木心才蠹脉皆邪。",
            "山窗玉立如风宪，人指为花不是花。"
        ],
        "notes": "",
        "id": "5ca0466c615b69514828cc2a8e484751"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄寿二亲三首  其一",
        "preface": "",
        "paragraphs": [
            "万竹森森一水泓，堂名劲逸即蓬瀛。",
            "赋诗何必多工部，怕与梅花共瘦生。"
        ],
        "notes": "",
        "id": "b3de93b6c6afbce49f2cd9e5ebb638f0"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄寿二亲三首  其二",
        "preface": "",
        "paragraphs": [
            "荣拜花封感圣主，寿杯阻莫捧亲前。",
            "岭梅尚有逢春日，办取斑衣听老天。"
        ],
        "notes": "",
        "id": "28e250e5f7cc5d7cb0abf36333a97880"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "寄寿二亲三首  其三",
        "preface": "",
        "paragraphs": [
            "甘向清朝作逐臣，茹蔬观草即经纶。",
            "心香都在寒梅上，宇宙常逢不老春。"
        ],
        "notes": "",
        "id": "c73b709839b8f07b83443dd1687ccf45"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "赋韦轩",
        "preface": "",
        "paragraphs": [
            "人性之偏惧不知，西门为此佩柔皮。",
            "报巫依旧伤于急，涵养工夫熟者谁。"
        ],
        "notes": "",
        "id": "e4a8757f4c0a3f3cfe2cdfe5975bbf58"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "横浦操",
        "preface": "",
        "paragraphs": [
            "山峩兮水泚，地鳞鳞兮岭之阯。",
            "睠林木兮多焦，盼美人兮曷处。",
            "矩古兮碍今，行植兮毁深。",
            "岂不能喑喑兮与时浮沈，奈抱此蹇蹇兮若膏肓其不可针。",
            "横浦兮幽绝，梅贞兮兰洁。",
            "蜂蝶远兮一气冽烈，宇宙皎兮明月。"
        ],
        "notes": "",
        "id": "2967d565fef0dea546c0536bf943eb66"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四先生像赞 晦庵朱文公",
        "preface": "",
        "paragraphs": [
            "天振斯文，紫阳木铎。",
            "博详反约，是继绝学。",
            "日月昭炳，揭之以行。",
            "闲居野服，身屈道亨。"
        ],
        "notes": "",
        "id": "6ff8c1ad260d40f001db872035ae1878"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四先生像赞 南轩张宣公",
        "preface": "",
        "paragraphs": [
            "玉质金相，卓尔良贵。",
            "有鉴在心，明利与义。",
            "大原斯阐，维世之模。",
            "表里不贰，皇皇圣途。"
        ],
        "notes": "",
        "id": "4daa03946d8ef9ee14730d002cd0232c"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四先生像赞 东莱吕成公",
        "preface": "",
        "paragraphs": [
            "探微极深，经纬万象。",
            "不显其杰，沈潜直养。",
            "体立同著，惟和且平。",
            "甘雨润泽，古井渊渟。"
        ],
        "notes": "",
        "id": "460acb07ff194616f5eaabc87fa64dca"
    },
    {
        "author": "刘黻",
        "dynasty": "宋",
        "type": "诗",
        "rhythmic": "",
        "title": "四先生像赞 象山陆文安公",
        "preface": "",
        "paragraphs": [
            "卓学迈伦，居超径诣。",
            "观我灵龟，以烛来世。",
            "展矣君子，克广厥居。",
            "澄然自得，春风咏归。"
        ],
        "notes": "",
        "id": "f7850563361391146f8eec37c5737b6d"
    }
]