[
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "春社从李昉乞酒",
        "preface": "",
        "paragraphs": [
            "社公今日没心情，为乞治聋酒一瓶。",
            "恼乱玉堂将欲徧，依稀巡到第三厅。"
        ],
        "notes": "",
        "id": "f66e96de7a680968ad017b987876bc00"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "溪声长在耳，山色不离门。",
            "扫地树留影，拂妆琴有声。",
            "一言寤主宁复听，三谏不从归去来。"
        ],
        "notes": "",
        "id": "593b94f66f5d0e4fc745546d8d2dab52"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "水声长在耳，山色不离门。",
            "扫地树留影，拂床琴有声。",
            "落日长安道，秋槐满地花。"
        ],
        "notes": "",
        "id": "6acbe0853801b3da4e669e54118984d3"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "题僧院",
        "preface": "",
        "paragraphs": [
            "走却坐禅客，移将不动尊。",
            "世间颠倒事，八万四千门。"
        ],
        "notes": "",
        "id": "72c9c82abda3796d29833d021bd6702d"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "荅弟妇歇后语",
        "preface": "",
        "paragraphs": [
            "慙无窦建，媿作梁山。"
        ],
        "notes": "",
        "id": "1e6a30815d6c68062803c81145e45aa4"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "送凌处士赴连州邀",
        "preface": "",
        "paragraphs": [
            "连山群书至，策马出长安。",
            "落日对酒别，晚关冲雪寒。",
            "霜飞湖草绿，春近岭梅残。",
            "知己云霄在，那言欲挂冠。",
            "（见北京图书馆藏《永乐大典》卷一三四五○「二寘」「处士」条。",
            "）（按唐有两李涛，其一长沙人，与温庭筠同时，《全唐诗》卷七百九十五收诗句六句。",
            "其一字信臣，避地湖南，事马殷，后唐天成中进士，历仕晋、汉，至宰辅，入周，封莒国公，后归宋，《全唐诗》卷七百三十七收诗一首，又卷八百七十《谐谑二》收诗一自，卷八百七十一《谐谑三》收歇后语两句。",
            "此李涛颇疑系温庭筠同时之李涛。",
            "）。"
        ],
        "notes": "",
        "id": "0a921811022348f71f935a2e1d7b60cf"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "赠山翁",
        "preface": "",
        "paragraphs": [
            "松萝深处住，闲野不生愁。",
            "鸟语烟岚静，水声门户秋。",
            "花间归洞路，山下钓鱼舟。",
            "沐浴圣王化，自怜丝满头。",
            "（影印本《诗渊》第一册第四九一页。",
            "）。"
        ],
        "notes": "",
        "id": "79bfdd1742ab3c9dbce2dce1a18f7020"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "题处士林亭",
        "preface": "",
        "paragraphs": [
            "帝里高人宅，苍苔遶径深。",
            "卷帘山入户，摘菓鸟移林。",
            "石沼养龟水，月台留客琴。",
            "生涯一樽酒，名利不关心。",
            "（同前第五册第三一二三页。",
            "）。"
        ],
        "notes": "",
        "id": "643b84c72320c4fd92d893b1460c3f72"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "南山",
        "preface": "",
        "paragraphs": [
            "南山思美人也",
            "彼美人兮，在南山之阳。",
            "岂不尔思，道阻且长。",
            "彼美人兮，在南山之侧。",
            "我不见兮，寤寐思服。",
            "彼美人兮，悠悠我思。",
            "何以予之，琼瑰玉佩。"
        ],
        "notes": "",
        "id": "df60e5bc7e69161c2f4eafb9a8ce2269"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "南山  其一",
        "preface": "",
        "paragraphs": [
            "彼美人兮，在南山之阳。",
            "岂不尔思，道阻且长。"
        ],
        "notes": "",
        "id": "7fb727dfbd3c4500b70c10ef2712449a"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "南山  其二",
        "preface": "",
        "paragraphs": [
            "彼美人兮，在南山之侧。",
            "我不见兮，寤寐思服。"
        ],
        "notes": "",
        "id": "e31e4ec0a79f11abc36ee983fd8d2354"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "南山  其三",
        "preface": "",
        "paragraphs": [
            "彼美人兮，悠悠我思。",
            "何以予之，琼瑰玉佩。"
        ],
        "notes": "",
        "id": "1eee377a5642cbe07883f854dc933e74"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "登高丘而望远海",
        "preface": "",
        "paragraphs": [
            "登高丘，望远海，万里长城今何在。",
            "坐使神州竟陆沉，夷甫诸人合葅醢。",
            "望远海，登高丘。",
            "知我者谓我心忧，不知我者谓我何求。",
            "归枕蓬莱漱弱水，大观宇宙真蜉蝣。"
        ],
        "notes": "",
        "id": "c1b46ea8774ff02419656fc3955e5ed3"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "读阮籍咏怀十七首",
        "preface": "",
        "paragraphs": [
            "人生天地间，如花开春时。",
            "遇晴即欣荣，遇雨还离披。",
            "晴雨由上苍，汝花何悲为。",
            "显允阮嗣宗，放达世所推。",
            "忧思独伤心，作为十七诗。",
            "感慨怀辛酸，似未达天理。",
            "既好王子乔，又恶轻薄子。",
            "善善又恶恶，好生而恶死。",
            "如何得徽称，口不挂臧否。"
        ],
        "notes": "",
        "id": "3bd13ba2fd29149dfdbd3bef40d43110"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "处事",
        "preface": "",
        "paragraphs": [
            "处事无心万象春，任渠逆境自横陈。",
            "笼中无疗家贫药，门外有催诗债人。",
            "酒盏阔疏瓶久卧，文书散乱案多尘。",
            "生前富贵非吾愿，肯学痴人问大钧。"
        ],
        "notes": "",
        "id": "58f7ec5050e7d4d5e4d73bcb91153509"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "诗社中有赴补者",
        "preface": "",
        "paragraphs": [
            "有诗千首可成名，万户侯封亦可轻。",
            "自是高标凌富贵，肯随余子逐恩荣。",
            "君游璧水甘芳饵，仆为铨衡上玉京。",
            "水镜兰坡各求第，诗盟似未十分清。"
        ],
        "notes": "",
        "id": "03ff8cc480f4ce0c2fcd0a707f95a6e3"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "新年开义馆教族属子姪作诗勉之",
        "preface": "",
        "paragraphs": [
            "日与圣贤居，其中乐有余。",
            "但存三寸舌，读尽五车书。",
            "学问胜金璧，功名特土苴。",
            "先当分义利，毋作小人儒。"
        ],
        "notes": "",
        "id": "fd367d9be98750b4c89e216ab7144146"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "兰坡过省",
        "preface": "",
        "paragraphs": [
            "俯随缰锁就科名，可笑兰坡未苦清。",
            "不管北山怨猿鹤，竟从南海掣鳌鲸。",
            "赏延于世愧在我，思济斯民同此情。",
            "轩冕傥来来则受，未来犹可以诗鸣。"
        ],
        "notes": "",
        "id": "48d508ceaffd5d12c8637ff2f04481ff"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "诗友作涉江采夫容触拨鄙思亦成一首",
        "preface": "",
        "paragraphs": [
            "涉江采夫容，江水湿我衣。",
            "厉揭不敢惮，将以遗所思。",
            "所思不我见，持此将安归。",
            "野花逞姿媚，众好纷莫违。",
            "此物何足叹，但伤爱者稀。"
        ],
        "notes": "",
        "id": "8cabcf5fb78baf5e04d8d9b1887320ad"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "春昼回文一首",
        "preface": "",
        "paragraphs": [
            "茶餠嚼时香透齿，水沉烧处碧凝烟。",
            "纱窗闭著犹慵起，极困新晴乍雨天。"
        ],
        "notes": "",
        "id": "3bc0ea36dd4cb3a70689669a0e5e956b"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "赠染花徐仲湘",
        "preface": "",
        "paragraphs": [
            "顷刻花开奕叶光，花间奇字兆灾祥。",
            "神仙幻术从来有，昔日韩湘今仲湘。"
        ],
        "notes": "",
        "id": "8a80dad8b93440b2a26334b2126a9782"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "杂诗十首  其一",
        "preface": "",
        "paragraphs": [
            "滔滔东流水，赴海无归期。",
            "亭亭右转日，今兹复来兹。",
            "人生寄天地，百年七十稀。",
            "思虑复营营，恐为达者嗤。"
        ],
        "notes": "",
        "id": "bece73c3aefe7b7d9e63538f119da144"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "杂诗十首  其二",
        "preface": "",
        "paragraphs": [
            "燕雀贺厦屋，虫蚁慕腥膻。",
            "野花引飞蝶，古木来嘶蝉。",
            "秋天百虫吟，春天百禽喧。",
            "翟公真暗事，喜愠见色言。"
        ],
        "notes": "",
        "id": "5ba1eca08c77bab954a48a977bf62233"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "杂诗十首  其三",
        "preface": "",
        "paragraphs": [
            "明主不弃士，我自志山林。",
            "爵服岂无华，才疏力难任。",
            "鸟向深山栖，鱼由深渊沉。",
            "吾亦爱吾庐，高歌复微吟。"
        ],
        "notes": "",
        "id": "93d180be3dec9433b0780d79cb40a1cc"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "杂诗十首  其四",
        "preface": "",
        "paragraphs": [
            "深岩有老翁，庬眉须鬓雪。",
            "夜半呼我名，授我微妙诀。",
            "字画古籀样，体势讹复缺。",
            "双眸忽烱烱，须臾竟披阅。",
            "至今得其传，心会口难说。"
        ],
        "notes": "",
        "id": "74b4a00555c91b1f1e5bc60cd0bb1fd9"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "琴书",
        "preface": "",
        "paragraphs": [
            "琴书随分足生涯，只灌园畦亦自佳。",
            "行状是刘斯立记，门风似杜少陵家。",
            "添诗人瘦因中酒，解睡魔围只上茶。",
            "无事出门觅诗料，巡檐指点数梅花。"
        ],
        "notes": "",
        "id": "f464e4604463a2cf0ba1cb355cb78875"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "寄范税院倚衡",
        "preface": "",
        "paragraphs": [
            "清敏当年宰宝唐，至今遗爱在甘棠。",
            "税苗有例分三等，吏卒无因下六乡。",
            "时异事殊民尚忆，人亡政息事堪伤。",
            "如今白纳重催吏，也坐先生对越堂。"
        ],
        "notes": "",
        "id": "259f5b1ff234e956179095b600e726ce"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "次韵平埜王子厚登相山不及相过",
        "preface": "",
        "paragraphs": [
            "儿童传好语，王子去求仙。",
            "我住亦迩只，君胡不惠然。",
            "相望百里外，一别五年前。",
            "会聚浑闲事，鹭鸥盟要坚。"
        ],
        "notes": "",
        "id": "ba7f84fe77207cf0bdd50fe245411730"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "题袁恭父神心精舍",
        "preface": "",
        "paragraphs": [
            "山川城郭同一形，市人鸦鹊同一声。",
            "吾身本自备万物，万物何有非吾身。",
            "此心虚彻公则明，事至能应物能名。",
            "君不见神心精舍袁主人，叱咤风雷呵鬼神。"
        ],
        "notes": "",
        "id": "0bc03db102c37066798a215bb28da4f4"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "僧本均乞蒙泉稿",
        "preface": "",
        "paragraphs": [
            "近闻甘子说，僧里有翛然。",
            "诗学贯休体，心参马祖禅。",
            "个中真有得，名下岂虚传。",
            "索我蒙泉稿，因风寄此篇。"
        ],
        "notes": "",
        "id": "43f6fa8930c05876d74b38e5fe118e79"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "题旴江王章甫梅境",
        "preface": "",
        "paragraphs": [
            "仙伯当年亭植梅，当今天子题品来。",
            "梅花是我丈人行，见梅不赋梅应咍。",
            "王君结庐在梅境，日与梅兄相追陪。",
            "吟诗些起逋仙魂，索笑醉衔工部杯。",
            "吾闻梅乃万木母，桃为奴婢李舆台。",
            "一阳生子万物始，梅花独先群卉开。",
            "一阴生午万物成，梅实独先群蘤胎。",
            "华实先天天不违，梅之时义大矣哉。",
            "纷纷余子不知本，祗说百花头上魁。",
            "此语闻之梅亭翁，录以赠君君勿推。"
        ],
        "notes": "",
        "id": "84fe0278b20696025aa5ae5904d5d6ab"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "为广寿长老文杰说嵩溪偈",
        "preface": "",
        "paragraphs": [
            "隔江招手见高亭，来谒嵩溪听水声。",
            "纵是远公今不出，也须强起送渊明。"
        ],
        "notes": "",
        "id": "dc459ec5707e892d180bf46b74f5e7e2"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "为能仁长老本端说无学偈",
        "preface": "",
        "paragraphs": [
            "十二时中六不收，了然无一事为头。",
            "禅河既寂无由浪，此岸已离那用舟。",
            "尘世荣枯真幻梦，涅槃生死是浮沤。",
            "要知无学用工处，十二时中六不收。"
        ],
        "notes": "",
        "id": "ebea5e9178557fd05ca9d8f6984f8ff8"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "三月十六日西湖闻杜鹃",
        "preface": "",
        "paragraphs": [
            "才上苏堤闻杜鹃，杜鹃怪我在天边。",
            "平生不作功名想，今日胡为富贵牵。",
            "辟谷未能那废食，买山所欲尚无钱。",
            "但须两事略如意，便占白云深处眠。"
        ],
        "notes": "",
        "id": "7297673b745c3417986ec66ed6ae6a79"
    },
    {
        "author": "李涛",
        "dynasty": "宋",
        "type": "诗",
        "rhythmic": "",
        "title": "访林龙发",
        "preface": "",
        "paragraphs": [
            "车马喧阗桃李村，谁人复识老梅尊。",
            "时中只有梅亭姪，来访西湖处士孙。"
        ],
        "notes": "",
        "id": "32bd0687a3dccbead86477f89a185685"
    }
]