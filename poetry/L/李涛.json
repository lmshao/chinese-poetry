[
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "春社从李昉乞酒",
        "preface": "",
        "paragraphs": [
            "社公今日没心情，为乞治聋酒一瓶。",
            "恼乱玉堂将欲徧，依稀巡到第三厅。"
        ],
        "notes": "",
        "id": "6e5524c75c9b693c677ca59561646325"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "溪声长在耳，山色不离门。",
            "扫地树留影，拂妆琴有声。",
            "一言寤主宁复听，三谏不从归去来。"
        ],
        "notes": "",
        "id": "f9b58040a45f67d487605a091cff1895"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "水声长在耳，山色不离门。",
            "扫地树留影，拂床琴有声。",
            "落日长安道，秋槐满地花。"
        ],
        "notes": "",
        "id": "506954214218d9beb890afc61c9995bf"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "题僧院",
        "preface": "",
        "paragraphs": [
            "走却坐禅客，移将不动尊。",
            "世间颠倒事，八万四千门。"
        ],
        "notes": "",
        "id": "35e43addb95bf8ea0f86741b1729dae5"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "荅弟妇歇后语",
        "preface": "",
        "paragraphs": [
            "慙无窦建，媿作梁山。"
        ],
        "notes": "",
        "id": "dffcb0d5ba5f0ff07e08eeda53a30fa3"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "送凌处士赴连州邀",
        "preface": "",
        "paragraphs": [
            "连山群书至，策马出长安。",
            "落日对酒别，晚关冲雪寒。",
            "霜飞湖草绿，春近岭梅残。",
            "知己云霄在，那言欲挂冠。",
            "（见北京图书馆藏《永乐大典》卷一三四五○「二寘」「处士」条。",
            "）（按唐有两李涛，其一长沙人，与温庭筠同时，《全唐诗》卷七百九十五收诗句六句。",
            "其一字信臣，避地湖南，事马殷，后唐天成中进士，历仕晋、汉，至宰辅，入周，封莒国公，后归宋，《全唐诗》卷七百三十七收诗一首，又卷八百七十《谐谑二》收诗一自，卷八百七十一《谐谑三》收歇后语两句。",
            "此李涛颇疑系温庭筠同时之李涛。",
            "）。"
        ],
        "notes": "",
        "id": "a57b5df0eccad0065caaf0afd7b77d21"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "赠山翁",
        "preface": "",
        "paragraphs": [
            "松萝深处住，闲野不生愁。",
            "鸟语烟岚静，水声门户秋。",
            "花间归洞路，山下钓鱼舟。",
            "沐浴圣王化，自怜丝满头。",
            "（影印本《诗渊》第一册第四九一页。",
            "）。"
        ],
        "notes": "",
        "id": "87754c2ada2810c03f512023644c0135"
    },
    {
        "author": "李涛",
        "dynasty": "唐",
        "type": "诗",
        "rhythmic": "",
        "title": "题处士林亭",
        "preface": "",
        "paragraphs": [
            "帝里高人宅，苍苔遶径深。",
            "卷帘山入户，摘菓鸟移林。",
            "石沼养龟水，月台留客琴。",
            "生涯一樽酒，名利不关心。",
            "（同前第五册第三一二三页。",
            "）。"
        ],
        "notes": "",
        "id": "a6a6ed318a693f27460f0baa762ead78"
    }
]