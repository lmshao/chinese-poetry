[
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一",
        "preface": "",
        "paragraphs": [
            "万里归来葺故园，阚湖新结小船轩。",
            "双亲八十喜康健，七子侍劳三十孙。"
        ],
        "notes": "",
        "id": "40403c76c5b86f65f17a952546ab43ea"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其二",
        "preface": "",
        "paragraphs": [
            "别港鶑娇恰恰啼，苏公堤过赵公堤。",
            "水西云北春无頼，细柳新蒲绿未齐。"
        ],
        "notes": "",
        "id": "3cc9ce3dabb1bac24da38f9f053656cb"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其三",
        "preface": "",
        "paragraphs": [
            "天造西湖锦绣堆，柳边渔父小篷开。",
            "能言景定年间事，公主鸾箫锦櫂来。"
        ],
        "notes": "",
        "id": "675ddaedaf903afe50a79663ebee03c9"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其四",
        "preface": "",
        "paragraphs": [
            "此客清狂似季真，意行湖曲眺青春。",
            "橹声往往来来好，山色朝朝暮暮新。"
        ],
        "notes": "",
        "id": "4c1fb47ffa67ad5319af165e2b863148"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其五",
        "preface": "",
        "paragraphs": [
            "杖藜引客入渔家，尽敞蓬窗作供茶。",
            "三面阑干诗思阔，湖光千顷浸荷花。"
        ],
        "notes": "",
        "id": "b67fc93f050608a0e0fc435af580e196"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其六",
        "preface": "",
        "paragraphs": [
            "当年飞鸟亦难前，今日中堂起烧烟。",
            "丞相不嗔山色好，歌声稳送里河船。"
        ],
        "notes": "",
        "id": "1afa3994d4721372e45003f627d87344"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其七",
        "preface": "",
        "paragraphs": [
            "小小船斋阚碧流，水仙招我下湖游。",
            "箫声袅袅歌声合，桂子香中十里秋。"
        ],
        "notes": "",
        "id": "b79feef091c0fb49c113c737d8766188"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其八",
        "preface": "",
        "paragraphs": [
            "诗翁老去尚儿嬉，撩拨歌鬟笑挽衣。",
            "草草杯盘随处饮，西泠桥入断桥归。"
        ],
        "notes": "",
        "id": "2e0482038c5262c38ba89c1d422db2d4"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其九",
        "preface": "",
        "paragraphs": [
            "北去南来无定居，水流云在意何如。",
            "湖边倘有西飞雁，只寄诗筒莫寄书。"
        ],
        "notes": "",
        "id": "64dbcc1426b898c776277e148185f157"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一○",
        "preface": "",
        "paragraphs": [
            "涧边烂醉桂花秋，明发携琴不可留。",
            "遥想两峰湖一曲，画船何日许同游。"
        ],
        "notes": "",
        "id": "d494f990ae1da846497cfe3299dfdf92"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一一",
        "preface": "",
        "paragraphs": [
            "水流云在意，政不限西东。",
            "山泽秋如瘦，江湖道亦穷。",
            "浙音惟我听，冀眼独居空。",
            "甚惜匆匆别，西风落叶中。"
        ],
        "notes": "",
        "id": "d6be6684642b1c0ff1b29e3c40f7ff35"
    }
]