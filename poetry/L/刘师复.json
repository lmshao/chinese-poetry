[
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一",
        "preface": "",
        "paragraphs": [
            "万里归来葺故园，阚湖新结小船轩。",
            "双亲八十喜康健，七子侍劳三十孙。"
        ],
        "notes": "",
        "id": "2e7b702b9cca8506d6f04a42b8190f2b"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其二",
        "preface": "",
        "paragraphs": [
            "别港鶑娇恰恰啼，苏公堤过赵公堤。",
            "水西云北春无頼，细柳新蒲绿未齐。"
        ],
        "notes": "",
        "id": "8ce6715de8f97b699f168ecb3ade8572"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其三",
        "preface": "",
        "paragraphs": [
            "天造西湖锦绣堆，柳边渔父小篷开。",
            "能言景定年间事，公主鸾箫锦櫂来。"
        ],
        "notes": "",
        "id": "63b75d64cce000a52ba3560bb2379e05"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其四",
        "preface": "",
        "paragraphs": [
            "此客清狂似季真，意行湖曲眺青春。",
            "橹声往往来来好，山色朝朝暮暮新。"
        ],
        "notes": "",
        "id": "a77593ec55ad940a5e1b4a9db8478f37"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其五",
        "preface": "",
        "paragraphs": [
            "杖藜引客入渔家，尽敞蓬窗作供茶。",
            "三面阑干诗思阔，湖光千顷浸荷花。"
        ],
        "notes": "",
        "id": "b85aa4a957a13fae0a642b16b39c0ccb"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其六",
        "preface": "",
        "paragraphs": [
            "当年飞鸟亦难前，今日中堂起烧烟。",
            "丞相不嗔山色好，歌声稳送里河船。"
        ],
        "notes": "",
        "id": "d089e6921e521042ba6eb7ee4985bc9d"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其七",
        "preface": "",
        "paragraphs": [
            "小小船斋阚碧流，水仙招我下湖游。",
            "箫声袅袅歌声合，桂子香中十里秋。"
        ],
        "notes": "",
        "id": "2470c53cc1f6587f88af107b97fe0276"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其八",
        "preface": "",
        "paragraphs": [
            "诗翁老去尚儿嬉，撩拨歌鬟笑挽衣。",
            "草草杯盘随处饮，西泠桥入断桥归。"
        ],
        "notes": "",
        "id": "cd29f407c570998a631f87b869e47f87"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其九",
        "preface": "",
        "paragraphs": [
            "北去南来无定居，水流云在意何如。",
            "湖边倘有西飞雁，只寄诗筒莫寄书。"
        ],
        "notes": "",
        "id": "e32caf6f30394190b8ad4a4827661759"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一○",
        "preface": "",
        "paragraphs": [
            "涧边烂醉桂花秋，明发携琴不可留。",
            "遥想两峰湖一曲，画船何日许同游。"
        ],
        "notes": "",
        "id": "d41b45868e027f264c05c19e4e2496d1"
    },
    {
        "author": "刘师复",
        "dynasty": "宋",
        "type": "诗",
        "rhythmic": "",
        "title": "题汪水云诗卷  其一一",
        "preface": "",
        "paragraphs": [
            "水流云在意，政不限西东。",
            "山泽秋如瘦，江湖道亦穷。",
            "浙音惟我听，冀眼独居空。",
            "甚惜匆匆别，西风落叶中。"
        ],
        "notes": "",
        "id": "cfc2018e289685b591dce0eac0e88a29"
    }
]