[
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "湖上卧病喜陆鸿渐至",
        "preface": "",
        "paragraphs": [
            "昔去繁霜月，今来苦雾时。",
            "相逢仍卧病，欲语泪先垂。",
            "强劝陶家酒，还吟谢客诗。",
            "偶然成一醉，此外更何之。"
        ],
        "notes": "",
        "id": "f012cf4df477b9da9ab683cb42f2e0b7"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "寄校书七兄",
        "preface": "",
        "paragraphs": [
            "无事乌程县，蹉跎岁月余。",
            "不知芸阁吏，寂寞竟何如。",
            "远水浮仙棹，寒星伴使车。",
            "因过大雷岸，莫忘八行书。"
        ],
        "notes": "",
        "id": "acc025ad1467f89a45d4e4e412be83b2"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "寄朱放",
        "preface": "",
        "paragraphs": [
            "望水试登山，山高湖又阔。",
            "相思无晓夕，相望经年月。",
            "郁郁山木荣，绵绵野花发。",
            "别后无限情，相逢一时说。"
        ],
        "notes": "",
        "id": "3d192bdc5a1d42afc1747dae6f048f9a"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "送韩揆之江西",
        "preface": "",
        "paragraphs": [
            "相看指杨柳，别恨转依依。",
            "万里江西水，孤舟何处归？",
            "湓城潮不到，夏口信应稀。",
            "唯有衡阳雁，年年来去飞。"
        ],
        "notes": "",
        "id": "40f52039b3c5035357b4aa9fb17b03fa"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "道意寄崔侍郎",
        "preface": "",
        "paragraphs": [
            "莫漫恋浮名，应须薄宦情。",
            "百年齐旦暮，前事尽虚盈。",
            "愁鬓行看白，童颜学未成。",
            "无过天竺国，依止古先生。"
        ],
        "notes": "",
        "id": "f5626b5aa184b43423df12b25230f16d"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "从萧叔子听弹琴赋得三峡流泉歌",
        "preface": "",
        "paragraphs": [
            "妾家本住巫山云，巫山流泉常自闻。",
            "玉琴弹出转寥敻，直是当时梦里听。",
            "三峡迢迢几千里，一时流入幽闺里。",
            "巨石崩崖指下生，飞泉走浪弦中起。",
            "初疑愤怒含雷风，又似呜咽流不通。",
            "回湍曲濑势将尽，时复滴沥平沙中。",
            "忆昔阮公为此曲，能令仲容听不足。",
            "一弹既罢复一弹，愿作流泉镇相续。"
        ],
        "notes": "",
        "id": "d74e1706cf647e5a3aff3369ea00a42f"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "相思怨",
        "preface": "",
        "paragraphs": [
            "人道海水深，不抵相思半。",
            "海水尚有涯，相思渺无畔。",
            "携琴上高楼，楼虚月华满。",
            "弹著相思曲，弦肠一时断。"
        ],
        "notes": "",
        "id": "e0f77ac7ed21d7e300ba74b9009403aa"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "朝云暮雨镇相随，去雁来人有返期。",
            "玉枕秪知长下泪，银灯空照不眠时。",
            "仰看明月翻含意，俯眄流波欲寄词。",
            "却忆初闻凤楼曲，教人寂寞复相思。"
        ],
        "notes": "",
        "id": "4462e1411fb0164ecdc5ca31c42f7138"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "恩命追入留别广陵故人",
        "preface": "",
        "paragraphs": [
            "无才多病分龙钟，不料虚名达九重。",
            "仰媿弹冠上华发，多慙拂镜理衰容。",
            "驰心北阙随芳草，极目南山望旧峰。",
            "桂树不能留野客，沙鸥出浦谩相逢。"
        ],
        "notes": "",
        "id": "e3a652599b4c20834422e2ddf0de8c24"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "八至",
        "preface": "",
        "paragraphs": [
            "至近至远东西，至深至浅清溪。",
            "至高至明日月，至亲至疎夫妻。"
        ],
        "notes": "",
        "id": "f79ce73a37631cba1bd972d0a5c47bfb"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "送阎二十六赴剡县",
        "preface": "",
        "paragraphs": [
            "流水阊门外，孤舟日复西。",
            "离情遍芳草，无处不萋萋。",
            "妾梦经吴苑，君行到剡溪。",
            "归来重相访，莫学阮郎迷。"
        ],
        "notes": "",
        "id": "fb5570d6426b458f48e6f8a4593b8126"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "得阎伯钧书",
        "preface": "",
        "paragraphs": [
            "情来对镜嬾梳头，暮雨萧萧庭树秋。",
            "莫怪阑干垂玉筯，只缘惆怅对银钩。"
        ],
        "notes": "",
        "id": "a26da5e6a544389748351585b7d80ee4"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "结素鱼贻友人",
        "preface": "",
        "paragraphs": [
            "尺素如残雪，结为双鲤鱼。",
            "欲知心里事，看取腹中书。"
        ],
        "notes": "",
        "id": "da3061ef1cee6a2ce4f93ba8c45ce446"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "偶居",
        "preface": "",
        "paragraphs": [
            "心远浮云知不还，心云并在有无间。",
            "狂风何事相摇荡，吹向南山复北山。"
        ],
        "notes": "",
        "id": "52e7ebecd9caadc2fb56a3580d8f211e"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "明月夜留别",
        "preface": "",
        "paragraphs": [
            "离人无语月无声，明月有光人有情。",
            "别后相思人似月，云间水上到层城。"
        ],
        "notes": "",
        "id": "e596e482c5b30aefdcd3680c62b82374"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "春闺怨",
        "preface": "",
        "paragraphs": [
            "百尺井栏上，数株桃已红。",
            "念君辽海北，抛妾宋家东。"
        ],
        "notes": "",
        "id": "69f21193a0f4001e738d365071c3ac5d"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "经时未架却，心绪乱纵横。",
            "已看云鬓散，更念木枯荣。",
            "鞞鼓喧行选，旌旗拂座隅。",
            "不覩河阳一县花，空见青山三两点。"
        ],
        "notes": "",
        "id": "32b9efd7b0a1871b73a7170d449cdae0"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "蔷薇花",
        "preface": "",
        "paragraphs": [
            "翠融红绽浑无力，斜倚栏干似诧人。",
            "深处最宜香惹蝶，摘时兼恐焰烧春。",
            "当空巧结玲珑帐，著地能铺锦绣裀。",
            "最好凌晨和露看，碧纱窗外一枝新。"
        ],
        "notes": "",
        "id": "2162ccb46866333aed847a8a5e3ca611"
    },
    {
        "author": "李冶",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "最爱纤纤曲水滨，夕阳移影过青苹。",
            "东风又染一年绿，楚客更伤千里春。",
            "低叶已藏依岸櫂，高枝应闭上楼人。",
            "舞腰渐重烟光老，散作飞绵惹翠裀。"
        ],
        "notes": "",
        "id": "9ba04f1c4143f44c3df76d221b18a40f"
    }
]