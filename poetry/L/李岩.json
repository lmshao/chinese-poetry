[
    {
        "author": "李岩",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "远节忘荣趣，全真悟道微。",
            "登朝四皓客，辞老二疏归。",
            "圣主钦玄德，台臣饯羽衣。",
            "丹丘不可接，凫舄几时飞。",
            "（见《会稽掇英总集》卷二）。"
        ],
        "notes": "",
        "id": "e6db5983e7887542e1a862454b4df244"
    },
    {
        "author": "李岩",
        "dynasty": "宋",
        "type": "诗",
        "rhythmic": "",
        "title": "冬宿别业",
        "preface": "",
        "paragraphs": [
            "移榻三冬暮，联床半夜寒。",
            "不眠霜瓦晓，细语壁灯残。",
            "雁泽栖何定，鸰原且自宽。",
            "鸿飞非所羡，聊托一枝安。"
        ],
        "notes": "",
        "id": "6598ed2f867cb4fdef38b235bc22f6a3"
    },
    {
        "author": "李岩",
        "dynasty": "宋",
        "type": "诗",
        "rhythmic": "",
        "title": "玉井云根",
        "preface": "",
        "paragraphs": [
            "云根一窦发清澜，绀宇何须结绮栏。",
            "夜霄定知奎斗澈，浪翻应有蛰龙蟠。",
            "支机水沸银河涌，海眼秋清宝鉴寒。",
            "自是源泉开淑气，还看雪液更漫漫。"
        ],
        "notes": "",
        "id": "6b67cc67f86567e154fa26d11675f7ee"
    }
]