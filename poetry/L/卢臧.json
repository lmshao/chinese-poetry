[
    {
        "author": "卢臧",
        "dynasty": "宋",
        "type": "诗",
        "rhythmic": "",
        "title": "三岩诗 火星岩",
        "preface": "",
        "paragraphs": [
            "岩扃瞰群阜，畴昔道宫隣。",
            "荧惑标名旧，浮屠缔构新。",
            "石寒长滴乳，池润不生尘。",
            "吾到期深入，虬蛇勿噬人。"
        ],
        "notes": "",
        "id": "3c31e4a091278bff852772aacc014d3e"
    },
    {
        "author": "卢臧",
        "dynasty": "宋",
        "type": "诗",
        "rhythmic": "",
        "title": "三岩诗 朝阳岩",
        "preface": "",
        "paragraphs": [
            "潇湘峻岸傍，岩穴号朝阳。",
            "全会江云势，先分海日光。",
            "高深惊险易，冬夏返温凉。",
            "谁肯弃尘世，探穷仙者乡。"
        ],
        "notes": "",
        "id": "db98cff4bd887b0553da3def7a007a4c"
    },
    {
        "author": "卢臧",
        "dynasty": "宋",
        "type": "诗",
        "rhythmic": "",
        "title": "三岩诗 澹山岩",
        "preface": "",
        "paragraphs": [
            "谁开仙窟宅，非与众岩俦。",
            "树响晴翻雨，岚凉夏变秋。",
            "禽灵啼复断，云怪吐还收。",
            "深羡群僧住，嗟予莫少留。"
        ],
        "notes": "",
        "id": "bb0b8107b6929a263252780de7dbf05d"
    }
]