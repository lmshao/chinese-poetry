[
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "龙兴寺阁",
        "preface": "",
        "paragraphs": [
            "危梯凌碧空，不与廛闾通。",
            "朝烟翳高栋，霭霭犹从龙。",
            "遥睇辨沧海，纵观分岱宗。",
            "常山与马耳，历历在目中。",
            "良时无停景，远宦如飘蓬。",
            "汨没困簿领，何以舒心胸。",
            "公余频登临，勿使酒樽空。",
            "行看五六月，下视零雨蒙。"
        ],
        "notes": "",
        "id": "70f378d1b73a5e1d84f58b03abf2eaa7"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "同侯德裕登邠州凌峰阁",
        "preface": "",
        "paragraphs": [
            "招提挂层峰，朱槛倚天半。",
            "冷风阁底回，暑昼消清汗。",
            "危跻出䆗窱，俯视群峰乱。",
            "吾人家东州，官学各羁绊。",
            "玆游岂易得，勿讶金樽满。",
            "终期汗漫游，醉卧云峦畔。"
        ],
        "notes": "",
        "id": "499ca8262cbb06cdd6722d2793aa6fc2"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "宗学寓宿贻谢任宿",
        "preface": "",
        "paragraphs": [
            "煌煌文德门，绛殿高巍巍。",
            "朔望奉朝谒，自觉身光辉。",
            "吾家济水南，旧隐掩双扉。",
            "三径虽就荒，松菊犹依依。",
            "归欤怀魏阙，倦宦念东归。",
            "游子行未已，江湖鴈南飞。",
            "去就两无策，踌躇送残晖。"
        ],
        "notes": "",
        "id": "d2a3712ac5e2fe44117bd39153aefb36"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "扈从至西城道中作",
        "preface": "",
        "paragraphs": [
            "霜风卷雾散，天日增光明。",
            "警跸转前路，百鸟相和鸣。",
            "边尘暗长淮，今岁幸西城。",
            "野店翠华过，纵观满簷楹。",
            "丰年高廪多，薄饭犹香秔。",
            "衰钝犹何者，厚颜羞大烹。",
            "盐梅乏滋味，终恐伤和羮。",
            "干戈几时休，忧国心如酲。",
            "归欤魏阙念，老矣沧洲情。",
            "勉力谓诸将，为时请长缨。"
        ],
        "notes": "",
        "id": "95c19505dced7dace406a1bdba0a9edf"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵刘省元希范题孙伯温舫斋",
        "preface": "",
        "paragraphs": [
            "昔年曾伴江湖客，泛宅浮家烟水阔。",
            "兰旌桂棹去夷犹，醉吟烂赏湖山色。",
            "即今别来四五年，渔蓑烟艇想依然。",
            "驱车终岁走尘土，梦魂犹在苕霅间。",
            "主人好事谁能敌，凿藓诛茅开一室。",
            "宛如画舫到江南，左列图书右经籍。",
            "嗟予踪迹若飞蓬，笑谈偃息幸相从。",
            "有时睡觉惊四顾，恍然身在船窗中。",
            "经营雅协沧洲趣，祇欠云涛破烟雾。",
            "萧萧风雨夜深时，忆著扁舟横野渡。",
            "羡君腹大饱诗书，笔端摛藻飞琼琚。",
            "行看乘槎犯牛斗，吾知此舍真蘧庐。"
        ],
        "notes": "",
        "id": "b8161b15bc01d8d0b20c46c65c9f84a6"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "和沈和仲同胡少汲河朔道中",
        "preface": "",
        "paragraphs": [
            "投分缘心合，相从与道俱。",
            "归途联宝勒，佳句握灵珠。",
            "笑语调征赋，间关恤老孤。",
            "独怜抚字谬，本计自疏芜。"
        ],
        "notes": "",
        "id": "5d58611ef88921b9dabc850141829cac"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "襄城大热喜雨",
        "preface": "",
        "paragraphs": [
            "大暑方蒸湿，云兴忽蔽空。",
            "俄然飘细雨，快矣濯清风。",
            "变化谁能测，炎凉迥不同。",
            "马前襄汉路，山色有无中。"
        ],
        "notes": "",
        "id": "f9ae984772e1dd722ea2155236650750"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "怀临济旧居四首  其一",
        "preface": "",
        "paragraphs": [
            "古邑吾乡闬，闲居况可嘉。",
            "膏腴环百里，市井簇千家。",
            "南郭连山色，东郊接水涯。",
            "秋风故军路，纵目赏荷花。"
        ],
        "notes": "",
        "id": "0e5fce0a3ca55d7ddf25602c966e5487"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "怀临济旧居四首  其二",
        "preface": "",
        "paragraphs": [
            "出郭遥墙路，行行到旧庄。",
            "春深杨叶閙，雨足稻花香。",
            "草色连三径，槐枝罩一堂。",
            "挂冠他日事，投老此徜徉。"
        ],
        "notes": "",
        "id": "2a2c390103cfd0f05f2f6b217fbef56d"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "怀临济旧居四首  其三",
        "preface": "",
        "paragraphs": [
            "乡党吾兄弟，家居孝友风。",
            "北堂谐力养，南亩幸年丰。",
            "婚嫁朱陈比，交游管鲍同。",
            "南枝真可恋，倦翼厌樊笼。"
        ],
        "notes": "",
        "id": "72a8626a4ae760e3b7ec9f30f3aa9419"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "怀临济旧居四首  其四",
        "preface": "",
        "paragraphs": [
            "古邑西门外，烟村远市廛。",
            "呼鹰白草际，调马绿杨边。",
            "持节东西路，离家五六年。",
            "永怀豪横乐，半老尚依然。"
        ],
        "notes": "",
        "id": "02b049c1d546bf1a4637164214405d6a"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "元祐甲戌二月省试夜分论经理诗",
        "preface": "",
        "paragraphs": [
            "睿圣崇儒治，严宸夜已分。",
            "讲论经理切，䌷绎帝心勤。",
            "铜鼓三更漏，牙籖六艺文。",
            "游心通二典，刻意究三坟。",
            "玉殿澄寒月，枫庭蔼庆云。",
            "迩英如厕迹，所学献吾君。"
        ],
        "notes": "",
        "id": "97401bf197193567423e08c2d76e7019"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "家学书怀  其一",
        "preface": "",
        "paragraphs": [
            "儒林从昔蔼英猷，蚤步亨衢孰比俦。",
            "四坐俊翘环策府，一时名位冠瀛洲。",
            "九苞丹凤标文采，五总灵龟擅智谋。",
            "东观退朝何所似，广文诗徤欲凌秋。"
        ],
        "notes": "",
        "id": "368252d4ff2604efaf82b6cb094d2490"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "家学书怀  其二",
        "preface": "",
        "paragraphs": [
            "穷经投老变书滛，两鬓尘埃老欲侵。",
            "满院好风炎日晚，一庭疏雨夜堂深。",
            "十年尘坌无高步，万里云霄有素心。",
            "谁谓腐儒何所用，试将肝胆报知音。"
        ],
        "notes": "",
        "id": "ce823b3fbbee96993106ce30cca7f72c"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "感旧书怀",
        "preface": "",
        "paragraphs": [
            "宦涂忽忽六周星，万事于今一未成。",
            "但著青衫趋冉冉，不知华发欲茎茎。",
            "驱驰翻忆林泉卧，顽钝宜归畎亩耕。",
            "赖有乡人端契谊，相逢时慰寂寥情。"
        ],
        "notes": "",
        "id": "175bcce6a77514677a1c2f969d24a943"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "雄州道中寄沈和仲侍郎",
        "preface": "",
        "paragraphs": [
            "扁舟隐隐马骎骎，重到燕山感念深。",
            "水陆共时同偃薄，云途今日异升沉。",
            "青山岂乏归耕路，白髪难忘报国心。",
            "木落鴈飞秋复尽，惘然怀抱寄幽吟。"
        ],
        "notes": "",
        "id": "ba2c8af7e71185c95b7e9f9ff71ee5e7"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "李希中祉故门下侍郎邦直次子有文章器业尝任淮南两浙转运使及江淮发运使靖康元年三月仆寓维扬游开元寺见公题名感槩成诗",
        "preface": "",
        "paragraphs": [
            "当年对策大明宫，曾见挥毫气吐虹。",
            "楚客才华推宋玉，汉儒文赋许扬雄。",
            "漳滨墓木皆成拱，洛汭池台半已空。",
            "经济才高英槩尽，感恩垂泪向东风。"
        ],
        "notes": "",
        "id": "2668e7641336460be08c73592b5f4630"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "离京师",
        "preface": "",
        "paragraphs": [
            "春光冉冉过皇州，桂棹东归汴水流。",
            "满岸风光连别浦，两行烟柳送归舟。",
            "麤官自不随时用，拙宦安能为已谋。",
            "香寺故人来话别，一樽清酒散牢愁。"
        ],
        "notes": "",
        "id": "1fecdc4468cfa27998eb7e9b9aefb081"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "送朱景行",
        "preface": "",
        "paragraphs": [
            "学士文章早擅名，大夫官业久驰声。",
            "暂分雷土三年政，伫看云衢万里程。",
            "顾我飘蓬非夙契，辱公倾盖若平生。",
            "寻踪曾醉姑苏酒，水远山长怆别情。"
        ],
        "notes": "",
        "id": "47fb60142a377c35e47dddee9cfb89cb"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵台守晁子莫见贻",
        "preface": "",
        "paragraphs": [
            "去岁乘桴暂得闲，忽惊三命促登坛。",
            "向来彊健思投笔，老去衰迟懒据鞍。",
            "玉帐梦回烽燧晓，水乡春尽铁衣寒。",
            "海山深处幽栖地，为我经营𥩟挂冠。"
        ],
        "notes": "",
        "id": "fd0925f06488d5d97212c068680bd49a"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵台守刘仲忱",
        "preface": "",
        "paragraphs": [
            "瓦桥倾盖暂徘徊，自渡江南迹屡陪。",
            "衰谢未能高隐去，依栖还傍故人来。",
            "青蒲谏诤推公望，皂盖承宣屈大才。",
            "但恐政成公促召，异时怀抱向谁开。"
        ],
        "notes": "",
        "id": "f0a52b0909a31b1439dd218d34b7a001"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵陈国佐喜雨",
        "preface": "",
        "paragraphs": [
            "吾皇恳恻念三农，圣德昭昭格昊穹。",
            "丹诏丁宁祈雨泽，幽人歌咏愿年丰。",
            "焦枯已有生成意，膏润全归造化功。",
            "窃食太仓真厚幸，况闻湖外奏肤公。"
        ],
        "notes": "",
        "id": "e8c015ea74e317d4dc93a9d5603b348a"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "送张德远宣抚川陕二首  其一",
        "preface": "",
        "paragraphs": [
            "维扬倾盖意相投，国事当时已共忧。",
            "铁马勤王曾并辔，戎衣护圣每同舟。",
            "山西气槩终须在，塞北烟尘漫不收。",
            "宗社有灵天悔祸，尚期一战扫边愁。"
        ],
        "notes": "",
        "id": "960234704f8669c9774e4c71003130af"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "送张德远宣抚川陕二首  其二",
        "preface": "",
        "paragraphs": [
            "子房云裔擅英名，位冠枢庭独本兵。",
            "毎愤中原沦半壁，拟将孤剑斩长鲸。",
            "汉中险阻真堪据，关内安危系此行。",
            "勉力功名扶帝业，临风何用怆离情。"
        ],
        "notes": "",
        "id": "ac0fff33ccb4ab500c4d418c0277fec9"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵崔彊恕坠马见贻",
        "preface": "",
        "paragraphs": [
            "昔参幕府事从军，跃马翩翩犯塞尘。",
            "舞剑未饶横槊客，属鞬何羡佩钩人。",
            "中年衰钝难堪事，一跌支离近浃旬。",
            "多谢故人情意厚，佳篇惟待细书绅。"
        ],
        "notes": "",
        "id": "9f813d67791155360426e52759e005d5"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "谢刘仲忱宠惠诗编",
        "preface": "",
        "paragraphs": [
            "久钦文采动簪绅，晚见佳篇妙入神。",
            "金自鸡林酬去贵，珠从骊颔探来珍。",
            "越罗蜀锦工谁拟，阵马风樯勇莫伦。",
            "四十年来无此作，睢阳今继少陵人。"
        ],
        "notes": "",
        "id": "69ccdd9c67f6f7b01a41d8456421c3ac"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵姜光彦移居",
        "preface": "",
        "paragraphs": [
            "仕途忧患久相随，老去求闲遂燕私。",
            "陇笛不闻吹旧曲，彩牋时见赋新诗。",
            "清宵好月穿蓬户，落日凉风动桂枝。",
            "两鬓霜毛如旧少，按弦无意望钟期。"
        ],
        "notes": "",
        "id": "cdb2ee10b0423e277a6a7b59914397ad"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵卢虞卿枢密见寄之什",
        "preface": "",
        "paragraphs": [
            "维扬初记接英躔，日月飞驰已十年。",
            "政路翺翔常在后，祠宫闲退蚤输先。",
            "欲陪清会时颙首，辱惠新诗思涌泉。",
            "幸有会稽栖隐地，约公归老钓鱼船。"
        ],
        "notes": "",
        "id": "499d3d0125fdafef7c7340568e154489"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "登第后道中灯下读书",
        "preface": "",
        "paragraphs": [
            "十载灯前笔下耕，如今鴈塔幸题名。",
            "他年若遂平生志，肯为长檠弃短檠。"
        ],
        "notes": "",
        "id": "56e79ac66dbfddcfac7fa59b953e806f"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "行次渑池道中",
        "preface": "",
        "paragraphs": [
            "十年两度到秦川，每忆东归意浩然。",
            "何况驱车度殽渑，眼前都是好风烟。"
        ],
        "notes": "",
        "id": "ebbc70a7fba96ec0a5cec211cd90d99f"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "金风萧瑟动疏帘，细雨霏微拂画簷。",
            "篱菊半开家酿熟，自慙生理胜陶潜。"
        ],
        "notes": "",
        "id": "293a58f0d21d3cdd74f521db099ca467"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "重和改元冬至",
        "preface": "",
        "paragraphs": [
            "至后光阴争一线，竹轩小阁兽炉新。",
            "卷帘賸放冬曦入，暖律浑如洞府春。"
        ],
        "notes": "",
        "id": "266641173963c8dd66174b38b3c3174c"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "题樊将军庙",
        "preface": "",
        "paragraphs": [
            "排危盛气冠英雄，逆耳忠言悟沛公。",
            "何事时人太求备，欲将瑕翳掩前功。"
        ],
        "notes": "",
        "id": "eb3f0ecb6c4c5eacd97638df7a6e03ff"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "承乏河北东路不得为天平之游偶成小诗呈沈和中殿撰胡少汲龙图",
        "preface": "",
        "paragraphs": [
            "梦想天平紫府开，却嗟匏系在铜台。",
            "山灵有意憎尘俗，不许寻芳暂到来。"
        ],
        "notes": "",
        "id": "df927fa2a83bf1a0653430d9f6101c1c"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "寄刘圣可杨如晦贾习之三首  其一",
        "preface": "",
        "paragraphs": [
            "清晖堂下相从夜，见说崔桥自昔游。",
            "别后不知能几日，却来桥上系扁舟。"
        ],
        "notes": "",
        "id": "c515110455bd0cb597a99c5beaccd599"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "寄刘圣可杨如晦贾习之三首  其二",
        "preface": "",
        "paragraphs": [
            "霜汀野岸清宵月，偏照蓬窗不寐人。",
            "遥想塞垣千里共，可怜名宦阻相亲。"
        ],
        "notes": "",
        "id": "0dfacb3b416799c27ea2a0a9e9c2afbd"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "寄刘圣可杨如晦贾习之三首  其三",
        "preface": "",
        "paragraphs": [
            "北山逋客今何在，西塞从军各未归。",
            "欲访草堂寻旧隐，恐教猿鹤谩依依。"
        ],
        "notes": "",
        "id": "366b605c9dc7545fb413be4ab9cd9311"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "新酒金橘寄李德升",
        "preface": "",
        "paragraphs": [
            "稻醅初熟鹅儿色，金橘方包弹子新。",
            "寄与乡朋供一醉，捧觞应笑独醒人。"
        ],
        "notes": "",
        "id": "614fca3de5f5d349cc6091455a0d5814"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "舟次魏村阻风",
        "preface": "",
        "paragraphs": [
            "扁舟深入水云乡，浩渺浑疑带远江。",
            "蓼岸阻风还度日，夕阳依约照篷窗。"
        ],
        "notes": "",
        "id": "146b7a4b6769177563f171cf736924e8"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "真定城中闻莺声方响和贾明仲",
        "preface": "",
        "paragraphs": [
            "谁家方响闻莺声，恰似年时在帝京。",
            "宝马金鞍芳草路，却教潘鬓二毛生。"
        ],
        "notes": "",
        "id": "8da673740a6e6916760d6b2c6caad8fb"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "梦室",
        "preface": "",
        "paragraphs": [
            "丹心忧国梦魂间，祗恐清霄亦未闲。",
            "枕上几回游魏阙，觉来聊且看闽山。"
        ],
        "notes": "",
        "id": "5dae585ad4adc1dc1881edd15c554e35"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "兰室",
        "preface": "",
        "paragraphs": [
            "秋兰馥郁有幽香，不谓无人不吐芳。",
            "最好移根来一室，试纫幽佩意何长。"
        ],
        "notes": "",
        "id": "1a7de844c00817511a836f164b5772c6"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "双莲阁",
        "preface": "",
        "paragraphs": [
            "双莲争秀漾清波，雾卷烟收认两娥。",
            "枫落澄江秋欲尽，半池霜倒奈愁何。"
        ],
        "notes": "",
        "id": "b6cd9ea5de44de348439d5dc6e9e43d4"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "菖蒲涧",
        "preface": "",
        "paragraphs": [
            "溪荪得地恣芬芳，三尺挥空剑刃长。",
            "闻道仙人尝采掇，涧边栽植对朝阳。"
        ],
        "notes": "",
        "id": "c92b484bf52952cf6b6669da81fa03d8"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "题临济所居",
        "preface": "",
        "paragraphs": [
            "鸣钟列鼎心无累，茹糗羮藜乐亦全。",
            "解把穷通为一致，此生何处不超然。"
        ],
        "notes": "",
        "id": "7bc4d5a460e0cb63853e4acd6c1bdff5"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "襄邑道中赠孙天予子礼三首  其一",
        "preface": "",
        "paragraphs": [
            "咸平岸下分襟日，襄邑亭前把臂时。",
            "十载光阴惊一梦，塞尘踏尽鬓如丝。"
        ],
        "notes": "",
        "id": "22844434fe1e0f9985bb0c43b1595211"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "襄邑道中赠孙天予子礼三首  其二",
        "preface": "",
        "paragraphs": [
            "霜毛一别各毵毵，兴味年来老不堪。",
            "横槊赋诗休塞北，扁舟垂钓渐江南。"
        ],
        "notes": "",
        "id": "0c281386fcf188a15f13dfea22b93082"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "襄邑道中赠孙天予子礼三首  其三",
        "preface": "",
        "paragraphs": [
            "弟兄交契比雷陈，白首相看意转亲。",
            "收拾壮怀同老去，江皋他日幸相邻。"
        ],
        "notes": "",
        "id": "7b8b392c37728ed1e88db60bff65ccf0"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "圭沼",
        "preface": "",
        "paragraphs": [
            "凿沼因方类介圭，雨余泉石转增辉。",
            "排空恨乏乘风术，去傍沧浪濯我衣。"
        ],
        "notes": "",
        "id": "f9d1fb4adfc5f4c75f314bf3eb894870"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "桂斋二首  其一",
        "preface": "",
        "paragraphs": [
            "双桂亭亭傍竹斋，窗前会见紫花开。",
            "它时酿入椒浆后，香逐和羮满座来。"
        ],
        "notes": "",
        "id": "7466bbb16a5d1f4f5ac14e3be71cfeec"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "桂斋二首  其二",
        "preface": "",
        "paragraphs": [
            "团团双桂拂茅斋，虚幌疏櫺尽日开。",
            "会待高秋风露下，清香飘泛月中来。"
        ],
        "notes": "",
        "id": "b8e9dc23cc4aaa3797a878612a853ab6"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "竹亭",
        "preface": "",
        "paragraphs": [
            "此君潇洒绿筠抽，直干凌云碧翠浮。",
            "想见风枝陪宴坐，囊封草就告嘉猷。"
        ],
        "notes": "",
        "id": "549b9436438e343cc08616e28cb3356d"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "橘亭",
        "preface": "",
        "paragraphs": [
            "翠叶田田粲绿云，黄金苞实露华新。",
            "遶亭虽乏千株广，不羡当年万户人。"
        ],
        "notes": "",
        "id": "60213afa97fe80bfc73c26a9c8c78045"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "荔枝亭",
        "preface": "",
        "paragraphs": [
            "水晶绛雪旧驰名，珍重移来近野亭。",
            "看取薫风炎暑际，丹苞万颗粲繁星。"
        ],
        "notes": "",
        "id": "18cdd6b23d5ba78f9b66eecc8d797824"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "题汝南县蒙溪亭二首  其一",
        "preface": "",
        "paragraphs": [
            "门外行人困郁蒸，不知萧寺有溪亭。",
            "暂铺冰簟闲伸展，一枕清风午梦醒。"
        ],
        "notes": "",
        "id": "e9b41685183085d6e2887a0e24f7dd03"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "题汝南县蒙溪亭二首  其二",
        "preface": "",
        "paragraphs": [
            "暑途白昼倦趋程，月暗泥深夜阻行。",
            "却羡野僧无一事，布衣蔬饭任平生。"
        ],
        "notes": "",
        "id": "f3da516f759217dabea1d20701eb3ab9"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "顷为河北东路常平厅事后有便坐厅两槛植竹春时仆别栽新竹去其旧本后二十年修干森耸遂成茂林友人郭仲思尝为本路提刑寓此廨有书因回信寄一绝",
        "preface": "",
        "paragraphs": [
            "昔年官守在铜台，两槛疏篁手自栽。",
            "劲节浓阴还在否，清风应为故人来。"
        ],
        "notes": "",
        "id": "1012038ac94761ecbf8f541c49f7f4c5"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵沈元用游天台三首  其一",
        "preface": "",
        "paragraphs": [
            "出处何劳问大钧，如公材哭略铺陈。",
            "谈兵玉帐诗书帅，演诰纶闱侍从臣。",
            "万叠名山聊寓目，一方仙宅勿藏身。",
            "中原未复须留念，先入夷门渐入秦。"
        ],
        "notes": "",
        "id": "672535bd5a46f0ad8b2eb36751a9829e"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵沈元用游天台三首  其二",
        "preface": "",
        "paragraphs": [
            "山居犹不厌山行，石磴欹危步履辕马。",
            "夹路不闻双阙在，幽岩应有五芝生。",
            "春寒未放迁莺啭，风暖先催布谷鸣。",
            "我欲营茅留俗驾，无赀谁寄孔方兄。"
        ],
        "notes": "",
        "id": "3ae11dfc016c7dafbb451ef77c288f98"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵沈元用游天台三首  其三",
        "preface": "",
        "paragraphs": [
            "前麾转彩陈旗红，二纪穷边一梦中。",
            "曾拥雕戈思却日，屡乘铁马听嘶风。",
            "谁怜老去三春病，自觉闲来万虑空。",
            "满路落花归雁后，勿令书疏不相通。"
        ],
        "notes": "",
        "id": "00caca80506b5d910eda5e86a82b1ffe"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "登巾子山寄怀韩嗣夫",
        "preface": "",
        "paragraphs": [
            "几年踪迹共飞沈，自渡江来幸盍簪。",
            "奉使久违常恨别，闲居无梦不相寻。",
            "勒功钟鼎经纶志，混迹渔樵老退心。",
            "篱菊正开家醸熟，一樽何日得同斟。"
        ],
        "notes": "",
        "id": "34148b50969ff006ce5c4767f1075d6e"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "将至天台马上口占",
        "preface": "",
        "paragraphs": [
            "东归顿觉马蹄轻，𥩟望天台景色新。",
            "遥想故园芳草盛，一番桃李又烘春。"
        ],
        "notes": "",
        "id": "0d8bb453e1d7b919c571577047d6ae05"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵郭传师宠寄闲居之什",
        "preface": "",
        "paragraphs": [
            "小隐丹丘郡，安闲世虑空。",
            "运筹边阃帅，昭代将家风。",
            "牙帐霜矛白，宾筵舞袖红。",
            "何时同把臂，醉伴钓鱼翁。"
        ],
        "notes": "",
        "id": "9aaeff511e6d46608c311b6c389d05c1"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵李德升老堂  其一",
        "preface": "",
        "paragraphs": [
            "腐儒才术庸庸，祖业安能效太公。",
            "老去退休营小隐，闲来时幸濯清风。",
            "相从坦率形骸外，投分交游意气中。",
            "衰谢何堪抚鸣剑，梦魂犹拟灭羌戎。"
        ],
        "notes": "",
        "id": "c764c3573f19ef883d831cac7a78927e"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵李德升老堂  其二",
        "preface": "",
        "paragraphs": [
            "野堂岂意题佳句，强欲赓酬愧续貂。",
            "闲适更须驰厩马，访临无惜过溪桥。",
            "秋风南浦观垂钓，落日东山伴采樵。",
            "此乐有时惊自得，泥途何必羡烟霄。"
        ],
        "notes": "",
        "id": "88633906b92977ba114b251325a5e7a1"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次綦叔厚韵  其一",
        "preface": "",
        "paragraphs": [
            "佐时勋业愧先贤，迹退丹丘已二年。",
            "买得石田东郭外，盖成茅屋北山前。",
            "长林远水相萦带，翠岫奇峰更接连。",
            "多谢朋游念衰飒，寄题佳句已成编。"
        ],
        "notes": "",
        "id": "31867bdb5c045f7d78ac7db5d73f17ee"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次綦叔厚韵  其二",
        "preface": "",
        "paragraphs": [
            "心存魏阙岂能忘，揣分非才合退藏。",
            "此日燕休难报国，半生艰险忆垂堂。",
            "枕戈每叹身先老，览镜常嗟貌不扬。",
            "每今蘧庐聊偃息，会须恢复返吾乡。"
        ],
        "notes": "",
        "id": "d125463bc87aa6194ebb262e4e9c83ce"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次石迪功韵  其一",
        "preface": "",
        "paragraphs": [
            "枫庭累岁玷朝班，老荷宸恩得退闲。",
            "枥马虺𬯎休入驭，陇禽衰倦合知还。",
            "莫辞敛迹归南亩，幸免移文向北山。",
            "恢复中原乖素愿，梦魂时得到乡关。"
        ],
        "notes": "",
        "id": "5266470cf437dc6ed91219bba623d34f"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次石迪功韵  其二",
        "preface": "",
        "paragraphs": [
            "丹丘无限好山川，叠翠峰峦插暝烟。",
            "郊外幽居三岁换，天边明月几回圆。",
            "野堂半隐慵欹枕，健笔题诗思涌泉。",
            "小圃賸开桃李径，飞觞同醉待来年。"
        ],
        "notes": "",
        "id": "48efc46338f203bd7ffd6824de57d2b0"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次洪成季韵  其一",
        "preface": "",
        "paragraphs": [
            "壮岁勤劳不自量，退居栽植复何忙。",
            "静思身外功名误，老觉闲中气味长。",
            "雨后群山千叠翠，春回幽圃百花香。",
            "农人不识归休客，载酒相邀入醉乡。"
        ],
        "notes": "",
        "id": "0bd1ca115abe8544ddfa2f789817c85b"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次洪成季韵  其二",
        "preface": "",
        "paragraphs": [
            "圣运中兴偶幸逢，经邦曾乏古人风。",
            "闭关退处喧嚣外，抚剑行吟感慨中。",
            "尚有素怀思报国，可怜幽梦欲平戎。",
            "新诗增重林泉价，倍见交情我与公。"
        ],
        "notes": "",
        "id": "b5c869dba2a4e50d352dc38b07a62164"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次潭州通判范寅秩韵  其一",
        "preface": "",
        "paragraphs": [
            "胡尘一动隔吾乡，旋向丹丘筑草堂。",
            "方效潜鱼游河渚，忽随飞雁到衡阳。",
            "雨余南陌千峰翠，春日东郊百草香。",
            "身在湖湘归未得，梦魂时到旧居傍。"
        ],
        "notes": "",
        "id": "4dea034dd3e3c7c6a6949ed9f83f1c27"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次潭州通判范寅秩韵  其二",
        "preface": "",
        "paragraphs": [
            "经纶无术致时康，何事连年住庙堂。",
            "退伴农夫耕晓月，闲陪渔父钓沧浪。",
            "壮怀衰谢休鸣剑，旧学荒芜耻面墙。",
            "别乘意勤贻雅什，续貂深愧不成章。"
        ],
        "notes": "",
        "id": "b67e00975f54efd29d8c5ac2921cc6ba"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次李泰发韵",
        "preface": "",
        "paragraphs": [
            "东郊半隐绕群峰，门外涓涓一水通。",
            "再岁依栖忻有幸，十年遭际叹无功。",
            "闲心不厌耕南亩，清梦犹思殄北戎。",
            "看去中原恢复后，麒麟图画首肤公。"
        ],
        "notes": "",
        "id": "570449b347fc399b47eae20c19384ec7"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次张全真参政韵  其一",
        "preface": "",
        "paragraphs": [
            "垂老归休荷圣恩，栽花种竹引儿孙。",
            "向来豪健风樯勇，老去光阴渴骥奔。",
            "往事不劳空咄咄，素怀犹欲济元元。",
            "天台山下柴荆路，白首栖迟学灌园。"
        ],
        "notes": "",
        "id": "7f308121ff10e1491d846d00b7607664"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次张全真参政韵  其二",
        "preface": "",
        "paragraphs": [
            "青郊卜筑傍溪流，菡萏香中系小舟。",
            "脱去簪绅归畎亩，悟来□钓胜公侯。",
            "青云旧好何相厚，白雪新诗为宠留。",
            "又指湘潭问行路，一堂风月阻同游。"
        ],
        "notes": "",
        "id": "e3241fc08a234fa49f03ef455e320027"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次朱通判敦儒韵  其一",
        "preface": "",
        "paragraphs": [
            "腐儒奋迹自耕耘，冒玷台衡力不任。",
            "版筑作霖乖素愿，山云出岫本无心。",
            "衰迟向老开三径，豪迈平时惜寸阴。",
            "蚤伏诗名压元白，细看佳句用工深。"
        ],
        "notes": "",
        "id": "6bda34848b7c0e1182fe3b3fd8715eef"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次朱通判敦儒韵  其二",
        "preface": "",
        "paragraphs": [
            "天台山下草堂深，罇酒时倍钓叟倾。",
            "屏迹分甘归畎亩，放怀谁复羡公卿。",
            "幽栖幸免牵荣辱，高遁何须隐姓名。",
            "洛𬇙词人通显后，愿来相访伴山行。"
        ],
        "notes": "",
        "id": "e083d5e375acc1683233f5315dce2acf"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次仇待制韵  其一",
        "preface": "",
        "paragraphs": [
            "腐儒奋迹自山东，强欲区区效小忠。",
            "恢复中原虽有意，翼扶兴运怅无功。",
            "辞荣归去营三径，念昔何颜总百工。",
            "海不扬波边堠啸，𥩟闻飞牍奏肤功。"
        ],
        "notes": "",
        "id": "a733222529e7157396a8651b837e1fa7"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次仇待制韵  其二",
        "preface": "",
        "paragraphs": [
            "韮违轩陛归临海，颇幸栖身田亩间。",
            "混迹每寻樵叟伴，放怀常羡钓翁闲。",
            "君恩深厚司留钥，野性彷徨恋故山。",
            "异日公成勋业后，巾车无惜过柴关。"
        ],
        "notes": "",
        "id": "4e1c5d7ac8de0001aaa905a8dad41aff"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次郑顾道韵  其一",
        "preface": "",
        "paragraphs": [
            "南郊同赋出郊篇，二纪光阴速箭传。",
            "祠馆退归乖素志，帅藩承乏愧前贤。",
            "羸驱岂愿留湖外，清梦时惊到海壖。",
            "待得秋风归旧隐，黄鸡白酒养衰年。"
        ],
        "notes": "",
        "id": "32b93fb9fb19a6b25d614e49d26da011"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次郑顾道韵  其二",
        "preface": "",
        "paragraphs": [
            "不读离骚不著书，竹篱环合野人居。",
            "开罇细酌山中酒，挂壁闲看卧雪图。",
            "出处似非还似是，宦名如有亦如无。",
            "故人意厚题佳句，岂为疏狂鄙接舆。"
        ],
        "notes": "",
        "id": "dc89bac3061a6b1a40d283a52a71e910"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵郭思得之归德铺留题  其一",
        "preface": "",
        "paragraphs": [
            "马前山色入吟鞭，马上行人思涌泉。",
            "枫落吴江何足道，好诗今拟谢临川。"
        ],
        "notes": "",
        "id": "6492310a29951da04d8cec37d8a7b570"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵郭思得之归德铺留题  其二",
        "preface": "",
        "paragraphs": [
            "妙年题笔吐英辞，壮岁该当高度色丝。",
            "五字七言嫌浅俗，挥毫新制六言诗。"
        ],
        "notes": "",
        "id": "250b7ff77ada3be8bf5d617d4223a350"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "次韵郭思得之归德铺留题  其三",
        "preface": "",
        "paragraphs": [
            "故园一别四经秋，倦宦东归念昔游。",
            "下马邮亭开病目，壁间依旧见银钩。"
        ],
        "notes": "",
        "id": "87a11ee854bb7f513cfd812eae71d2a1"
    },
    {
        "author": "吕颐浩",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "草履便将为幸舄。"
        ],
        "notes": "",
        "id": "9faece812a82e64f1680c4fb85f71761"
    },
    {
        "author": "吕颐浩",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一片苍崖璞，孕秀自天锺。",
            "浑如暖烟堆里，乍放力犹慵。",
            "疑是犀眠海畔，贪玩烂银光彩，精魄入蟾宫。",
            "泼墨阴云妒，蟾影淡朦胧。",
            "沩山颂，戴生笔，写难穷。",
            "些儿造化，凭谁细与问元工。",
            "那用牧童鞭索，不入千群万队，扣角起雷同。",
            "莫怪作诗手，偷入锦囊中。"
        ],
        "notes": "",
        "id": "137e8f1cb17a48cc7bee3dc6f68690f7"
    }
]