[
    {
        "author": "刘隐辞",
        "dynasty": "唐",
        "type": "诗",
        "rhythmic": "",
        "title": "咏白盐山（许太尉宗宪镇宁江日，辟刘隐辞为节度掌书记。宗宪武人，多为恣横，隐辞谏不听。遂咏《白盐山》、《滟滪堆》诗刺之云云。宗宪闻而发怒，将杀之。已而舍之，遂遁去。）",
        "preface": "",
        "paragraphs": [
            "占断瞿塘一峡烟，危峰迥出众峰前。",
            "都缘顽梗揎浮世，遮莫峥嵘倚半天。",
            "有树只知引（一作栖）鸟雀，无云不易驻神仙。",
            "假饶突兀高千丈，争及平平数亩田。"
        ],
        "notes": "",
        "id": "8743002ffe3dbd02618b80729400f19d"
    },
    {
        "author": "刘隐辞",
        "dynasty": "唐",
        "type": "诗",
        "rhythmic": "",
        "title": "咏滟滪堆",
        "preface": "",
        "paragraphs": [
            "滟滪崔嵬百万秋，年年出没几时休。",
            "未容寸土生纤草，能向当江覆巨舟。",
            "无事便腾千尺浪，与人长作一堆愁。",
            "都缘不似蟠溪石，难使渔翁下钓钩。",
            "（以上《鉴诫录》五《因诗辱》）。"
        ],
        "notes": "",
        "id": "99c4f77a43f3c1918c9ab519b9b7088a"
    },
    {
        "author": "刘隐辞",
        "dynasty": "唐",
        "type": "诗",
        "rhythmic": "",
        "title": "咏僧道二门论难",
        "preface": "",
        "paragraphs": [
            "为僧为道两悠悠，若个能分圣主忧。",
            "各鬬轮蹄朝紫殿，竞称卿监满皇州。",
            "相嘲相咏何时了，争利争名早晚休。",
            "闲想边庭荷戈将，功成犹自不封侯。",
            "（同上六《旌论衡》）。"
        ],
        "notes": "",
        "id": "793dc0ccb7f1d85777a7e156c0aa8ad5"
    }
]