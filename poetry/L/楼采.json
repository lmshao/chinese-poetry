[
    {
        "author": "楼采",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "露床转玉，唤睡醒、绿云梳晓。",
            "正倦立银屏，新宽衣带，生怯轻寒料峭。",
            "闷绝相思无人问，但怨入、墙阴啼鸟。",
            "嗟露屋锁春，晴风喧昼，柳轻梅小。",
            "人悄。",
            "日长谩忆，秋千嬉笑。",
            "怅烬冷炉薰，花深莺静，帘箔微红醉袅。",
            "带结留诗，粉痕销帕，情远窃香年少。",
            "凝恨极，尽日凭高目断，淡烟芳草。"
        ],
        "notes": "",
        "id": "45ebbebda3e5a1403c8487b822a2235b"
    },
    {
        "author": "楼采",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "汗粉难融，袖香新窃。"
        ],
        "notes": "",
        "id": "8ca01fb3bd9feae3aca51ac88e361c88"
    },
    {
        "author": "楼采",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "珠蹙花舆，翠翻莲额。"
        ],
        "notes": "",
        "id": "e2c793d36977af8bbfa591a5d24b2fab"
    },
    {
        "author": "楼采",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "人去玉屏间，逗晓柳丝风急。",
            "帘外杏花细雨，罥春红愁湿。",
            "单衣初试麴尘罗，中酒病无力。",
            "应是绣床慵困，倚秋千斜立。"
        ],
        "notes": "",
        "id": "faea55179df044bd10ef9c2135d9ee35"
    },
    {
        "author": "楼采",
        "dynasty": "宋",
        "type": "词",
        "rhythmic": "法曲献仙音",
        "title": "",
        "preface": "",
        "paragraphs": [
            "花匣么弦，象奁双陆，旧日留欢情意。",
            "梦到银屏，恨裁兰烛，香篝夜阑鸳被。",
            "料燕子重来地。",
            "桐阴锁窗绮。",
            "倦梳洗。",
            "晕芳钿、自羞鸾镜，罗袖冷，烟柳画栏半倚。",
            "浅雨压荼䕷，指东风、芳事馀几。",
            "院落黄昏，怕春莺、惊笑憔悴。",
            "倩柔红约定，唤取玉箫同醉。"
        ],
        "notes": "",
        "id": "f822063fcaec4dc9e46ea871f7ca2469"
    },
    {
        "author": "楼采",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "东风破晓寒成阵。",
            "曲锁沈香簧语嫩。",
            "凤钗敲枕玉声圆，罗袖拂屏金缕褪。",
            "云头雁影占来信。",
            "歌底眉尖萦浅晕。",
            "淡烟疏柳一帘春，细雨遥山千叠恨。"
        ],
        "notes": "",
        "id": "32b787204f24b60710f72331b554322a"
    },
    {
        "author": "楼采",
        "dynasty": "宋",
        "type": "词",
        "rhythmic": "玉漏迟",
        "title": "",
        "preface": "",
        "paragraphs": [
            "絮花寒食路。",
            "晴丝罥日，绿阴吹雾。",
            "客帽欺风，愁满画船烟浦。",
            "彩柱秋千散后，怅尘锁、燕帘莺户。",
            "从间阻。",
            "梦云无准，鬓霜如许。",
            "夜永绣阁藏娇，记掩扇传歌，翦灯留语。",
            "月约星期，细把花须频数。",
            "弹指一襟幽恨，谩空趁、啼鹃声诉。",
            "深院宇。",
            "黄昏杏花微雨。"
        ],
        "notes": "",
        "id": "acef166b48f0bd0264a3ce6fd239b928"
    },
    {
        "author": "楼采",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "冻痕销梦草。",
            "又招得春归，旧家池沼。",
            "园扉掩寒峭。",
            "倩谁将花信，遍传深窈。",
            "追游趁早。",
            "便栽却、轻衫短帽。",
            "任残梅、飞满溪桥，和月醉眠清晓。",
            "年小。",
            "青丝纤手，彩胜娇鬟，赋情谁表。",
            "南楼信杳。",
            "江云重，雁归少。",
            "记冲香嘶马，流红回岸，几度绿杨残照。",
            "想暗黄，依旧东风，灞陵古道。"
        ],
        "notes": "",
        "id": "f32c540d731a726a85ebc024162c963c"
    }
]