[
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 一",
        "preface": "",
        "paragraphs": [
            "看图闲教阵，画地静论边。",
            "乌垒天西戍，鹰姿塞上川。",
            "路长须算日，书远每题年。",
            "无复生还望，飜思未别前。"
        ],
        "notes": "",
        "id": "4d5a7196f55807ceeee0798eb525010c"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 二",
        "preface": "",
        "paragraphs": [
            "栅高三面鬬，箭尽举烽频。",
            "营柳和烟暮，关榆带雪春。",
            "边城多老将，碛路少归人。",
            "点尽三河卒，年年添塞尘。"
        ],
        "notes": "",
        "id": "861b06e44a1beaa34ab3c5305a43d854"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 三",
        "preface": "",
        "paragraphs": [
            "候火起雕城，尘砂拥战声。",
            "游军藏汉帜，降骑说蕃情。",
            "霜降滮池浅，秋深太白明。",
            "嫖姚方虎视，不觉请添兵。"
        ],
        "notes": "",
        "id": "505a67b9ca7b24bd7d221d1aa5b2577e"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "城南访裴氏昆季",
        "preface": "",
        "paragraphs": [
            "相思起中夜，夙驾访柴荆。",
            "早雾桑柘隐，晓光溪涧明。",
            "村蹊嵩棘间，往往断新耕。",
            "贫野烟火微，昼无乌鸢声。",
            "田头逢饷人，道君南山行。",
            "南山千里峰，尽是相思情。",
            "野老无拜揖，村童多躶形。",
            "相呼看车马，颜色喜相惊。",
            "荒圃鸡豚乐，雨墙禾莠生。",
            "欲君知我来，壁上空书名。"
        ],
        "notes": "",
        "id": "2b472a53b8f3be8ccd5949542e335a62"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "岁日感怀",
        "preface": "",
        "paragraphs": [
            "曙气变东风，蟾壶夜漏穷。",
            "新春几人老，旧历四时空。",
            "身贱悲添岁，家贫喜过冬。",
            "称觞惟有感，欢庆在儿童。"
        ],
        "notes": "",
        "id": "e3312a3d7c9f5f965ac783fa091f573b"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "从军行三首 一",
        "preface": "",
        "paragraphs": [
            "看图闲教阵，画地静论边。",
            "乌垒天西戍，鹰姿塞上川。",
            "路长唯算月，书远每题年。",
            "无复生还望，翻思未别前。"
        ],
        "notes": "",
        "id": "4d5a7196f55807ceeee0798eb525010c"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "从军行三首 二",
        "preface": "",
        "paragraphs": [
            "栅壕三面鬬，箭尽举烽频。",
            "营柳和烟暮，关榆带雪春。",
            "边城多老将，碛路少归人。",
            "杀尽金河卒，年年添塞尘。"
        ],
        "notes": "",
        "id": "641ab8e6f77f4a1f51004290f69f6683"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "从军行三首 三",
        "preface": "",
        "paragraphs": [
            "候火起雕城，尘沙拥战声。",
            "游军藏汉帜，降骑说蕃情。",
            "霜落滹沱浅，秋深太白明。",
            "嫖姚方虎视，不觉说添兵。"
        ],
        "notes": "",
        "id": "e02848b16263b422b5cca62e67856b8c"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "赠韦况",
        "preface": "",
        "paragraphs": [
            "我有心中事，不与韦三说。",
            "秋夜洛阳城，明月照张八。"
        ],
        "notes": "",
        "id": "dd25dfd4f8a93f1794b4ba5ed9f2994e"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "观祈雨",
        "preface": "",
        "paragraphs": [
            "桑条无叶土生烟，箫管迎龙水庙前。",
            "朱门几处看歌舞，犹恐春阴咽管弦。"
        ],
        "notes": "",
        "id": "eaf9019ce11a515e677d5b3c65f49e9e"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "江南春",
        "preface": "",
        "paragraphs": [
            "池塘春暖水纹开，堤柳垂丝间野梅。",
            "江上年年芳意早，蓬瀛春色逐潮来。"
        ],
        "notes": "",
        "id": "5222f49b917180d88da077ffc19bbda5"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "过华清宫",
        "preface": "",
        "paragraphs": [
            "君王游乐万机轻，一曲霓裳四海兵。",
            "玉辇升天人已尽，故宫犹有树长生。"
        ],
        "notes": "",
        "id": "95d116edeaf1b49d3b19c7fca80aba25"
    },
    {
        "author": "李约",
        "dynasty": "唐",
        "type": "诗",
        "rhythmic": "",
        "title": "病中宿宜阳馆闻雨",
        "preface": "",
        "paragraphs": [
            "难眠夏夜抵秋赊，帘幔深垂窗烛斜。",
            "风吹桐竹更无雨，白发病人心到家。"
        ],
        "notes": "",
        "id": "d4962bea9c2b9b6e2fb43c7f0e77eee4"
    }
]