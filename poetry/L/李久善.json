[
    {
        "author": "李久善",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "东君试手，向南枝著意，争先时节。",
            "纵有丹青谁便忍，轻点肌肤冰雪。",
            "色借琼瑰，香分兰麝，元自标孤洁。",
            "冲寒独秀，误他多少蜂蝶。",
            "缟练不染缁尘，算来□合是，广寒宫阙。",
            "未问阳和先占取，前村一溪风月。",
            "留取清芬，主张真态，驿使休轻折。",
            "梢头青子，异时风味甚别。"
        ],
        "notes": "",
        "id": "af00f76a681d39c62b8c112316d4bfbe"
    },
    {
        "author": "李久善",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "莺掷垂杨，一点黄金溜。"
        ],
        "notes": "",
        "id": "1ec1213533b1f4e506a231e125739447"
    }
]