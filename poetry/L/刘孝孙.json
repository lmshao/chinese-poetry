[
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "游清都观寻沈道士得仙字",
        "preface": "",
        "paragraphs": [
            "纷吾因暇豫，行乐极留连。",
            "寻真谒紫府，披雾觌青天。",
            "缅怀金阙外，遐想玉京前。",
            "飞轩俯松柏，抗殿接云烟。",
            "滔滔清夏景，嘒嘒早秋蝉。",
            "横琴对危石，酌醴临寒泉。",
            "聊祛尘俗累，宁希龟鹤年。",
            "无劳生羽翼，自可狎神仙。"
        ],
        "notes": "",
        "id": "57a2818e2c158d0c2192771e65c706f7"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "早发成皐望河",
        "preface": "",
        "paragraphs": [
            "清晨发岩邑，车马走轘辕。",
            "回瞰黄河上，惝怳屡飞魂。",
            "鸿流遵积石，惊浪下龙门。",
            "仙槎不辨处，沈璧想犹存。",
            "远近洲渚出，飒沓凫鴈喧。",
            "怀古空延伫，叹逝将何言。"
        ],
        "notes": "",
        "id": "a9d9604f9e71630aa9c86bacc9ab646a"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "游灵山寺",
        "preface": "",
        "paragraphs": [
            "吾王游胜地，骖驾历祗园。",
            "临风画角愤，耀日采旗翻。",
            "永怀筌了义，寂念启玄门。",
            "深谿穷地脉，高嶂接云根。",
            "信美谐心赏，幽邃且攀援。",
            "曳裾欣扈从，方悟屏尘諠。"
        ],
        "notes": "",
        "id": "18cecc35c3b0a91fd9e69b6f7e00155b"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "冬日宴于庶子宅各赋一字得鲜",
        "preface": "",
        "paragraphs": [
            "解襟游胜地，披云促宴筵。",
            "清文振笔妙，高论写言泉。",
            "冻柳含风落，寒梅照日鲜。",
            "骊歌虽欲奏，归驾且留连。"
        ],
        "notes": "",
        "id": "68fa2a64db0eaeca97b2957c7b35e150"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "送刘散员同赋陈思王诗游人久不归",
        "preface": "",
        "paragraphs": [
            "乡关渺天末，引领怅怀归。",
            "羁旅久淫滞，物色屡芳菲。",
            "稍觉私意尽，行看蓬鬓衰。",
            "如何千里外，伫立沾裳衣。"
        ],
        "notes": "",
        "id": "0e369cdf231c5ba53aabdeeb5f727b9c"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "咏笛",
        "preface": "",
        "paragraphs": [
            "凉秋夜笛鸣，流风韵九成。",
            "调高时慷慨，曲变或凄清。",
            "征客怀离绪，邻人思旧情。",
            "幸以知音顾，千载有奇声。"
        ],
        "notes": "",
        "id": "a508965c114dec6599f4c255c4f798ef"
    },
    {
        "author": "刘孝孙",
        "dynasty": "唐",
        "type": "诗",
        "rhythmic": "",
        "title": "赋得春莺送友人",
        "preface": "",
        "paragraphs": [
            "流莺拂绣羽，二月上林期。",
            "待雪消金禁，衔花向玉墀。",
            "翅掩飞燕舞，啼恼婕妤悲。",
            "料取金闺意，因君问所思。"
        ],
        "notes": "",
        "id": "4cf0f454e6df05a06d7553ee1c309386"
    },
    {
        "author": "刘孝孙",
        "dynasty": "宋",
        "type": "诗",
        "rhythmic": "",
        "title": "赋新繁周表权如诏亭",
        "preface": "",
        "paragraphs": [
            "义方曾榜旧亭名，子已为郎典要城。",
            "身服上恩今日显，诏符前语是人惊。",
            "正如伯起鳣堂兆，兼胜于公驷阀荣。",
            "试问繁江诸父老，诗书何似宝金籯。"
        ],
        "notes": "",
        "id": "0b1787d397cf5b6f08b548ebbb577d60"
    },
    {
        "author": "刘孝孙",
        "dynasty": "宋",
        "type": "诗",
        "rhythmic": "",
        "title": "黄河",
        "preface": "",
        "paragraphs": [
            "鸿流导积石，惊浪下龙门。",
            "仙槎不辨处，沉璧想犹存。"
        ],
        "notes": "",
        "id": "f9af4fc3674fd631110e76eed3cc42e8"
    },
    {
        "author": "刘孝孙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "诗书鲁国真男子，歌吹扬州是贵人。"
        ],
        "notes": "",
        "id": "5984c653a82e6134f5540aaded803caa"
    }
]