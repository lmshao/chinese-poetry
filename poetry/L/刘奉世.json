[
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "检书",
        "preface": "",
        "paragraphs": [
            "朗日照疏櫺，临风事幽讨。",
            "药栏红欲翻，苔砌绿初扫。",
            "谁令墨王仙，肯使鱼子老。",
            "悠然天禄阁，世世以为宝。"
        ],
        "notes": "",
        "id": "1eb074cecd0fffefa1c5ca6a641b4291"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "入直",
        "preface": "",
        "paragraphs": [
            "玉烛含辉望处遐，禁钟动后起雌鸦。",
            "天高秘省云偏重，地迥琼林月半斜。",
            "三古文章留大史，百年事业照东华。",
            "时挥子墨随班马，芝检初分宰相麻。"
        ],
        "notes": "",
        "id": "d76ef889333edb56efe3620ecc6d7123"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "蔡州道中",
        "preface": "",
        "paragraphs": [
            "黄河西渡出平沙，汝颍东流千里遐。",
            "给饷当年秦令史，封侯不种青门瓜。"
        ],
        "notes": "",
        "id": "e8663209a0ad5c299f075db50565aea5"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "过都",
        "preface": "",
        "paragraphs": [
            "嵩高丽中华，岳色连瑶岛。",
            "上清神仙宫，庄严绝雕巧。",
            "浮云荡繁阴，变幻入冥眇。",
            "飘摇逾岩岑，淫翳混鸿灏。",
            "纵有景庆合，暗然蔽昏晓。",
            "况复浓雾生，一气成有昊。",
            "茫茫世宙间，落落耿孤抱。",
            "天意不可知，烦心惄焉捣。",
            "安得嘘大风，八方净如扫。"
        ],
        "notes": "",
        "id": "8b03f071d25a7feb4e4ddd04bba31bd0"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "郴州",
        "preface": "",
        "paragraphs": [
            "当年贾傅去长沙，吊屈无灵赋楚些。",
            "万里不忘宣室夜，未舒三策不成家。",
            "西去潇湘南岳麓，名城叠叠纡盘谷。",
            "岣嵝不厌百回读，依然称是刘光禄。"
        ],
        "notes": "",
        "id": "8fd5cfb05c8b2bb21dc6a6754564bcfb"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "杨白花",
        "preface": "",
        "paragraphs": [
            "春风吹百花，杨花飞恼人。",
            "谁家芍药殿春后，花飞杨柳空暮春。",
            "春来复春去，春去又春来。",
            "阳阿歌白雪，落絮欲成灰。",
            "花若有情风引去，拂郎征衣点归路。"
        ],
        "notes": "",
        "id": "3927242b042facea84c63148ee516795"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "郓州",
        "preface": "",
        "paragraphs": [
            "暮舂朝城粟，晓采观城葑。",
            "一入高鱼境，已是武阳东。"
        ],
        "notes": "",
        "id": "84047078c4d7271d377f2f1944f864b8"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "九河叹",
        "preface": "",
        "paragraphs": [
            "冀东皆禹迹，渐海观朝宗。",
            "河阴渐沦没，平沙荡无踪。",
            "汉武筑宣房，作歌称成功。",
            "今塞商胡口，清流不时通。",
            "何当洒二渠，载跨碣石东。"
        ],
        "notes": "",
        "id": "752e6a036e769a1b46021c646d5bbfcf"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "自兖放还",
        "preface": "",
        "paragraphs": [
            "年来策蹇胜乘舟，楚塞齐边春复秋。",
            "不教微生同腐草，青山依旧水西流。"
        ],
        "notes": "",
        "id": "194df5aae98482eacf49ef2226961cd9"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "还秩",
        "preface": "",
        "paragraphs": [
            "微臣多忝窃，草莽愧荣褒。",
            "览镜怜衰白，啣环刷羽毛。",
            "贾生余旧策，汉室尚东劳。",
            "俯伏闻纶綍，柴门日月高。"
        ],
        "notes": "",
        "id": "7ad2338c70c074abdba38f6d01d96126"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "自述",
        "preface": "",
        "paragraphs": [
            "楚国中分后，东南世泽长。",
            "发祥曾王父，磨勘成典章。",
            "王父声益振，主客尚书郎。",
            "考庙绪丕显，直鲠在岩廊。",
            "历历一精白，敬事持人纲。",
            "顾维予小子，念释兹勿忘。",
            "晴空丽皎日，清秋凛严霜。",
            "金石磨不磷，松柏寒逾芳。",
            "旦评犹足信，清议讵虚张。",
            "梦寐滋洗涤，俯仰随否臧。",
            "所值匪所思，盈亏理有常。",
            "亨途无诡遇，偃蹇嘶骊黄。",
            "谁能饵大药，百年身平康。"
        ],
        "notes": "",
        "id": "b2816cbc5d6aa52da3161343ebbe52aa"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "使君遗爱遍南州，五马新归瘴海头。",
            "持橐未厌青琐直，怀章还作鉴湖游。",
            "姚余人物传吴远，越绝山川向剡幽。",
            "应有清诗资卧理，会吟他日记风流。"
        ],
        "notes": "",
        "id": "b5d1fca5d9d3ac8e17c00d87c92c119d"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "驾幸太学",
        "preface": "",
        "paragraphs": [
            "圣典垂精及表章，旷仪亲举自宗庠。",
            "纵观桥拥浮云盖，侍问庭充振鹭行。",
            "首举儒风隆上国，光增帝业掩前王。",
            "太平荣遇惭多幸，重见歌虞起庙堂。"
        ],
        "notes": "",
        "id": "4a81b74e1713735a73744d564e1479ce"
    },
    {
        "author": "刘奉世",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "鹦鹉有客吊芳草，黄鹤无人吹落梅。"
        ],
        "notes": "",
        "id": "3cd9004e33cc71f2ba7c66cffb55f9e2"
    }
]