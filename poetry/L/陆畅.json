[
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "云安公主下降奉诏作催粧诗",
        "preface": "",
        "paragraphs": [
            "云安公主贵，出嫁五侯家。",
            "天母亲调粉，日兄怜赐花。",
            "催铺百子帐，待障七香车。",
            "借问妆成未，东方欲晓霞。"
        ],
        "notes": "",
        "id": "24485d8b987c1949e8867e0beb4e306f"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "山出云",
        "preface": "",
        "paragraphs": [
            "灵山蓄云彩，纷郁出清晨。",
            "望树繁花白，看峰小雪新。",
            "映松张盖影，依涧布鱼鳞。",
            "高似从龙处，低如触石频。",
            "浓光藏半岫，浅色类飘尘。",
            "玉叶开天际，遥怜占早春。"
        ],
        "notes": "",
        "id": "c7ab785554ac557091cbaab896650266"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "惊雪",
        "preface": "",
        "paragraphs": [
            "怪得北风急，前庭如月辉。",
            "天人宁许巧，翦水作花飞。"
        ],
        "notes": "",
        "id": "43dc279433122a40a8177ea9be7b3e9e"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "闻早蝉",
        "preface": "",
        "paragraphs": [
            "落日早蝉急，客心闻更愁。",
            "一声来枕上，梦里故园秋。"
        ],
        "notes": "",
        "id": "cc1549be94d08b3f57fcda80681310df"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "别刘端公",
        "preface": "",
        "paragraphs": [
            "连骑出都门，秋蝉噪高柳。",
            "落日辞故人，自醉不关酒。"
        ],
        "notes": "",
        "id": "9f5bc48fa2d289c9d68cc26e5c6a180f"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "新晴爱月",
        "preface": "",
        "paragraphs": [
            "野性平生惟爱月，新晴半夜覩婵娟。",
            "起来自擘纱窗破，恰漏清光落枕前。"
        ],
        "notes": "",
        "id": "7b9d35da3e920dc1cfc218a8ebb51329"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "云安公主出降杂咏催粧二首 一",
        "preface": "",
        "paragraphs": [
            "天上琼花不避秋，今宵织女嫁牵牛。",
            "万人惟待乘鸾出，乞巧齐登明月楼。"
        ],
        "notes": "",
        "id": "eb6c326221983a0dacb9060c9198eb57"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "云安公主出降杂咏催粧二首 二",
        "preface": "",
        "paragraphs": [
            "少粧银粉饰金钿，端正天花贵自然。",
            "闻道禁中时节异，九秋香满镜台前。"
        ],
        "notes": "",
        "id": "a0244253cfbffcff58e3612bc748577c"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "坐障",
        "preface": "",
        "paragraphs": [
            "白玉为竿丁字成，黄金绣带短长轻。",
            "强遮天上花颜色，不隔云中语笑声。"
        ],
        "notes": "",
        "id": "157cb19d0599947695d56f0a96a2ca35"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "劳将素手卷虾须，琼室流光更缀珠。",
            "玉漏报来过半夜，可怜潘岳立踟蹰。"
        ],
        "notes": "",
        "id": "c21fff88bac02841465d422a66a2684c"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "阶",
        "preface": "",
        "paragraphs": [
            "甃玉编金次第平，花纹隐起踏无声。",
            "几重便上华堂里，得见天人吹凤笙。"
        ],
        "notes": "",
        "id": "b87961d9d12a1e8a3e383960ec6fad00"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "扇",
        "preface": "",
        "paragraphs": [
            "宝扇持来入禁宫，本教花下动香风。",
            "姮娥须逐彩云降，不可通宵在月中。"
        ],
        "notes": "",
        "id": "47890bc09d657094b1f845415c810ac1"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "解内人嘲",
        "preface": "",
        "paragraphs": [
            "粉面仙郎选圣朝，偶逢秦女学吹箫。",
            "须教翡翠闻王母，不奈乌鸢噪鹊桥。"
        ],
        "notes": "",
        "id": "4e836cc0544c97e7e780cec0cd882f0b"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "成都赠别席夔",
        "preface": "",
        "paragraphs": [
            "不值分流二江水，定应犹得且同行。",
            "三千里外情人别，更被子规啼数声。"
        ],
        "notes": "",
        "id": "66515ce60d720bfcc4e9805f6a59fada"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "游城东王驸马亭",
        "preface": "",
        "paragraphs": [
            "城外无尘水间松，秋天木落见山容。",
            "共寻萧史江亭去，一望终南紫阁峰。"
        ],
        "notes": "",
        "id": "d05d980abd9ae1bd8044937fa41a61d2"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "望毛女峰",
        "preface": "",
        "paragraphs": [
            "我种东峰千叶莲，此峰毛女始求仙。",
            "今朝暗算当时事，已是人间七万年。"
        ],
        "notes": "",
        "id": "20c1199d64dfa443a6293d5ac9b7de87"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "送李山人归山",
        "preface": "",
        "paragraphs": [
            "来从千山万山里，归向千山万山去。",
            "山中白云千万重，却望人间不知处。"
        ],
        "notes": "",
        "id": "7041064ed3b6f6de449f258fdc09bfd5"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "长安新晴",
        "preface": "",
        "paragraphs": [
            "九重深浅人不知，金殿玉楼倚朝日。",
            "一夜城中新雨晴，御沟流得宫花出。"
        ],
        "notes": "",
        "id": "987dfb127fb6bc72c00cf460de495520"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "出蓝田关寄董使君",
        "preface": "",
        "paragraphs": [
            "万里烟萝锦帐间，云迎水送度蓝关。",
            "七盘九折难行处，尽是龚黄界外山。"
        ],
        "notes": "",
        "id": "d0d0e080756a66d5b1dbfc28bede8206"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "题悟公禅室",
        "preface": "",
        "paragraphs": [
            "临坛付法十三春，家本长城若下人。",
            "芸阁少年应不识，南山钞主是前身。"
        ],
        "notes": "",
        "id": "c9126c2acb9ffe86d35df1e3f70ee83a"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "宿陕府北楼奉酬崔大夫二首 一",
        "preface": "",
        "paragraphs": [
            "楼压黄河山满坐，风清水凉谁忍卧。",
            "人定军州禁漏传，不妨秋月城头过。"
        ],
        "notes": "",
        "id": "d75ea4fe23d81493978e6f8802a5f08d"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "宿陕府北楼奉酬崔大夫二首 二",
        "preface": "",
        "paragraphs": [
            "一别朱门三四春，再来应笑尚风尘。",
            "昨宵唯有楼前月，识是谢公诗酒人。"
        ],
        "notes": "",
        "id": "a3323824a04bc71bde32eb8613a04b50"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "陕州逢窦巩同宿寄江陵韦协律",
        "preface": "",
        "paragraphs": [
            "共出丘门岁九霜，相逢凄怆对离觞。",
            "荆南为报韦从事，一宿同眠御史床。"
        ],
        "notes": "",
        "id": "9c32ef22679b4274ec13c7f78e3f77d6"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "夜到泗州酬崔使君",
        "preface": "",
        "paragraphs": [
            "徐城洪尽到淮头，月里山河见泗州。",
            "闻道泗滨清庙磬，雅声今在谢家楼。"
        ],
        "notes": "",
        "id": "3b3917a3ee8e754fb607efc9266f3a7e"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "送崔员外使回入京金钩驿逢因赠",
        "preface": "",
        "paragraphs": [
            "六星宫里一星归，行到金钩近紫微。",
            "侍史别来经岁月，今宵应梦护香衣。"
        ],
        "notes": "",
        "id": "bcde0875b15d5189e8ef7554297efee5"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "成都送别费冠卿",
        "preface": "",
        "paragraphs": [
            "红椒花落桂花开，万里同游俱未回。",
            "莫厌客中频送客，思乡独上望乡台。"
        ],
        "notes": "",
        "id": "02905f7cad4f86d7d5e500ba8a836a0d"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "题商山庙",
        "preface": "",
        "paragraphs": [
            "商洛秦时四老翁，人传羽化此山空。",
            "若无仙眼何由见，总在庙前花洞中。"
        ],
        "notes": "",
        "id": "1df652c04724d9cccaf9fc593e0b4fc0"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "题独孤少府园林",
        "preface": "",
        "paragraphs": [
            "四面青山是四隣，烟霞成伴草成茵。",
            "年年洞口桃花发，不记曾经迷几人。"
        ],
        "notes": "",
        "id": "5a3666b861cb1b213563a348f1c55304"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "送独孤秀才下第归太白山",
        "preface": "",
        "paragraphs": [
            "逸翮暂时成落羽，将归太白赏灵踪。",
            "须寻最近碧霄处，拟倩和云买一峰。"
        ],
        "notes": "",
        "id": "14b9be90a4161ae40301a341e0ef6d23"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "下第后病中",
        "preface": "",
        "paragraphs": [
            "献玉频年命未通，穷秋成病悟真空。",
            "笑看朝市趋名者，不病那知在病中。"
        ],
        "notes": "",
        "id": "1dde503dfa74b593622d804aea955061"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "送深上人归江南",
        "preface": "",
        "paragraphs": [
            "留得莲花偈付谁，独携金策欲归时。",
            "江南无限萧家寺，曾与白云何处期。"
        ],
        "notes": "",
        "id": "a7a02aa511b8c4a23daf6f1be12a760b"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "题自然观",
        "preface": "",
        "paragraphs": [
            "劒阁门西第一峰，道陵成道有高踪。",
            "行人若上升仙处，须拨白云三四重。"
        ],
        "notes": "",
        "id": "4d1024e3d6a62bf5ee4fa7e28fe12215"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "疾愈步庭花",
        "preface": "",
        "paragraphs": [
            "桃红李白觉春归，强步闲庭力尚微。",
            "从困不扶灵寿杖，恐惊花里早莺飞。"
        ],
        "notes": "",
        "id": "c5362badf73ce4cbba6b8f445de09c71"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "筹笔店江亭",
        "preface": "",
        "paragraphs": [
            "九折岩边下马行，江亭暂歇听江声。",
            "白云绿树不关我，枉与樵人乐一生。"
        ],
        "notes": "",
        "id": "98cd92cc8e10de5459efc1c5594862fd"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "赠贺若少府",
        "preface": "",
        "paragraphs": [
            "十日广陵城里住，听君花下抚金徽。",
            "新声指上怀中纸，莫怪潜偷数曲归。"
        ],
        "notes": "",
        "id": "c6cc38574f99a38ffd3ac3c051c39378"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "太子刘舍人邀看花",
        "preface": "",
        "paragraphs": [
            "年少风流七品官，朱衣白马冶游盘。",
            "负心不报春光主，几处偷看红牡丹。"
        ],
        "notes": "",
        "id": "b7a5217523eaef4ac1a6b6175dee25ce"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "蔷薇花",
        "preface": "",
        "paragraphs": [
            "锦窠花朵灯业醉，翠叶眉稠裛露垂。",
            "莫引美人来架下，恐惊红片落燕支。"
        ],
        "notes": "",
        "id": "c5ef7b7c4b95e64af1ca8c59caa488cb"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "蜀道易，易于履平地。",
            "蝉噪入云树，风开无主花。"
        ],
        "notes": "",
        "id": "14dd483297994bed12eb36f4d2bafc8b"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "满手香传金菊酒，漏声遥滴上阳宫。"
        ],
        "notes": "",
        "id": "6091f0062f85bbaa6158f52a2968e8ca"
    },
    {
        "author": "陆畅",
        "dynasty": "唐",
        "type": "诗",
        "rhythmic": "",
        "title": "九日夜",
        "preface": "",
        "paragraphs": [
            "灯下竹烟看更碧，月间花色不分红。",
            "（《千载佳句》卷上《天象部·夜》）。"
        ],
        "notes": "",
        "id": "9aa996299f2a31edcb0a81fe41b13457"
    }
]