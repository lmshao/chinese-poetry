[
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠唐山人",
        "preface": "",
        "paragraphs": [
            "垂须长似发，七十色如黳。",
            "醉眼青天小，吟情太华低。",
            "千年松绕屋，半夜雨连溪。",
            "邛蜀路无限，往来琴独携。"
        ],
        "notes": "",
        "id": "013dfe6c892dad4a7607a93612921051"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送云卿上人游安南",
        "preface": "",
        "paragraphs": [
            "春往海南边，秋闻半夜蝉。",
            "鲸吞洗钵水，犀触点灯船。",
            "岛屿分诸国，星河共一天。",
            "长安却回日，松偃旧房前。"
        ],
        "notes": "",
        "id": "fc8f350e13d21b869a00bf12d047a88b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "郑补阙山居",
        "preface": "",
        "paragraphs": [
            "高节谏垣客，白云居静坊。",
            "马饥餐落叶，鹤病晒残阳。",
            "野雾昏朝烛，溪牋惹御香。",
            "相招倚蒲壁，论句夜何长。"
        ],
        "notes": "",
        "id": "a0f08f051a23e11a4c978abcd46fd61c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送曹郎中南归时南中用军",
        "preface": "",
        "paragraphs": [
            "桂水净和天，南归似谪仙。",
            "系绦轻象笏，买布接蛮船。",
            "海气蒸鼙软，江风激箭偏。",
            "罢郎吟乱里，帝远岂知贤。"
        ],
        "notes": "",
        "id": "0cea4079f59516943ef4badb55020f39"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "锦江陪兵部郑侍郎话诗著棋",
        "preface": "",
        "paragraphs": [
            "落叶溅吟身，会棋云外人。",
            "海枯搜不尽，天定著长新。",
            "月上分题遍，钟残布子匀。",
            "忘餐二绝境，取意铸陶钧。"
        ],
        "notes": "",
        "id": "43d91224208e746aee4e55cecc53ae99"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "四十五秋宵，月分千里毫。",
            "冷沈中岳短，光溢太行高。",
            "不寐清人眼，移栖湿鹤毛。",
            "露华台上别，吟望十年劳。"
        ],
        "notes": "",
        "id": "ca3fc42a9f010cfb2d22315ddce44159"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送沈光赴福幕",
        "preface": "",
        "paragraphs": [
            "泉齐岭鸟飞，雨熟荔枝肥。",
            "南斗看应近，北人来恐稀。",
            "潮浮廉使宴，珠照岛僧归。",
            "幕下逢迁拜，何官着茜衣。"
        ],
        "notes": "",
        "id": "5fecd0705429411b04ee23b00dca097a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "鄠郊山舍题赵处士林亭",
        "preface": "",
        "paragraphs": [
            "圭峰秋后叠，乱叶落寒墟。",
            "四五百竿竹，二三千卷书。",
            "云深猿拾栗，雨霁蚁缘蔬。",
            "只隔门前水，如同万里余。"
        ],
        "notes": "",
        "id": "2581997dca5ead554fcc6316e5eacf63"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赋得送贾岛谪长江",
        "preface": "",
        "paragraphs": [
            "敲驴吟雪月，谪出国西门。",
            "行傍长江影，愁深汨水魂。",
            "笻携过竹寺，琴典在花村。",
            "饥拾山松子，谁知贾傅孙。"
        ],
        "notes": "",
        "id": "058d9a6b67d3395fcc519a7f18558aa6"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "河阳道中",
        "preface": "",
        "paragraphs": [
            "冲风仍蹑冻，提辔手频呵。",
            "得事应须早，愁人不在多。",
            "雪田平入塞，烟郭曲随河。",
            "飜忆江涛里，船中睡盖蓑。"
        ],
        "notes": "",
        "id": "70de964f63843c554bf23153080e3278"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送知己赴濮州",
        "preface": "",
        "paragraphs": [
            "中路行僧谒，邮亭话海涛。",
            "劒摇林狖落，旗闪岳禽高。",
            "苔长空州狱，花开梦省曹。",
            "濮阳流政化，一半布风骚。"
        ],
        "notes": "",
        "id": "1ddc9f4c1d61a6b18586d904e46f080c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送行脚僧",
        "preface": "",
        "paragraphs": [
            "缾枕绕腰垂，出门何所之。",
            "毳衣沾雨重，椶笠看山欹。",
            "夜观入枯树，野眠逢断碑。",
            "邻房母泪下，相课别离词。"
        ],
        "notes": "",
        "id": "0f0c4f5f70c0010005e4bd3ad6673bd4"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "龙州送人赴举",
        "preface": "",
        "paragraphs": [
            "献策赴招携，行宫积翠西。",
            "挈囊秋卷重，转栈晚峰齐。",
            "踏月趋金阙，拂云看御题。",
            "飞鸣岂回顾，独鹤困江泥。"
        ],
        "notes": "",
        "id": "cb551c8a3ad90f01c56893675254d025"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送安抚从兄夷偶中丞",
        "preface": "",
        "paragraphs": [
            "奉诏向军前，朱袍暎雪鲜。",
            "河桥吹角冻，岳月卷旗圆。",
            "僧救焚经火，人修著钓船。",
            "六州安抚后，万户解衣眠。"
        ],
        "notes": "",
        "id": "faa3d64013242790623c1f77101c50b8"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送远上人",
        "preface": "",
        "paragraphs": [
            "海岳两无边，去来都偶然。",
            "齿因吟后冷，心向静中圆。",
            "虫网花间井，鸿鸣雨后天。",
            "叶书归旧寺，应附载钟船。"
        ],
        "notes": "",
        "id": "3b2533274806b7f32fc8af9f040f04e5"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿凤翔天柱寺穷易玄上人房",
        "preface": "",
        "paragraphs": [
            "天柱暮相逢，吟思天柱峰。",
            "墨研青露月，茶吸白云钟。",
            "卧语身黏藓，行禅顶拂松。",
            "探玄为一决，明日去临邛。"
        ],
        "notes": "",
        "id": "9c1e00ebc5bef2a9b58324189d9844a8"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "下第送张霞归觐江南",
        "preface": "",
        "paragraphs": [
            "此道背于时，携归一轴诗。",
            "树沈孤鸟远，风逆蹇驴迟。",
            "草入吟房坏，潮冲钓石移。",
            "恐伤欢觐意，半路摘愁髭。"
        ],
        "notes": "",
        "id": "3a2ed7f920225c6e78c7698a439b9e4b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送人之天台",
        "preface": "",
        "paragraphs": [
            "行李一枝藤，云边晓扣冰。",
            "丹经如不谬，白发亦何能。",
            "浅井仙人镜，明珠海客灯。",
            "乃知真隐者，笑就汉廷徴。"
        ],
        "notes": "",
        "id": "54f4372f68bda97e122f303a22bfb6cf"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "维摩畅林居",
        "preface": "",
        "paragraphs": [
            "诸方游几腊，五夏五峰销。",
            "越讲迎骑象，蕃斋忏射雕。",
            "冷筇和雪倚，朽栎带云烧。",
            "从此西林老，瞥然三万朝。"
        ],
        "notes": "",
        "id": "560509795df860702391d1ca12405a10"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送张乔下第归宣州",
        "preface": "",
        "paragraphs": [
            "诗道世难通，归宁楚浪中。",
            "早程残岳月，夜泊隔淮钟。",
            "一镜随双鬓，全家老半峰。",
            "无成来往过，折尽谢亭松。"
        ],
        "notes": "",
        "id": "3ad1acc9d6e64db49795f20950fec8a2"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送卢郎中赴金州",
        "preface": "",
        "paragraphs": [
            "云明天岭高，刺郡辍仙曹。",
            "危栈窥猿顶，公庭埽鹤毛。",
            "出军青壁罅，话道白眉毫。",
            "远集歌谣客，州前泊几艘。"
        ],
        "notes": "",
        "id": "11e2bfe2941f8fbf59982f5a01bce7e4"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "江干即事",
        "preface": "",
        "paragraphs": [
            "病卧四更后，愁闻报早衙。",
            "隔关沈水鸟，侵郭噪园鸦。",
            "吏瘦餐溪栢，身羸凭海槎。",
            "满朝吟五字，应不老烟霞。"
        ],
        "notes": "",
        "id": "14710594a2c6d1da5a04a5d76aafb886"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄贺郑常侍",
        "preface": "",
        "paragraphs": [
            "山亦怀恩地，高禽尽下飞。",
            "吏穿霞片望，僧埽月棱归。",
            "省拜墀烟近，林居玉漏微。",
            "曾令驻锡话，聊用慰攀依。"
        ],
        "notes": "",
        "id": "0024e8ce7a7aff5bba6b7ac0b1b95086"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "登楼",
        "preface": "",
        "paragraphs": [
            "川上值楼开，寒山四面来。",
            "竹吹人语远，峰碍鸟飞回。",
            "生死别离陌，朝昏云雨堆。",
            "谁知独立意，溅泪落莓苔。"
        ],
        "notes": "",
        "id": "adc3b128cd3a25a7a712d8ae5e3d1ed1"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠禅友",
        "preface": "",
        "paragraphs": [
            "散花留内殿，宫女梦谈禅。",
            "树杪开楼锁，云中认岳莲。",
            "溪声过长耳，筇节出羸肩。",
            "飞句相招宿，多逢有月天。"
        ],
        "notes": "",
        "id": "5c2a2b7b51745f52228288186183f9e7"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "早春友人访别南归",
        "preface": "",
        "paragraphs": [
            "南归来取别，穷巷坐青苔。",
            "一盏薄醨酒，数枝零落梅。",
            "潮生楚驿闭，星在越楼开。",
            "明日望君处，前临风月台。"
        ],
        "notes": "",
        "id": "04781ea99c67fa19872d9bc55b209963"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题云际寺",
        "preface": "",
        "paragraphs": [
            "开门风雪顶，上彻困飞禽。",
            "猿戏青冥里，人行紫阁阴。",
            "腊泉冰下出，夜磬月中寻。",
            "尽欲居岩室，如何不住心。"
        ],
        "notes": "",
        "id": "65713ed9485b750adf59cfd96aa332e1"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "山寺老僧",
        "preface": "",
        "paragraphs": [
            "云际众僧里，独攒眉似愁。",
            "护茶高夏腊，爱火老春秋。",
            "海浪南曾病，河冰北苦游。",
            "归来诸弟子，白徧后生头。"
        ],
        "notes": "",
        "id": "188685a5db8b6194a4827ed601c48023"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "同僧宿道者院",
        "preface": "",
        "paragraphs": [
            "携文过水宿，拂席四廊尘。",
            "坠果敲楼瓦，高萤暎鹤身。",
            "点灯吹叶火，谈佛悟山人。",
            "尽有栖霞志，好谋三教邻。"
        ],
        "notes": "",
        "id": "0e7f02d47690c9ccf78c71c1ad69354f"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "古栢",
        "preface": "",
        "paragraphs": [
            "手植知何代，年齐偃盖松。",
            "结根生别树，吹子落邻峰。",
            "古干经龙嗅，高烟过雁冲。",
            "可佳繁叶尽，声不碍秋钟。"
        ],
        "notes": "",
        "id": "c32e18f926518abf886b9da52746f49a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠王凤二山人",
        "preface": "",
        "paragraphs": [
            "山兄望鹤信，山弟听乌占。",
            "养药同开鼎，休棋各枕奁。",
            "相逢九江底，共到五峰尖。",
            "愿许为三友，羞将白发挦。"
        ],
        "notes": "",
        "id": "564f32dc9eb72c5fd825a930e6fbe431"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "避地冬夜与二三禅侣吟集茅斋",
        "preface": "",
        "paragraphs": [
            "四海通禅客，搜吟会草亭。",
            "撚髭孤烛白，闭目众山青。",
            "松挂敲冰杖，罏温注月缾。",
            "独愁悬旧斾，笏冷立残星。"
        ],
        "notes": "",
        "id": "643152edbe0a2cc62738828420037222"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠道微禅师",
        "preface": "",
        "paragraphs": [
            "铜缾涩泻水，出碛蹑莲层。",
            "猛虎降低鼠，盘雕望小蝇。",
            "通禅五天日，照祖几朝灯。",
            "短发归林白，何妨剃未能。"
        ],
        "notes": "",
        "id": "8f64a6b506bde2b58089de85b2d2b857"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "吊草堂禅师",
        "preface": "",
        "paragraphs": [
            "杖屦疑师在，房关四壁蛬。",
            "贮缾经腊水，响塔隔山钟。",
            "乳鸽沿苔井，斋猿散雪峰。",
            "如何不见性，倚徧寺前松。"
        ],
        "notes": "",
        "id": "e373efcbcedca77bf14709466d1fda4b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿长安苏雍主簿厅",
        "preface": "",
        "paragraphs": [
            "县对数峰云，官清主簿贫。",
            "听更池上鹤，伴值岳阳人。",
            "井锁煎茶水，厅关捣药尘。",
            "往来多屣步，同舍即诸邻。"
        ],
        "notes": "",
        "id": "ec4897c74d931f54e94a1e47e2a53c3c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋宿润州刘处士江亭",
        "preface": "",
        "paragraphs": [
            "北梦风吹断，江边处士亭。",
            "吟生万井月，见尽一天星。",
            "浪静鱼冲锁，窗高鹤听经。",
            "东西渺无际，世界半沧溟。"
        ],
        "notes": "",
        "id": "4863e1a38802ce606f165aee722dcee6"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋日曲江书事",
        "preface": "",
        "paragraphs": [
            "门摇枯苇影，落日共鸥归。",
            "园近鹿来熟，江寒人到稀。",
            "片云穿塔过，枯叶入城飞。",
            "翻怕宾鸿至，无才动礼闱。"
        ],
        "notes": "",
        "id": "c9b41513745a76c9cd60e6a0de247376"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋宿经上人房",
        "preface": "",
        "paragraphs": [
            "江房无叶落，松影带山高。",
            "满寺中秋月，孤窗入夜涛。",
            "旧真悬石壁，衰发落铜刀。",
            "卧听晓耕者，与师知苦劳。"
        ],
        "notes": "",
        "id": "87d29907abe915dcb9cc52bdae92c473"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "冬日题觉公牛头兰若",
        "preface": "",
        "paragraphs": [
            "天寒高木静，一磬隔川闻。",
            "鼎水看山汲，台香埽雪焚。",
            "鹤归惟认刹，僧步不离云。",
            "石室开禅后，轮珠谢圣君。"
        ],
        "notes": "",
        "id": "f0b8e4a0f2d7d34c213948dc4674550a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送皇甫校书自蜀下峡归觐襄阳",
        "preface": "",
        "paragraphs": [
            "蜀道波不竭，巢乌出浪痕。",
            "松阴盖巫峡，雨色彻荆门。",
            "宿寺青山尽，归林彩服翻。",
            "苦吟怀冻馁，为吊浩然魂。"
        ],
        "notes": "",
        "id": "774d23ed98c4625f5e69874f6a1ef750"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题西明寺攻文僧林复上人房",
        "preface": "",
        "paragraphs": [
            "谁寄湘南信，阴窗砚起津。",
            "烧痕碑入集，海角寺留真。",
            "楼憩长空鸟，钟惊半阙人。",
            "御沟圆月会，似在草堂身。"
        ],
        "notes": "",
        "id": "1bbd007f5627a7e2d418ebe652b9eea3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄翠微无可上人",
        "preface": "",
        "paragraphs": [
            "远近众心归，居然占翠微。",
            "展经猿识字，听法虎知非。",
            "泉注城池梦，霞生侍卫衣。",
            "玄机不可学，何似总无机。"
        ],
        "notes": "",
        "id": "cbf484ece80053ced6675e6eecb1a642"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "喜鸾公自蜀归",
        "preface": "",
        "paragraphs": [
            "禁院对生台，寻师到绿槐。",
            "寺高猿看讲，钟动鸟知斋。",
            "埽石月盈箒，滤泉花满筛。",
            "归来逢圣节，吟步上尧阶。"
        ],
        "notes": "",
        "id": "bc1b04f3cb5ca99a1e132d27a683acc4"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题新安国寺",
        "preface": "",
        "paragraphs": [
            "佛亦遇艰难，重兴叠废坛。",
            "偃松枝旧折，画竹粉新干。",
            "开讲宫娃听，抛生禁鸟餐。",
            "钟声入帝梦，天竺化长安。"
        ],
        "notes": "",
        "id": "b1badc4b0c45f92d1bbe51c6a34bd143"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "蕃寇侵逼南归道中",
        "preface": "",
        "paragraphs": [
            "云州三万骑，南走疾飞鹰。",
            "回碛星低雁，孤城月伴僧。",
            "敲关通汉节，倾府守河冰。",
            "无处论边事，归溪夜结罾。"
        ],
        "notes": "",
        "id": "a70fbfb75dc2f8c81aa60ccfab80036d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送东宫贾正字之蜀",
        "preface": "",
        "paragraphs": [
            "南朝献晋史，东蜀瞰巴楼。",
            "长栈怀宫树，疎峰露劒州。",
            "半空飞雪化，一道白云流。",
            "若次江边邑，宗诗为徧搜。"
        ],
        "notes": "",
        "id": "9543e8855c9210a9dbbdc8b782a6b7dd"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "吊侯圭常侍",
        "preface": "",
        "paragraphs": [
            "我重君能赋，君褒我解诗。",
            "三堂一拜遇，四海两心知。",
            "影挂僧挑烛，名传鹤拂碑。",
            "涪江吊孤冢，片月下峨嵋。"
        ],
        "notes": "",
        "id": "e55776baef09953e1b299a303bd969fa"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "颜上人房",
        "preface": "",
        "paragraphs": [
            "御沟临岸行，远岫见云生。",
            "松下度三伏，磬中销五更。",
            "雨淋经阁白，日闪剃刀明。",
            "海畔终须去，烧灯老国清。"
        ],
        "notes": "",
        "id": "0c1c7ee06abb2c18b4c017f1fcbe44db"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题薛少府庄",
        "preface": "",
        "paragraphs": [
            "何须凿井饮，门占古溪居。",
            "寂寞苔床卧，寒虚玉柄书。",
            "有期登白阁，又得赏红蕖。",
            "清浅蒲根水，时看鹭啄鱼。"
        ],
        "notes": "",
        "id": "854d81b80356388d61655aaccb3f3233"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄太白隐者",
        "preface": "",
        "paragraphs": [
            "开辟已来雪，为山长欠春。",
            "高遮辞碛雁，寒噤入川人。",
            "栈阁交冰柱，耕樵隔日轮。",
            "此中栖息者，不识两京尘。"
        ],
        "notes": "",
        "id": "a178d22ba7aece8e1c98586e006a5aa3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋宿青龙禅阁",
        "preface": "",
        "paragraphs": [
            "前山不可望，暮色渐沉规。",
            "日转须弥北，蟾来渤海西。",
            "风铃乱僧语，霜枿欠猿啼。",
            "阁外千家月，分明见里迷。"
        ],
        "notes": "",
        "id": "714ca7208ca00cb6a43112eefb1d6194"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "登圭峰旧隐寄荐福栖白上人",
        "preface": "",
        "paragraphs": [
            "返照塔轮边，残霖滴几悬。",
            "夜寒吟病甚，秋健讲声圆。",
            "粟穗干灯焰，苔根浊水泉。",
            "西峰埋藓石，秋月即师禅。"
        ],
        "notes": "",
        "id": "da30ea4bb5d6ec3f9e611efa98e9de10"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "将之蜀别友人",
        "preface": "",
        "paragraphs": [
            "嘉陵雨色青，澹别酌参苓。",
            "到蜀高诸岳，窥天合四溟。",
            "书来应隔雪，梦觉已无星。",
            "若遇多吟友，何妨勘竺经。"
        ],
        "notes": "",
        "id": "4acf00b9af7edf73033aa94172fad04f"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "吊膳曹从叔郎中",
        "preface": "",
        "paragraphs": [
            "华省支残俸，寒蔬办祭稀。",
            "安坟对白阁，买石折朱衣。",
            "蜀客弹琴哭，江鸥入宅飞。",
            "帆吹佳句远，不独徧王畿。"
        ],
        "notes": "",
        "id": "3335ceaabbbfc2b6bdc0eb658062664e"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "乱后龙州送郑郎中兼寄郑侍御",
        "preface": "",
        "paragraphs": [
            "待车登叠嶂，经乱集鸰原。",
            "省坏兰终洁，台寒栢有根。",
            "县清江入峡，楼静雪连村。",
            "莫隐匡山社，机云受晋恩。"
        ],
        "notes": "",
        "id": "e70f981ee7ad7d044288901842a5ab4c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "段秀才溪居送从弟游泾陇",
        "preface": "",
        "paragraphs": [
            "抱疾寒溪卧，因循草木青。",
            "相留开夏蜜，辞去见秋萤。",
            "朔雪痕侵雍，边烽焰照泾。",
            "烟沈陇山色，西望涕交零。"
        ],
        "notes": "",
        "id": "ee33f2f3c0a2bceee1e813c5adb1422a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题刘相公光德里新搆茅亭",
        "preface": "",
        "paragraphs": [
            "野色迷亭晓，龙墀待押班。",
            "带涎移海木，兼雪写湖山。",
            "月白吟床冷，河清直印闲。",
            "唐封三万里，人偃翠微间。"
        ],
        "notes": "",
        "id": "9637bed58020158f9d4a55a778be0abe"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "江峡寇乱寄怀吟僧",
        "preface": "",
        "paragraphs": [
            "半锡探寒流，别师猿鹤洲。",
            "二三更后雨，四十字边秋。",
            "立塞吟霞石，敲鼙看雪楼。",
            "扶亲何处隐，惊梦入嵩丘。"
        ],
        "notes": "",
        "id": "704aeef2fac365f0d15008e1515d5d4c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "贺昭国从叔员外转本曹郎中",
        "preface": "",
        "paragraphs": [
            "苔砌塔阴浓，朝回尚叫蛬。",
            "粟徴山县欠，官转水曹重。",
            "灯照楼中雨，书求海上峰。",
            "诗家无骤显，一一古人踪。"
        ],
        "notes": "",
        "id": "221c78967a658f81f90bc136d2c14a81"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠宋校书",
        "preface": "",
        "paragraphs": [
            "曾伴元戎猎，寒来梦北军。",
            "闲身不计日，病鹤放归[云]。",
            "石上铺碁势，船中赌酒分。",
            "长言买天姥，高卧谢人群。"
        ],
        "notes": "",
        "id": "ac874c2da2f524e48d3608382f41a8c4"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "越公上人洛中归寄南孟家兄弟",
        "preface": "",
        "paragraphs": [
            "洛下因归去，官西忆二龙。",
            "笠漫河岸雪，衣着虢城钟。",
            "睡鸭浮寒水，樵人出远峰。",
            "贺当化闾俗，护取草堂松。"
        ],
        "notes": "",
        "id": "0319c417554d0e73321c6426d295d65d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "龙州送裴秀才",
        "preface": "",
        "paragraphs": [
            "违拜斾旗前，松阴路半千。",
            "楼冲高雪会，驿闭乱云眠。",
            "牓挂临江省，名题赴宅筵。",
            "人求新蜀赋，应贵浣花牋。"
        ],
        "notes": "",
        "id": "dcc8778e7fef795dfbe9ddeee8d27314"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题慈恩友人房",
        "preface": "",
        "paragraphs": [
            "贾生耽此寺，胜事入诗多。",
            "鹤宿星千树，僧归烧一坡。",
            "塔棱垂雪水，江色暎茶锅。",
            "长久堪栖息，休言忆镜波。"
        ],
        "notes": "",
        "id": "02ff41c3a284efd592dccf5d2f43208b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄窦禅山薛秀才",
        "preface": "",
        "paragraphs": [
            "窦岭吟招隐，新诗满集贤。",
            "白衫春絮暖，红纸夏云鲜。",
            "琴缠江丝细，棋分海石圆。",
            "因知醉公子，虚写世人传。"
        ],
        "notes": "",
        "id": "519bcc6c76bc9d0aff0d0c10e21cc78c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "西蜀与崔先生话东洛旧游",
        "preface": "",
        "paragraphs": [
            "王屋峭难名，三刀梦四更。",
            "日升当地缺，星尽未天明。",
            "度雪云林湿，穿松角韵清。",
            "崔家开锦浪，忆着水窗声。"
        ],
        "notes": "",
        "id": "a0a0ac4ebbf874ad5c9c279331a34f08"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "上昭国水部从叔郎中",
        "preface": "",
        "paragraphs": [
            "极南极北游，东泛复西流。",
            "行匝中华地，魂销四海秋。",
            "题诗在琼府，附舶出青州。",
            "不遇一公子，弹琴吊古丘。"
        ],
        "notes": "",
        "id": "78424f0b661a5beda06ca719f91b4b68"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题玉芝赵尊师院",
        "preface": "",
        "paragraphs": [
            "晓起磬房前，真经诵百篇。",
            "漱流星入齿，照镜石差肩。",
            "静闭街西观，存思海上仙。",
            "闲听说五岳，穷徧一根莲。"
        ],
        "notes": "",
        "id": "6c607ef7288e51c4aae8f9d6465be7b0"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送卢少府之任巩洛",
        "preface": "",
        "paragraphs": [
            "从知东甸尉，铨注似恩除。",
            "带土移嵩术，和泉送尹鱼。",
            "印床寒鹭宿，壁记醉僧书。",
            "堂下诸昆在，无妨候起居。"
        ],
        "notes": "",
        "id": "61e0528d5111dbfade9344fd31e7135d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送人归觐河中",
        "preface": "",
        "paragraphs": [
            "青门冢前别，道路武关西。",
            "有寺云连石，无僧叶满溪。",
            "河长随鸟尽，山远与人齐。",
            "觐省波涛县，寒窗响曙鸡。"
        ],
        "notes": "",
        "id": "25fd86ea00baa14dfbee7e30a6b31d9f"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "锦城秋寄怀弘播上人",
        "preface": "",
        "paragraphs": [
            "极顶云兼冻，孤城露洗初。",
            "共辞嵩少雪，久绝贝多书。",
            "远照雁行细，寒条狖挂虚。",
            "分泉煎月色，忆就茗林居。"
        ],
        "notes": "",
        "id": "5cde674dfa1daf259041c04c5ae50578"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "圭峰溪居寄怀韦曲曹秀才",
        "preface": "",
        "paragraphs": [
            "南北飞山雪，万片寄相思。",
            "东西曲流水，千声泻别离。",
            "巴猿学导引，陇鸟解吟诗。",
            "翻羡家林赏，世人那得知。"
        ],
        "notes": "",
        "id": "af3a4365a63e7fae25685bd6d6099689"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送舍弟之山南",
        "preface": "",
        "paragraphs": [
            "南山入谷游，去彻山南州。",
            "下马云未尽，听猿星正稠。",
            "印茶泉遶石，封国角吹楼。",
            "远宦有何兴，贫兄无计留。"
        ],
        "notes": "",
        "id": "5bbb4e9d27cf7961630f7fc002ffe476"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题南鉴公山房",
        "preface": "",
        "paragraphs": [
            "竹房开处峭，迥挂半山灯。",
            "石磬敲来穴，不知何代僧。",
            "讲归双袖雪，禅起一盂冰。",
            "唯说黄桑屐，当时着秣陵。"
        ],
        "notes": "",
        "id": "defacd5600e05c6cedf40cdde681d59a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送知己",
        "preface": "",
        "paragraphs": [
            "郡清官舍冷，枕席溅山泉。",
            "药气来人外，灯光到鹤边。",
            "梦秦书印斗，思越画渔船。",
            "掷笏南归去，波涛路几千。"
        ],
        "notes": "",
        "id": "8941b8f3c43283c302b82652c92d85cb"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送人赴职湘潭",
        "preface": "",
        "paragraphs": [
            "南征虽赴辟，其奈负高科。",
            "水合湘潭住，山分越国多。",
            "梅花雪共下，文□□相和。",
            "白发陪官宴，红旗影里歌。"
        ],
        "notes": "",
        "id": "af9ef7ec0c5a9de5aa707c08042b565d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "过野叟居",
        "preface": "",
        "paragraphs": [
            "野人居止处，竹色与山光。",
            "留客羞蔬饭，洒泉开草堂。",
            "雨余松子落，风过术苗香。",
            "尽日无炎暑，眠君青石床。"
        ],
        "notes": "",
        "id": "d3f68ef0bef396bb606acf0793580e3a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "吊郑宾客",
        "preface": "",
        "paragraphs": [
            "朝行丧名节，岳色惨天风。",
            "待漏秋吟断，焚香夜直空。",
            "骨寒依垅草，家尽逐边鸿。",
            "一吊知音后，归来碎峄桐。"
        ],
        "notes": "",
        "id": "bd2aa4752d035f3a47a584e2202719fa"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送从叔书记山阴隐居",
        "preface": "",
        "paragraphs": [
            "山顶绝茅居，云泉遶枕虚。",
            "烧移僧影瘦，风展鹭行疎。",
            "卷箔清江月，敲松紫阁书。",
            "由来簪组贵，不信教猿锄。"
        ],
        "notes": "",
        "id": "6da6da8a6980d9ee9ca6a488df2d6fc3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "避暑庄严禅院",
        "preface": "",
        "paragraphs": [
            "定里无烦热，吟中达性情。",
            "入林逢客话，上塔接僧行。",
            "八水皆知味，诸翁尽得名。",
            "常论冰井近，莫便厌浮生。"
        ],
        "notes": "",
        "id": "7de6e4bed38eb6fbf6fc06b7931a0db6"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄清演",
        "preface": "",
        "paragraphs": [
            "忽闻清演病，可料苦吟身。",
            "不见近诗久，徒言华发新。",
            "别来山已破，住处月为邻。",
            "几遶庭前树，于今四十春。"
        ],
        "notes": "",
        "id": "1a118872dfe9ad7eeecbcebffb44b1eb"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "迁村居二首 一",
        "preface": "",
        "paragraphs": [
            "移居入村宇，树阙见城隍。",
            "云水虽堪画，恩私不可忘。",
            "猿涎滴鹤氅，麈尾拂僧床。",
            "弃逐随樵牧，何由报稻粱。"
        ],
        "notes": "",
        "id": "38a381f8d835a436dbbf27895346b6cc"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "迁村居二首 二",
        "preface": "",
        "paragraphs": [
            "歌乐听常稀，茅亭静掩扉。",
            "槎来垂钓次，月落问安归。",
            "远客传烧研，幽禽看衲衣。",
            "眼前无俗事，松雨蜀山辉。"
        ],
        "notes": "",
        "id": "9a863913b335596f737e1fce6c8b8eb3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "出山覩春牓",
        "preface": "",
        "paragraphs": [
            "未老鬓毛焦，心归向石桥。",
            "指霞辞二纪，吟雪遇三朝。",
            "连席频登相，分廊尚祝尧。",
            "回眸旧行侣，免使负嵩樵。"
        ],
        "notes": "",
        "id": "317cb3c74cf7f897caffb5a65e1f99ec"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "贾岛墓",
        "preface": "",
        "paragraphs": [
            "一第人皆得，先生岂不销。",
            "位卑终蜀士，诗绝占唐朝。",
            "旅葬新坟小，魂归故国遥。",
            "我来因奠洒，立石用为标。"
        ],
        "notes": "",
        "id": "7ffddb5b94f75685e51c23e6e45eb165"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "观水墨障子",
        "preface": "",
        "paragraphs": [
            "若非神助笔，砚水恐藏龙。",
            "研尽一寸墨，埽成千仞峰。",
            "壁根堆乱石，床罅插枯松。",
            "岳麓穿因鼠，湘江绽为蛬。",
            "挂衣岚气湿，梦枕浪头舂。",
            "只为少颜色，时人著意慵。"
        ],
        "notes": "",
        "id": "f6eb23fffe3aa2280c282d9f60898464"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "对棋",
        "preface": "",
        "paragraphs": [
            "小槛明高雪，幽人鬬智棋。",
            "日斜抛作劫，月午蹙成迟。",
            "倚杖湘僧筭，翘松野鹤窥。",
            "侧楸敲醒睡，片石夹吟诗。",
            "雨点匳中渍，灯花局上吹。",
            "秋涛寒竹寺，此兴谢公知。"
        ],
        "notes": "",
        "id": "9a9fd254f7c5cc99a0bc07acce5e5b08"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题竹溪禅院",
        "preface": "",
        "paragraphs": [
            "溪边山一色，水拥竹千竿。",
            "鸟触翠微湿，人居酷暑寒。",
            "风摇缾影碎，沙陷履痕端。",
            "爽极青崖树，平流绿峡滩。",
            "闲来披衲数，涨后卷经看。",
            "三境通禅寂，嚣尘染著难。"
        ],
        "notes": "",
        "id": "e44bf68df5fde0b7e3becaab501dc75a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "投献吏部张侍郎十韵",
        "preface": "",
        "paragraphs": [
            "苔染马蹄青，何曾似在城。",
            "不于僧院宿，多傍御沟行。",
            "隐岫侵巴叠，租田带渭平。",
            "肩囊寻省寺，袖轴徧公卿。",
            "梦入连涛郡，书来积雪营。",
            "泪随边雁堕，魂逐夜蝉惊。",
            "发愤巡江塔，无眠数县更。",
            "玄都一病客，兴善几回莺。",
            "贡艺披沙细，酬恩戴岳轻。",
            "心期公子念，滴酒在雕楹。"
        ],
        "notes": "",
        "id": "a7880580a38bd028d4253acbaaf814f9"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "终南山二十韵",
        "preface": "",
        "paragraphs": [
            "关内平田窄，东西截杳冥。",
            "雨侵诸县黑，云破九门青。",
            "暂看犹无暇，长栖信有灵。",
            "古苔秋渍斗，积雾夜昏萤。",
            "怒恐撞天漏，深疑隐地形。",
            "盘根连北岳，转影落南溟。",
            "穷穴何山出，遮蛮上国宁。",
            "残阳高照蜀，败叶远浮泾。",
            "𣃁竹烟岚冻，偷湫雨雹腥。",
            "闲房僧灌顶，浴涧鹤遗翎。",
            "梯滑危缘索，云深静唱经。",
            "放泉惊鹿睡，闻磬得人醒。",
            "踏著神仙宅，敲开洞府扃。",
            "棋残秦士局，字缺晋公铭。",
            "一谷势当午，孤峰耸起丁。",
            "远平丹凤阙，冷射五侯厅。",
            "万丈冰声折，千寻树影停。",
            "望中仙岛动，行处月轮馨。",
            "叠石移临砌，研胶泼上屏。",
            "明时献君寿，不假老人星。"
        ],
        "notes": "",
        "id": "cbf6ff6b82f9d4801a4ca45e4d1d29f2"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋日同觉公上人眺慈恩塔六韵",
        "preface": "",
        "paragraphs": [
            "九级耸莲宫，晴登袖拂虹。",
            "房廊窥井底，世界出笼中。",
            "照牖三山火，吹铃八极风。",
            "细闻槎客语，遥辨海鱼冲。",
            "禁静声连北，江寒影在东。",
            "谒师开秘锁，尘日闭虚空。"
        ],
        "notes": "",
        "id": "fc8a6c95f109b5d4cdf507e6dab834bb"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "感知上刑部郑侍郎",
        "preface": "",
        "paragraphs": [
            "寄掩白云司，蜀都高卧时。",
            "邻僧照寒竹，宿鸟动秋池。",
            "帝诵嘉莲表，人吟宝劒诗。",
            "石渠流月断，画角截江吹。",
            "闲出黄金勒，前飞白鹭鹚。",
            "公心外国说，重望两朝推。",
            "静藓斜圭影，孤窗响锡枝。",
            "兴幽松雪见，心苦砚冰知。",
            "缘杖虫声切，过门马足迟。",
            "漏残终卷读，日下大名垂。",
            "平碛容雕上，仙山许狖窥。",
            "数联金口出，死免愧丘为。"
        ],
        "notes": "",
        "id": "56a14e92f69a6ce8f533fe39d422c3e7"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "叙事寄荐福栖白",
        "preface": "",
        "paragraphs": [
            "险倚石屏风，秋涛梦越中。",
            "前朝吟会散，故国讲流终。",
            "北地闻巴狖，南山见碛鸿。",
            "楼高惊雨阔，木落觉城空。",
            "兔满期姚监，蝉稀别楚公。",
            "净缾光照客，拄杖朽生虫。",
            "平地塔千尺，半空灯一笼。",
            "祝尧谈几句，旋泻海涛东。"
        ],
        "notes": "",
        "id": "671b8db7752a43703b461b74006fc0ea"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送龙州田使君旧诗家",
        "preface": "",
        "paragraphs": [
            "御札轸西陲，龙州出牧时。",
            "度关云作雪，挂栈水成澌。",
            "劒淬号猿岸，弓悬宿鹤枝。",
            "江灯混星斗，山木乱枪旗。",
            "锁库休秤药，开楼又见诗。",
            "无心陪宴集，吟苦忆京师。"
        ],
        "notes": "",
        "id": "4878972bbbe97347b06325f8e2aadea3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "和知己赴任华州",
        "preface": "",
        "paragraphs": [
            "东门罢相郡，此拜动京华。",
            "落日开宵印，初灯见早麻。",
            "鹤身红斾拂，仙掌白云遮。",
            "塞色侵三县，河声聒两衙。",
            "松根醒客酒，莲座隐僧家。",
            "一道帆飞直，中筵岳影斜。",
            "书名寻雪石，澄鼎露金沙。",
            "锁合眠关吏，杯寒啄庙鸦。",
            "分台话嵩洛，赛雨恋烟霞。",
            "树谷期招隐，吟诗煮栢茶。"
        ],
        "notes": "",
        "id": "0bebd4cd5f06f3541a2059e4b9ae8d13"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题咸阳楼",
        "preface": "",
        "paragraphs": [
            "晚亚古城门，凭高黯客魂。",
            "塞侵秦旧国，河浸汉荒村。",
            "客路飏书烬，人家带水痕。",
            "猎频虚冢穴，耕苦露松根。",
            "墙外峰黏汉，冰中日晃原。",
            "断碑移作砌，广第灌成园。",
            "北马疑眠碛，南人忆钓湓。",
            "桥闲野鹿过，街静禁鸦翻。",
            "滩鼓城隍动，云冲太白昏。",
            "标衣多吕裔，荷锸或刘孙。",
            "吊问难知主，登攀强滴罇。",
            "不能扶壮势，冠劒惜乾坤。"
        ],
        "notes": "",
        "id": "8cd768dbffec3cff7b4348edde42b125"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠兴善彻公上人",
        "preface": "",
        "paragraphs": [
            "师资怀劒外，徒步管街东。",
            "九里山横烧，三条木落风。",
            "古池曾看鹤，新塔未吟虫。",
            "夜久龙髯冷，年多麈尾空。",
            "心宗本无碍，问学岂难同。"
        ],
        "notes": "",
        "id": "7a24151cc073f226e8da48631368d674"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "龙池春草",
        "preface": "",
        "paragraphs": [
            "龙池清禁里，芳草傍池春。",
            "旋长方遮岸，全生不染尘。",
            "和风轻动色，湛露静流津。",
            "浅得承天步，深疑遶御轮。",
            "鱼寻倒影没，花带湿光新。",
            "肯学长河畔，绵绵思远人。"
        ],
        "notes": "",
        "id": "ebfe57646090632b5a1dbbc4f2580e5a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋宿梓州牛头寺",
        "preface": "",
        "paragraphs": [
            "月去簷三尺，川云入寺楼。",
            "灵山顿离众，列宿不多稠。",
            "篆字焚初缺，翻经诵若流。",
            "窗闲二江冷，帘卷半空秋。",
            "诏散松梢别，棋终竹节收。",
            "静增双阙念，高并五翁游。",
            "鹤梦生红日，云闲锁梓州。",
            "望空工部眼，搔乱广文头。",
            "石室僧调马，银河客问牛。",
            "晓楼归下界，大地一浮沤。"
        ],
        "notes": "",
        "id": "698733861aeb1d5ae24a14a1ecb9f78b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送韦太尉自坤维除广陵",
        "preface": "",
        "paragraphs": [
            "全蜀拜扬州，征东辍武侯。",
            "直来万里月，旁到五峰秋。",
            "幢冷遮高雪，旗闲卓乱流。",
            "谢朝明主喜，登省旧寮愁。",
            "隔海城通舶，连河市响楼。",
            "千官倚元老，虚梦法云游。"
        ],
        "notes": "",
        "id": "45cf87beccf9ae78edc24efa7b165c6f"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠曹郎中崇贤所居",
        "preface": "",
        "paragraphs": [
            "闲坊宅枕穿宫水，听水分衾盖蜀缯。",
            "药杵声中捣残梦，茶铛影里煮孤灯。",
            "刑曹树荫千年井，华岳楼开万仞冰。",
            "诗句变风官渐紧，夜涛舂断海边藤。"
        ],
        "notes": "",
        "id": "b9898f72cb26c652d596af29623cbf4a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠昭应沈少府",
        "preface": "",
        "paragraphs": [
            "行宫接县判云泉，袍色虽青骨且仙。",
            "鄠杜忆过梨栗墅，潇湘曾棹雪霜天。",
            "华山僧别留茶鼎，渭水人来锁钓船。",
            "东送西迎终几考，新诗觅得两三联。"
        ],
        "notes": "",
        "id": "c8e803688c81bf29a8081752a7b20be7"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "上司空员外",
        "preface": "",
        "paragraphs": [
            "禅心高卧似疎慵，诗客经过不厌重。",
            "藤杖几携量碛雪，玉鞭曾把数嵩峰。",
            "夜眠古巷当城月，秋直清曹入省钟。",
            "禹凿故山归未得，河声暗老两三松。"
        ],
        "notes": "",
        "id": "c18e3d380d4e719bb2aeb23c67e7a3c9"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "叙旧游寄栖白",
        "preface": "",
        "paragraphs": [
            "老着重袍坐石房，竺经休讲白眉长。",
            "省冲鼍没投江岛，曾看鱼飞倚海樯。",
            "晓炙冻盂原日气，夜挑莲椀禁灯光。",
            "吟诗五岭寻无可，倏忽如今四十霜。"
        ],
        "notes": "",
        "id": "d076c0f5dec1e547d7d57705524d76d2"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "哭栖白供奉",
        "preface": "",
        "paragraphs": [
            "闻说孤窗坐化时，白莎萝雨滴空池。",
            "吟诗堂里秋关影，礼佛灯前夜照碑。",
            "贺雪已成金殿梦，看涛终负石桥期。",
            "逢山对月还惆怅，争得无言似祖师。"
        ],
        "notes": "",
        "id": "80703c6105cfc6fcd90966cf290f1753"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠入内供奉僧",
        "preface": "",
        "paragraphs": [
            "内殿谈经惬帝怀，沃州归隐计全乖。",
            "数条雀尾来南海，一道蝉声噪御街。",
            "石枕纹含山里叶，铜缾口塞井中柴。",
            "因逢夏日西明讲，不觉宫人拔凤钗。"
        ],
        "notes": "",
        "id": "6bac8eef5d2fab362fab133f4fe6298d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "感恩书事寄上集义司徒相公",
        "preface": "",
        "paragraphs": [
            "积雪峰西遇奖称，半家寒骨起沟塍。",
            "镇时贤相回人镜，报德慈亲点佛灯。",
            "授钺已闻诸国静，坐筹重见大河澄。",
            "功居第一图烟阁，依旧终南满杜陵。"
        ],
        "notes": "",
        "id": "5c47afc2f9ff9f1133029be8838f959d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠永崇李将军充襄阳制置使",
        "preface": "",
        "paragraphs": [
            "拜官门外发辉光，宿卫阴符注几行。",
            "行处近天龙尾滑，猎时陪帝马鬃香。",
            "九城王气生旗队，万里寒风入箭疮。",
            "从此浩然声价歇，武中还有李襄阳。"
        ],
        "notes": "",
        "id": "2920737ae809b09ee5c8f6cef04eb797"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄淮海惠泽上人",
        "preface": "",
        "paragraphs": [
            "海涛痕满旧征衣，长忆初程宿翠微。",
            "竹里桥鸣知马过，塔中灯露见鸿飞。",
            "眉毫别后应盈尺，嵒木居来定几围。",
            "他日愿师容一榻，煎茶埽地学忘机。"
        ],
        "notes": "",
        "id": "7797a8bb7e9b1c5a0ddbd40550265b5a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "春日隐居官舍感怀",
        "preface": "",
        "paragraphs": [
            "风吹烧烬杂汀沙，还似青溪旧寄家。",
            "入户竹生床下叶，隔窗莲谢镜中花。",
            "苔房毳客论三学，雪岭巢禽看两衙。",
            "销得人间无限事，江亭月白诵南华。"
        ],
        "notes": "",
        "id": "ef066ee6c7b4df8ce2608b6d33e4618d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "春日即事寄一二知己",
        "preface": "",
        "paragraphs": [
            "浴马池西一带泉，开门景物似樊川。",
            "朱衣暎水人归县，白羽遗泥鹤上天。",
            "索米夜烧风折木，无车春养雪藏鞭。",
            "缙绅处士知章句，忍使孤窗枕泪眠。"
        ],
        "notes": "",
        "id": "907607edd0b6466b223000758a95cd90"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "废寺闲居寄怀一二罢举知己",
        "preface": "",
        "paragraphs": [
            "病居废庙冷吟烟，无力争飞类病蝉。",
            "槐省老郎蒙主弃，月陂孤客望谁怜。",
            "税房兼得调猿石，租地仍分浴鹤泉。",
            "处世堪惊又堪媿，一坡山色不论钱。"
        ],
        "notes": "",
        "id": "37e3d7e0ed5ca707e8fbd0a35dce8301"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题尼大德院",
        "preface": "",
        "paragraphs": [
            "云鬟早岁断金刀，戒律曾持五百条。",
            "台上灯红莲叶密，眉间毫白黛痕销。",
            "绣成佛国银为地，画出王城雪覆桥。",
            "清净高楼松桧寺，世雄翻媿自低腰。"
        ],
        "notes": "",
        "id": "81c55b715cfe69743eb68bb7d22b6de2"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "怀张乔张霞",
        "preface": "",
        "paragraphs": [
            "西风吹雨叶还飘，忆我同袍隔海涛。",
            "江塔眺山青入佛，边城履雪白连雕。",
            "身离世界归天竺，影挂虚空度石桥。",
            "应念无成独流转，嬾磨铜片鬓毛焦。"
        ],
        "notes": "",
        "id": "06571a1bc2ad0e9acd8729b5ddd95479"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠徐山人",
        "preface": "",
        "paragraphs": [
            "徐生何代降坤维，曾伴园公采紫芝。",
            "瓦砾变黄忧世换，髭须放白怕人疑。",
            "山房古竹麄于树，海岛灵童寿等龟。",
            "知叹有唐三百载，光阴未抵一先棋。"
        ],
        "notes": "",
        "id": "ba622cc07bc927cc4c73ada5f82812e1"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄南岳僧",
        "preface": "",
        "paragraphs": [
            "新秋日后晒书天，白日当松影却圆。",
            "五字句求方寸佛，一条街擘两行蝉。",
            "不曾著事于机内，长合教山在眼前。",
            "花落俦公房外石，调猿弄虎叹无缘。"
        ],
        "notes": "",
        "id": "a9d90bceaa6e9aa1a214c505ef5b554b"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "华山",
        "preface": "",
        "paragraphs": [
            "碧山长冻地长秋，日夕泉源聒华州。",
            "万户烟侵关令宅，四时云在使君楼。",
            "风驱雷电临河震，鹤引神仙出月游。",
            "峰顶高眠灵药熟，自无霜雪上人头。"
        ],
        "notes": "",
        "id": "d835c5e77f9fe150edc84f414f0e8d9c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "和曹监春晴见寄",
        "preface": "",
        "paragraphs": [
            "竺庙邻钟震晓鸦，春阴盖石似仙家。",
            "兰台架列排书目，顾渚香浮瀹茗花。",
            "胶溜石松粘鹤氅，泉离冰井熨僧牙。",
            "功成名著扁舟去，愁覩前题罩碧纱。"
        ],
        "notes": "",
        "id": "e35aab2b89acc22f56bc8134f65ac917"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠三惠大师",
        "preface": "",
        "paragraphs": [
            "枫猿峤角别多时，二教兼修内学师。",
            "药树影中频缀偈，莲峰朵下几窥棋。",
            "游归笋长齐童子，病起巢成露鹤儿。",
            "诏落五天开夏讲，两街人竞礼长眉。"
        ],
        "notes": "",
        "id": "745bac21e37acfb797b443f607c15592"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送醉画王处士",
        "preface": "",
        "paragraphs": [
            "几年乘兴住南吴，狂醉兰舟夜落湖。",
            "别后鹤毛描转细，近来牛角饮还麄。",
            "同餐夏果山何处，共钓秋涛石在无。",
            "关下相逢怪予老，篇章役思绕寰区。"
        ],
        "notes": "",
        "id": "cfab678e864ef7e246f0e5a03ba63027"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "万古潇湘波上云，化为流血杜鹃身。",
            "长疑啄破青山色，秪恐啼穿白日轮。",
            "花落玄宗回蜀道，雨收工部宿江津。",
            "声声犹得到君耳，不见千秋一甑尘。"
        ],
        "notes": "",
        "id": "aa7881e09b283dc352161042c6960916"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赋得送轩辕先生归罗浮山",
        "preface": "",
        "paragraphs": [
            "旧山归隐浪摇青，绿鬓山童一帙经。",
            "诗帖布帆猿鸟看，药煎金鼎鬼神听。",
            "洞深头上聆仙语，船静鼻中闻海腥。",
            "此处先生应不住，吾君南望漫劳形。"
        ],
        "notes": "",
        "id": "5a1b02fa810f53e959bbff293ee2af16"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送包处士",
        "preface": "",
        "paragraphs": [
            "秋思枕月卧潇湘，寄宿慈恩竹里房。",
            "性急却于棋上慢，身闲未免药中忙。",
            "休抛手网惊龙睡，曾挂头巾拂鸟行。",
            "闻说石门君旧隐，寒峰溅瀑坏书堂。"
        ],
        "notes": "",
        "id": "3b0039d77f4800c6c0be6423f7460905"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠庞炼师",
        "preface": "",
        "paragraphs": [
            "家住涪江汉语娇，一声歌戛玉楼箫。",
            "睡融春日柔金缕，妆发秋霞战翠翘。",
            "两脸酒醺红杏妬，半胸酥嫩白云饶。",
            "若能携手随仙令，皎皎银河渡鹊桥。"
        ],
        "notes": "",
        "id": "8577281527005671ed03fa7ffd2377da"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送友罢举赴边职",
        "preface": "",
        "paragraphs": [
            "出剡篇章入洛文，无人细读叹俱焚。",
            "莫辞秉笏随红斾，便好携家住白云。",
            "过水象浮蛮境见，隔江猿呌汉州闻。",
            "高谈阔略陈从事，盟誓边庭壮我军。"
        ],
        "notes": "",
        "id": "a3f2a92934eec3e6251f15c817b25767"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "病猿",
        "preface": "",
        "paragraphs": [
            "瘦缠金锁惹朱楼，一别巫山树几秋。",
            "寒想蜀门清露滴，暖怀湘岸白云流。",
            "罢抛簷果沉僧井，休拗崖冰溅客舟。",
            "啼过三声应有泪，画堂深不彻王侯。"
        ],
        "notes": "",
        "id": "243d5c8a89e9b0cfd7a54b00ae8395a0"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "毙驴",
        "preface": "",
        "paragraphs": [
            "蹇驴秋毙瘗荒田，忍把敲吟旧竹鞭。",
            "三尺焦桐背残月，一条藜杖卓寒烟。",
            "通吴白浪宽围果，倚蜀青山峭入天。",
            "如画海门搘肘望，阿谁家卖钓鱼船。"
        ],
        "notes": "",
        "id": "d363dbb86807baf254daa0c410c93c10"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿叶公棋阁",
        "preface": "",
        "paragraphs": [
            "带风棋阁竹相敲，局莹无尘拂树梢。",
            "日到长天征未断，钟来岳顶劫须抛。",
            "挑灯雪客栖寒店，供茗溪僧𦶟废巢。",
            "因悟修身试贪教，不须焚火向三茅。"
        ],
        "notes": "",
        "id": "f718c124490964812d886265647727ce"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送郄先辈归觐华阴",
        "preface": "",
        "paragraphs": [
            "桂枝博得凤栖枝，欢觐家僮舞翠微。",
            "僧向瀑泉声里贺，鸟穿仙掌指间飞。",
            "休停砚笔吟荒庙，永别灯笼赴锁闱。",
            "骚雅近来颓丧甚，送君傍觉有光辉。"
        ],
        "notes": "",
        "id": "92f0bfe4f6416030ca0bb39028819090"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠可上人",
        "preface": "",
        "paragraphs": [
            "寺门和鹤倚香杉，月吐秋光到思嚵。",
            "将法传来穿泱漭，把诗吟去入嵌岩。",
            "糢糊书卷烟岚滴，狼籍衣裳瀑布缄。",
            "不断清风牙底嚼，无因内殿得名衔。"
        ],
        "notes": "",
        "id": "d3841023384db2900cdfa5a81172d652"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "东川高仆射",
        "preface": "",
        "paragraphs": [
            "油幢影里拜清风，十里貔貅一片雄。",
            "三印锁开霜满地，四门关定月当空。",
            "泉浮山叶人家过，诏惹罏香鸟道通。",
            "新起画楼携客上，弦歌筵内海榴红。"
        ],
        "notes": "",
        "id": "65de63990251044638436d769cdad46d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿成都松溪院",
        "preface": "",
        "paragraphs": [
            "松持节操溪澄性，一炷烟岚压寺隅。",
            "翡翠鸟飞人不见，琉璃缾贮水疑无。",
            "夜闻子落真山雨，晓汲波圆入画图。",
            "尘拥蜀城抽锁后，此中犹梦在江湖。"
        ],
        "notes": "",
        "id": "712126f1cd56729cbd534c003c8d6e4a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "吊曹监",
        "preface": "",
        "paragraphs": [
            "宅上愁云吹不散，桂林诗骨葬云根。",
            "满楼山色供邻里，一洞松声付子孙。",
            "甘露施衣封泪点，秘书取集印苔痕。",
            "吟魂醉魄归何处，御水呜呜夜遶门。"
        ],
        "notes": "",
        "id": "9f18a1093bf5831881c4d587ba3e2096"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠长安毕郎中",
        "preface": "",
        "paragraphs": [
            "高门寒沼水连云，鹭识朱衣傍主人。",
            "地肺半边晴带雪，天街一面静无尘。",
            "朝回座客酬琴价，衙退留僧写鹤真。",
            "从此几迁为计相，蓬莱三刻奏东巡。"
        ],
        "notes": "",
        "id": "60f995504ad6ad332e79739357c6b1bd"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寄东蜀幕中友",
        "preface": "",
        "paragraphs": [
            "官亭池碧海榴殷，遥想清才倚画栏。",
            "柳絮涨天笼地暖，角声经雨透云寒。",
            "晓侵台座香烟湿，夜草军书蜡炬干。",
            "为话门人吟太苦，风摧兰秀一枝残。"
        ],
        "notes": "",
        "id": "8dca94b9db778523cfdebd9715fbdf0c"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "曲江渔父",
        "preface": "",
        "paragraphs": [
            "儿孙闲弄雪霜髯，浪飐南山影入簷。",
            "卧稳篷舟龟作枕，病来茅舍网为帘。",
            "值春游子怜莼滑，通蜀行人说鲙甜。",
            "数尺寒丝一竿竹，岂知浮世有猜嫌。"
        ],
        "notes": "",
        "id": "2c1f1cd3cd7b1461b497bb5e47b57710"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "和刘驾博士赠庄严律禅师",
        "preface": "",
        "paragraphs": [
            "人言紫绶有光辉，不二心观似草衣。",
            "尘劫自营还自坏，禅门无住亦无归。",
            "松根穴蚁通山远，塔顶巢禽见海微。",
            "每话南游偏起念，五峰波上入船扉。"
        ],
        "notes": "",
        "id": "3295881c53cf6e58687dbe04f7768206"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "智新上人话旧",
        "preface": "",
        "paragraphs": [
            "蟋蟀灯前话旧游，师经几夏我经秋。",
            "金陵市合月光里，甘露门开峰朵头。",
            "晴眺远帆飞入海，夜禅阴火吐当楼。",
            "相看未得东归去，满壁寒涛泻白鸥。"
        ],
        "notes": "",
        "id": "baca66f3d5030385199b38de93a7d112"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "和淮南太尉留题凤州王氏别业",
        "preface": "",
        "paragraphs": [
            "清秋看长鹭雏成，说向湘僧亦动情。",
            "节屋折将松上影，印龛移锁月中声。",
            "野人陪赏增诗价，太尉因居著谷名。",
            "闲想此中遗胜事，宿斋吟遶凤池行。"
        ],
        "notes": "",
        "id": "748742e3a7b3f83e278798e5ac591c54"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "乙酉岁自蜀随计趂试不及",
        "preface": "",
        "paragraphs": [
            "客卧涪江蘸月厅，知音唤起进趋生。",
            "寒梅折后方离蜀，腊月圆前未到京。",
            "风卷坏亭羸仆病，雪糊危栈蹇驴行。",
            "文昌一试应关分，岂校褒斜两日程。"
        ],
        "notes": "",
        "id": "a71fe8fd445a61735659c68edd0b9677"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "龙州韦郎中先梦六赤后因打叶子以诗上",
        "preface": "",
        "paragraphs": [
            "红蜡香烟扑画楹，梅花落尽庾楼清。",
            "光辉圆魄衔山冷，彩镂方牙着腕轻。",
            "宝帖牵来狮子镇，金盆引出凤凰倾。",
            "微黄喜兆庄周梦，六赤重新掷印成。"
        ],
        "notes": "",
        "id": "206359a4022e212a1d6b65041a05ff4a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "和寿中丞伤猿",
        "preface": "",
        "paragraphs": [
            "遗挂朱栏锁半寻，清声难买恨黄金。",
            "悬崖接果今何在，浅井窥星影已沉。",
            "归宅叶铺曾睡石，入朝灯照旧啼林。",
            "小山罢遶随湘客，高树休升对岳禽。",
            "天竺省怜伤倍切，亲知宽和思难任。",
            "相门恩重无由报，竟托仙郎日夜吟。"
        ],
        "notes": "",
        "id": "1d00ebfd2017dc072327e436a668d681"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "上灵州令狐相公",
        "preface": "",
        "paragraphs": [
            "征蛮破虏汉功臣，提劒归来万里身。",
            "笑倚凌烟金柱看，形容憔悴老于真。"
        ],
        "notes": "",
        "id": "1f9f8ab1c454bc28c90a75bc1c4e5020"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "三千宫女露蛾眉，笑煮黄金日月迟。",
            "麟凤隔云攀不及，空山惆怅夕阳时。"
        ],
        "notes": "",
        "id": "0f285bda086482453ad4e28c808e8a17"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "客亭对月",
        "preface": "",
        "paragraphs": [
            "游子离魂陇上花，风飘浪卷遶天涯。",
            "一年十二度圆月，十一回圆不在家。"
        ],
        "notes": "",
        "id": "1107edb99127ffccfbf36e319d7b6a8a"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿鄠郊赠罗处士",
        "preface": "",
        "paragraphs": [
            "川静星高栎已枯，南山落石水声麤。",
            "白云钓客窗中宿，卧数嵩峰听五湖。"
        ],
        "notes": "",
        "id": "89206d49b3387b551d26dd496d2a4f39"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "有寄",
        "preface": "",
        "paragraphs": [
            "爱酒耽棋田处士，弹琴咏史贾先生。",
            "御沟临岸有云石，不见鹤来何处行。"
        ],
        "notes": "",
        "id": "e833fbbde1dead5a3ae8a8ce746ebd59"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送三藏归西天国",
        "preface": "",
        "paragraphs": [
            "十万里程多少碛，沙中弹舌授降龙。",
            "五天到日应头白，月落长安半夜钟。"
        ],
        "notes": "",
        "id": "9014c66877ff55df021c9c6f319603a3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "古来无此战争功，日日戈船卷海风。",
            "一遇灵鼇开睡眼，六朝灰尽九江空。"
        ],
        "notes": "",
        "id": "de21be75a1aeb2e666e664dfb5a80a9d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "长安县厅",
        "preface": "",
        "paragraphs": [
            "主人寂寞客屯邅，愁绝终南满案前。",
            "乞取中庭藤五尺，为君高𣃁扣青天。"
        ],
        "notes": "",
        "id": "2f3daf2bcf64dca012559d870be77781"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题晰上人贾岛诗卷",
        "preface": "",
        "paragraphs": [
            "贾生诗卷惠休装，百叶莲花万里香。",
            "供得半年吟不足，长须字字顶司仓。"
        ],
        "notes": "",
        "id": "75db370a044813977139c7d75b663184"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "送僧清演归山",
        "preface": "",
        "paragraphs": [
            "毛褐斜肩背负经，晓思吟入窦山青。",
            "峰前野水横官道，踏着秋天三四星。"
        ],
        "notes": "",
        "id": "3bbd22ea686a11a857aec3f549d37b87"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "不羡王公与贵人，唯将云鹤自相亲。",
            "闲来石上观流水，欲洗禅衣未有尘。"
        ],
        "notes": "",
        "id": "6723c8c530bb4f59dc9996dcf30b50ea"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "题学公院池莲",
        "preface": "",
        "paragraphs": [
            "竹引山泉玉甃池，栽莲莫怪藕生丝。",
            "如何不似麻衣客，坐对秋风待一枝。"
        ],
        "notes": "",
        "id": "43e86c6743aee6f2ed43b11971a475e3"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "山居喜友人见访",
        "preface": "",
        "paragraphs": [
            "入云晴𣃁茯苓还，日暮逢迎木石间。",
            "看待诗人无别物，半潭秋水一房山。"
        ],
        "notes": "",
        "id": "893cbeea216900378a8eb76c615a58ef"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "秋宿长安韦主簿厅",
        "preface": "",
        "paragraphs": [
            "水木清凉夜直厅，愁人楼上唱寒更。",
            "坐劳同步帘前月，鼠动床头印锁声。"
        ],
        "notes": "",
        "id": "4ac69123be85feab0018b5a9971fd873"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "冬忆友人",
        "preface": "",
        "paragraphs": [
            "吟上山前数竹枝，叶翻似雪落霏霏。",
            "枕前明月谁动影，睡里惊来不觉归。"
        ],
        "notes": "",
        "id": "44b1f3505601451a6953fca060539bcf"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "怀圭峰影林泉",
        "preface": "",
        "paragraphs": [
            "吾家旧物贾生传，入内遥分锡杖泉。",
            "鹤去帝移宫女散，更堪呜咽过楼前。"
        ],
        "notes": "",
        "id": "f60287bb545cc5530af624eefb4f0da2"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "赠青龙印禅师",
        "preface": "",
        "paragraphs": [
            "雨涩秋刀剃雪时，庵前曾礼草堂师。",
            "居人昨日相过说，鹤已生孙竹满池。"
        ],
        "notes": "",
        "id": "1287e8c700825cb7ff30cc41da4416e6"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "戏赠侯常侍",
        "preface": "",
        "paragraphs": [
            "葛洪卷与江淹赋，名动天边傲石居。",
            "两蜀词人多载后，同君讳却马相如。"
        ],
        "notes": "",
        "id": "c5d9a66d8fa203151c21c57fd0dbbb88"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "绣岭宫词",
        "preface": "",
        "paragraphs": [
            "春日迟迟春草绿，野棠开尽飘香玉。",
            "绣岭宫前鹤发翁，犹唱开元太平曲。"
        ],
        "notes": "",
        "id": "d7b216265dceb2d537849ba30db4233d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "九十日秋色，今秋已半分。",
            "孤光吞列宿，四面绝微云。",
            "众木排疎影，寒流叠细纹。",
            "遥遥望丹桂，心绪更纷纷。"
        ],
        "notes": "",
        "id": "0b909ae22989ba0233a8e7b997b0c317"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "宿书僧院",
        "preface": "",
        "paragraphs": [
            "夜水笔前澄，时推外学能。",
            "书成百个字，庭转几遭灯。",
            "寄墨大坛吏，分牋蜀国僧。",
            "为题江寺塔，牌挂入云层。"
        ],
        "notes": "",
        "id": "6ff92e179bfaafb2e2082ab3ce167e21"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "迢迢来极塞，连阙谓风吹。",
            "禅客呵金锡，征人擘冻旗。",
            "细填虫穴满，重压鹤巢欹。",
            "有影晴飘野，无声夜落池。",
            "正繁秦甸暖，渐厚楚宫饥。",
            "冻挹分泉涩，光凝二阁痴。",
            "踏遗兰署迹，听起石门思。",
            "用表丰年瑞，无令埽玉墀。"
        ],
        "notes": "",
        "id": "bf48a4d6bcc5e17b65b90d428772ef93"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "述怀二十韵献覃怀相公",
        "preface": "",
        "paragraphs": [
            "帝梦求良弼，生申属圣明。",
            "青云县器业，白日贯忠贞。",
            "霭霭随春动，忻忻共物荣。",
            "静宜浮竞息，坐觉好风生。",
            "万国闻应跃，千门望尽倾。",
            "瑞含杨柳色，气变管弦声。",
            "百辟寻知度，三阶正有程。",
            "鲁儒规蕴藉，周诰美和平。",
            "碧水遗幽抱，朱丝寄远情。",
            "风流秦印绶，仪表汉公卿。",
            "忠谠期登用，回邪自震惊。",
            "云开长劒倚，路绝一峰横。",
            "九野方无事，沧溟本不争。",
            "国将身共计，心与众为城。",
            "早晚中条下，红尘一顾清。",
            "南潭容伴鹤，西笑忽迁莺。",
            "折树恩难报，怀仁命甚轻。",
            "二年犹困辱，百口望经营。",
            "未在英侯选，空劳短羽征。",
            "知音初相国，从此免长鸣。"
        ],
        "notes": "",
        "id": "7860eb5420cd0f804c338459d6ab26fe"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "岁暮自广江至新兴往复中题峡山寺",
        "preface": "",
        "paragraphs": [
            "薄暮缘西峡，停桡一访僧。",
            "鹭巢行卧柳，猿饮倒垂藤。",
            "水曲岩千叠，云深树百层。",
            "山风寒殿磬，溪雨夜船灯。",
            "滩涨危槎没，泉冲怪石崩。",
            "中台一襟泪，岁杪别良朋。"
        ],
        "notes": "",
        "id": "5862a83b3ec4d669e48b3cd1c243f179"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "冬日送凉州刺史",
        "preface": "",
        "paragraphs": [
            "宠饯西门外，双旌出汉陵。",
            "未辞金殿日，已梦雪山灯。",
            "地远终峰尽，天寒朔气凝。",
            "新年行已到，旧典听难胜。",
            "吏扫盘雕影，人遮散马乘。",
            "移军驼驮角，下塞掾河冰。",
            "猎近昆仑兽，吟招碛石僧。",
            "重输右藏实，方见左车能。",
            "兵聚边风急，城宽夜月澄。",
            "连营烟火岭，望诏几回登。"
        ],
        "notes": "",
        "id": "cc077a1907d134b17edad7f50c5a15d5"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "过贾浪仙旧地",
        "preface": "",
        "paragraphs": [
            "鹤外唐来有谪星，长江东注冷沧溟。",
            "境搜松雪仙人岛，吟歇林泉主簿厅。",
            "片月已能临榜黑，遥天何益抱坟青。",
            "年年谁不登高第，未胜骑驴入画屏。"
        ],
        "notes": "",
        "id": "814da6cbf32ae17853110e7b7bde3f57"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "公道此时如不得，昭陵恸哭一生休。"
        ],
        "notes": "",
        "id": "d03bc95663f3d6adee10942bcde0c465"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "山泉",
        "preface": "",
        "paragraphs": [
            "半空飞下水，势去响如雷。",
            "静彻啼猨寺，高凌坐客台。",
            "耳同经劒阁，身若到天台。",
            "溅树吹成冻，凌祠触作灰。",
            "深中试楖栗，浅处落莓苔。",
            "半夜重城闭，潺湲枕上来。"
        ],
        "notes": "",
        "id": "ff4880d9fc2d19b49188983b6befaf93"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "过荆山",
        "preface": "",
        "paragraphs": [
            "无人分玉石，有路即荆榛。",
            "（见《吟窗杂录》卷十四正字王玄《诗中旨格》）。"
        ],
        "notes": "",
        "id": "f618bfb6d56399fc6c7720aac3a2027d"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "柳色舞春水，花阴香客衣。",
            "（同前）。"
        ],
        "notes": "",
        "id": "0e1590ec0987ed53938fe7f34a64e6e0"
    },
    {
        "author": "李洞",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "鱼弄晴波影上帘。",
            "（见宋陈善《扪虱新话》上集卷一）。"
        ],
        "notes": "",
        "id": "c4adfdf8f68202a3badf424a535db69f"
    }
]