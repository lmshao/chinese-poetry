[
    {
        "author": "刘望",
        "dynasty": "唐",
        "type": "诗",
        "rhythmic": "",
        "title": "九嶷山",
        "preface": "",
        "paragraphs": [
            "鼎湖冠劒有遗踪，晋汉真人羽化同。",
            "九转药成丹灶冷，五车云去玉堂空。",
            "仙家日月蓬壶里，尘世烟花梦寐中。",
            "徒有旧山流水畔，老松枝叶苦吟风。"
        ],
        "notes": "",
        "id": "5f5b3d4a7a2147663aeae95f3cd81690"
    },
    {
        "author": "刘望",
        "dynasty": "唐",
        "type": "诗",
        "rhythmic": "",
        "title": "献江西钟令公",
        "preface": "",
        "paragraphs": [
            "负笈蓬飞别楚丘，旌旄影里谒文侯。",
            "即随社燕来朱户，忽听鸣蝉泣素秋。",
            "岁月已嗟迷进取，烟霄只望怨依投。",
            "那堪思切溪山路，家苦簟瓢泪欲流。",
            "（录自民国廿九年刊龙赓言纂《万载县志·诗征》）（按：题下原注：「以下采《嘉定志》补。",
            "」《嘉定志》当指宋林护新嘉定十三年纂《宜春志》十卷集八卷。",
            "原书久佚，《永乐大典》收入，清人尚有采撷，今不传。",
            "详《中国古方志考》。",
            "）。"
        ],
        "notes": "",
        "id": "76a0288d5e8b98711d4d36b83d68c709"
    }
]