[
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "和邵尧夫见寄",
        "preface": "",
        "paragraphs": [
            "冥冥鸿羽在云天，邈阻风音已十年。",
            "不谓圣朝求治理，尚容遗逸卧林泉。",
            "羡君自有随时乐，顾我官闲饱昼眠。",
            "应笑无成三黜后，病衰方始赋归田。"
        ],
        "notes": "",
        "id": "c44246afe3ef238ffccd761509b88f7e"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其一",
        "preface": "",
        "paragraphs": [
            "江头五日舣轻舟，欲去迟迟更自留。",
            "目断旌旗暮天阔，龙峰峰上倚层楼。"
        ],
        "notes": "",
        "id": "21b48ababbd36b1c086cf053d2059fe8"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其二",
        "preface": "",
        "paragraphs": [
            "去年同作南迁客，今日更持刺史权。",
            "推挽试知民吏意，无因谈会向尊前。"
        ],
        "notes": "",
        "id": "40cfa810e8ac1b7ffbd55cec916234f7"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "寄尧夫三首  其三",
        "preface": "",
        "paragraphs": [
            "碧草茸茸照绿波，暮春归客兴如何。",
            "沧浪应有清浑处，羞见渔人鼓枻歌。"
        ],
        "notes": "",
        "id": "21bc77abd667415f36de185c03ede067"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "我今从帝为司纠，更有何人植柏台。"
        ],
        "notes": "",
        "id": "6b62722fb457f5053a184f2fcb83dd21"
    },
    {
        "author": "吕诲",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "料峭东风不易禁。"
        ],
        "notes": "",
        "id": "f8bac021f8f5d3e64633c38c57fb99da"
    }
]