[
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "寄兄",
        "preface": "",
        "paragraphs": [
            "江南江北来，昨夜同枝宿。",
            "平明一声起，回顾已极目。"
        ],
        "notes": "",
        "id": "6851c5baff534317be29e4520fc2b627"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "见学院诸生作诗因和",
        "preface": "",
        "paragraphs": [
            "骐骥方腾踏，蚊虻敢扑缘。",
            "明年小期集，请看十庐鞭。"
        ],
        "notes": "",
        "id": "d75f2646cb5d106aec3b1d6c2de6a9e1"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "梦寐西山结草庐，逝将临水咏游鱼。",
            "何人见卵求时夜，更著闲言问紫姑。"
        ],
        "notes": "",
        "id": "1decbef7b0fa54afe86a564e1a6fd7e3"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "千峰榭",
        "preface": "",
        "paragraphs": [
            "古郡千山里，高台六月凉。",
            "开轩背城市，伏槛即林塘。",
            "白佛当平远，乌龙插昊苍。",
            "水风生枕簟，岚翠扑衣裳。",
            "欲雨高峰暗，新晴瀑布长。",
            "稻塍分锦绣，松岭奏笙簧。",
            "自昔多贤守，于今载雅章。",
            "承流叨继踵，主诺粗提纲。",
            "夙乐阿兰若，端居最上方。",
            "南津有禅侣，默坐正相望。"
        ],
        "notes": "",
        "id": "447e9715cb8732ac1d8c1b23c6f687e7"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "紫翠楼",
        "preface": "",
        "paragraphs": [
            "予临潇洒郡，终日坐楼中。",
            "楼上辟四门，门开面面风。",
            "南荣看马目，北槛对乌龙。",
            "夕暝瞰兜率，朝霞望高峰。",
            "峰峦一相望，紫翠千万重。",
            "中宵若笙篁，天籁起长松。",
            "直疑列仙侣，驾鹤相过从。"
        ],
        "notes": "",
        "id": "ee153c9b6153878165e864a845d295ab"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "赵清献赏春亭",
        "preface": "",
        "paragraphs": [
            "遗直兼遗爱，居今见古人。",
            "殿中收白简，江上拥朱轮。",
            "栋宇才函丈，琴尊喜对宾。",
            "绕亭佳水在，长与物为春。"
        ],
        "notes": "",
        "id": "95f314dcfd0d76a48b4326e94b2bba03"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "乌龙寺",
        "preface": "",
        "paragraphs": [
            "秀岭奇峰接钓台，乌龙直北更崔嵬。",
            "万松合处虚亭敞，千佛光中梵宇开。",
            "林外瀑泉飞朔雪，云间宝藏转春雷。",
            "攀藤更入西庵路，一听支郎语劫灰。"
        ],
        "notes": "",
        "id": "84858b296d60a9de63f8f6022256b15d"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "承天思范轩",
        "preface": "",
        "paragraphs": [
            "范公当日守江滨，本是西清献纳臣。",
            "潇洒溪山潇洒郡，太平天子太平民。",
            "棠郊遗爱今仍在，竹榭高吟迹已陈。",
            "还忆开元宋开府，相望仿佛见精神。"
        ],
        "notes": "",
        "id": "b12b95cd67a80e5c8aed5d6a2fd60f37"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "陈尊宿庵",
        "preface": "",
        "paragraphs": [
            "尊宿芳名盛，庵岩迹未颓。",
            "织蒲随日用，儋版唤人回。",
            "临济亲推出，云门手托开。",
            "于今两禅派，俱自睦州来。"
        ],
        "notes": "",
        "id": "0c605aacbe1efacb4ad29773fa47c32f"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "灵香阁",
        "preface": "",
        "paragraphs": [
            "昔闻僧道开，清浄本求佛。",
            "谈经悟教藏，施药蠲众疾。",
            "临嶂起重阁，最上构禅室。",
            "灵香邈可继，壮丽固已轶。",
            "桐庐潇洒郡，兹阁更奇崛。",
            "峰峦互掩映，松竹富蒙密。",
            "我来一伏槛，紫翠竞森出。",
            "尘襟与羁帻，中坐怳已失。",
            "清风来甚远，冲气久弥逸。",
            "东轩视蟠桃，仙路如仿佛。"
        ],
        "notes": "",
        "id": "7a27c7fcd5a131bdf486f8cd070e4522"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "潇洒亭",
        "preface": "",
        "paragraphs": [
            "郡因贤守得佳名，水态山光会此亭。",
            "云外僧归穿竹坞，日边鸥下集沙汀。",
            "浮梁倒影横雌霓，宝塔张灯叠万星。",
            "不独班春行田野，重缘香火叩禅扃。"
        ],
        "notes": "",
        "id": "17ea68cbaea22d07f0e726deb55f368a"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "高峰庵",
        "preface": "",
        "paragraphs": [
            "予尝登高峰，近瞰碧溪坞。",
            "老松如卧龙，夹道忽腾翥。",
            "危梯过百折，直下看云雨。",
            "善导有遗踪，十佛从口吐。",
            "岁久缺其三，尘埃谁复数。",
            "佛寿倘能续，佛像谅可补。",
            "绕山行道迹，会转坦无阻。",
            "中休有磐石，蔽日多林莽。",
            "安得德山流，来为此峰主。",
            "结茅孤顶上，端坐诃佛祖。"
        ],
        "notes": "",
        "id": "ebfac23d7599ab0a90c065779d7158ff"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "玉泉庵",
        "preface": "",
        "paragraphs": [
            "瀑布岩东转画旗，拂云穿石上霏微。",
            "抱溪修竹通千个，夹道乔松过十围。",
            "簷外一潭泓翠碧，窗间万斛溅珠玑。",
            "使君不用笙歌拥，潄玉声中岸帻归。"
        ],
        "notes": "",
        "id": "b6d3f8b3c35c92a1840007b0aaa9b0f1"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "江氏园",
        "preface": "",
        "paragraphs": [
            "北渚南津路不遥，鸣驺喜过定川桥。",
            "竹间水榭涵虚碧，林外山堂对泬㵳。",
            "地占上游真塽垲，门通禅苑离尘嚣。",
            "游人未叹寻芳歇，石磴山松正后雕。"
        ],
        "notes": "",
        "id": "2c3a8eb878e22ad9f4466267b0bc02e4"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "民表圆同庵",
        "preface": "",
        "paragraphs": [
            "翠竹庵前久不疑，雨花岩畔更忘机。",
            "何人得似江居士，在定时多出定稀。"
        ],
        "notes": "",
        "id": "84954cd5abab9764c5779db8fe477913"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "定川门",
        "preface": "",
        "paragraphs": [
            "江如丁字凑城隈，长畏蛟龙鼓浪来。",
            "门表奠川聊致祷，职当求瘼愧非才。",
            "两滩涨定沙痕白，七里山晴雾雨开。",
            "放出庾家楼上月，却留宾从少徘徊。"
        ],
        "notes": "",
        "id": "cf34d403b631e5f99598368c0d3bfaf0"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "王氏亭池",
        "preface": "",
        "paragraphs": [
            "城外溪山知几重，独怜池馆占城中。",
            "亭花不动波澜细，径石相连岛屿通。",
            "床下系舟同醉傅，尊前垂钓似仙翁。",
            "王家最数乌衣巷，莫废江南旧士风。"
        ],
        "notes": "",
        "id": "fd6d52d3cda506c5a19fafdf66939e24"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "朱氏园",
        "preface": "",
        "paragraphs": [
            "十里游山兴尽回，重留车骑款郊扉。",
            "中桥驾石临清港，危榭开轩挹翠微。",
            "夹道松风吹酒面，满庭花气袭人衣。",
            "殷勤更谢华亭鹤，引吭高声送我归。"
        ],
        "notes": "",
        "id": "0e87fe4f532788269b1a992f32646b24"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "元夕  其一",
        "preface": "",
        "paragraphs": [
            "何处元宵好，迎銮册府西。",
            "箫声云外起，扇影日边低。",
            "秘禁威容肃，名流步武齐。",
            "舜瞳回左顾，真欲过金闺。"
        ],
        "notes": "",
        "id": "79e114a54c7d6b5f33dd5d55875485f8"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "元夕  其二",
        "preface": "",
        "paragraphs": [
            "何处元宵好，双林宴坐僧。",
            "戒圆三五夜，心耀百千灯。",
            "茅舍门常掩，绳床几谩凭。",
            "世间娱乐事，一念不曾兴。"
        ],
        "notes": "",
        "id": "e0b386d5bdab92fd13c5d91a8f8e1c38"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "何处孤城号秭归。"
        ],
        "notes": "",
        "id": "54b3b4e80efed33626fd5f4e59236701"
    },
    {
        "author": "吕希纯",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "久矣抠衣阙过庭。"
        ],
        "notes": "",
        "id": "011cf05bbde91888ad4579b1933a07dc"
    },
    {
        "author": "吕希纯",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "□□□□□□□，□□□□□□。",
            "莫交闲虑到心头。",
            "有来忧不得，无后不须忧。",
            "□□□□□□□，□□□□□□。",
            "万般希望不如休。",
            "无来求不得，有后不须求。"
        ],
        "notes": "",
        "id": "90d5103adb4f552c8c635520104d6a2c"
    }
]