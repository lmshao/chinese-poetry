[
    {
        "author": "李郃",
        "dynasty": "唐",
        "type": "诗",
        "rhythmic": "",
        "title": "贺州思九疑作",
        "preface": "",
        "paragraphs": [
            "我世家九疑，山在宅之阳。",
            "林业倚虚壁，峭拔绝坤方。",
            "卓植斗杓南，序列俨成行。",
            "烟岚缈相接，午影常中堂。",
            "去留如有期，胜览夸新妆。",
            "少怀不羁思，那能系空桑？",
            "对此疑山高，目悬几成尩。",
            "飘风微我荡，此兴颀然长。",
            "幸随长者车，身便神亦爽。",
            "讵仍手中扶，扶摇上翱翔。",
            "云开跻峦顶，万丈诚孤亢。",
            "俯瞷总群植，纤纤若毫芒。",
            "上与举汗漫期，倒景彻罔浪。",
            "璇玑盘胸次，灿烂皆文章。",
            "清风时掀髯，世虑浑相忘。",
            "伸手叩元关，阊阖鸣金琅。",
            "九垓若可极，纵身托穹苍。",
            "四眺凭空忽，兴尽思弓藏。",
            "翩然下其肩，稽首来帝旁。",
            "有严淑多士，登户皆贤良。",
            "探怀摅忠荩，吾亦倾吾囊。",
            "锋铓避英锐，铅椠费挥张。",
            "胪传动天阍，颜厚何可当。",
            "腾章控多逊，遗珠映奎光。",
            "蔽贤吾焉敢，亦将励名芳。",
            "维皇怒斯赫，投檄幷炎荒。",
            "怅望九峰云，母远在莲塘。",
            "夜分缉余绪，旦期裨衮裳。",
            "美人弗可见，此心中忙忙。",
            "朝哦甑巓松，夕把流霞觞。",
            "何上层解羁绁，量移慰凄怆。",
            "媸作卢敖游，愿为曼倩狂。",
            "长揖别临贺，策马指延唐。",
            "时携二三子，葺彼山阿房。",
            "苋苋迹其故，余复奚所望。"
        ],
        "notes": "",
        "id": "823fe4ff28e758ec3125e8b250f7fa35"
    },
    {
        "author": "李郃",
        "dynasty": "唐",
        "type": "诗",
        "rhythmic": "",
        "title": "过九疑山有怀",
        "preface": "",
        "paragraphs": [
            "晚度疑山道，依然想重华。",
            "云飘上苑叶，雪映御沟花。",
            "行叹戍麾远，坐令衣带赊。",
            "交何通绝徼，弱水浸流沙。",
            "旅思徒漂梗，归期未及瓜。",
            "两阶干羽绝，夜夜泣胡笳。"
        ],
        "notes": "",
        "id": "a54cd334238f3d941a8045422c3ac3db"
    },
    {
        "author": "李郃",
        "dynasty": "唐",
        "type": "诗",
        "rhythmic": "",
        "title": "咏舜庙古杉",
        "preface": "",
        "paragraphs": [
            "总负亿年质，高临千仞峰。",
            "贞心欺晚桂，劲节掩寒松。",
            "任彼风飙折，挺然霜雪冲。",
            "茎凌霄汉表，根蟠龙窟中。",
            "仙客频栖舞，良工何渺逢。",
            "枝头连理翠，拥护圣神宫。"
        ],
        "notes": "",
        "id": "e5d8205c774fbc82162d48e7baae869f"
    },
    {
        "author": "李郃",
        "dynasty": "唐",
        "type": "诗",
        "rhythmic": "",
        "title": "游九疑黄庭观（《全唐诗》七八作骆宾王《游灵公观》，诗中字句多有异同）",
        "preface": "",
        "paragraphs": [
            "灵峰标舜境，神府枕疑川。",
            "玉殿斜临汉，金堂逈架烟。",
            "断风疎晚竹，流水切寒弦。",
            "别有月帔上，寄怀骑鹤仙。",
            "（《文苑英华》卷二二六、江标影宋本《骆宾王集》卷中、《唐人三家集》本《骆宾王文集》〖据影宋蜀刻本翻雕〗卷四均收此诗为骆作，作李诗恐非是。",
            "）（以上《古今图书集成·山川典》一七〇《九疑山部》）。"
        ],
        "notes": "",
        "id": "40cd0684b09008ca11d1901761ab671e"
    },
    {
        "author": "李郃",
        "dynasty": "唐",
        "type": "诗",
        "rhythmic": "",
        "title": "石床石鉴",
        "preface": "",
        "paragraphs": [
            "麓床高接天，伏虎上栖烟。",
            "松低轻盖偃，藤细若钩悬。",
            "石明如挂镜，照物别媸妍。",
            "鹤鸾时弄影，何处觅神仙。",
            "（见嘉庆十一年曾珏纂《宁远县志》卷九）（按：《沅湘耆旧集》卷三以此诗为二首，前四句题作《麓床》，后四句题作《石鉴》。",
            "今详诗意，似作一首为是。",
            "又此诗与《全唐诗》卷七七骆宾王《出石门》甚相似，疑即据骆诗伪托。",
            "）。"
        ],
        "notes": "",
        "id": "9aa29004e6fa57db399866d83aadac88"
    }
]