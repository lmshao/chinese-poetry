[
    {
        "author": "刘章",
        "dynasty": "唐",
        "type": "诗",
        "rhythmic": "",
        "title": "咏蒲鞋",
        "preface": "",
        "paragraphs": [
            "吴江浪浸白蒲春，越女初挑一样新。",
            "才自绣窗离玉指，便随罗袜上香尘。",
            "石榴裙下从容久，玳瑁筵前整顿频。",
            "今日高楼鸳瓦上，不知抛掷是何人。"
        ],
        "notes": "",
        "id": "5864a8006f9d1a733682227b0f0f516b"
    },
    {
        "author": "刘章",
        "dynasty": "宋",
        "type": "诗",
        "rhythmic": "",
        "title": "题李西杰水竹居",
        "preface": "",
        "paragraphs": [
            "在昔香山老，水友而竹师。",
            "心虚是师道，性静友亦宜。",
            "孰谓物理妙，乃为高贤资。",
            "佳哉陇西子，结屋溪之湄。",
            "溪上亦何有，有竹如在淇。",
            "涓涓峙寒碧，澄澄烛须眉。",
            "微风一披拂，杂佩声参差。",
            "俄顷万籁寂，粹然淡余姿。",
            "可但子师友，我方师友之。",
            "未到三叹息，徒劳形梦思。"
        ],
        "notes": "",
        "id": "071522062231ae583f9d88b06b01d5e6"
    },
    {
        "author": "刘章",
        "dynasty": "宋",
        "type": "诗",
        "rhythmic": "",
        "title": "蒲鞋",
        "preface": "",
        "paragraphs": [
            "吴江浪浸白蒲春，越女初挑一样新。",
            "才自绣窗离玉指，便随罗袜上轻尘。",
            "石榴花下从容久，玳瑁筵前整顿频。",
            "今日高楼鸳瓦上，不知掷果是何人。"
        ],
        "notes": "",
        "id": "5864a8006f9d1a733682227b0f0f516b"
    }
]