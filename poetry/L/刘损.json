[
    {
        "author": "刘损",
        "dynasty": "唐",
        "type": "诗",
        "rhythmic": "",
        "title": "愤惋诗三首 一",
        "preface": "",
        "paragraphs": [
            "宝钗分股合无缘，鱼在深渊日在天。",
            "得意紫鸾休舞镜，断踪青鸟罢衔笺。",
            "金杯倒覆难收水，玉轸倾攲嬾续弦。",
            "从此蘼芜山下过，祗应将泪比黄泉。"
        ],
        "notes": "",
        "id": "915302c38812d791cb20d89156162b6e"
    },
    {
        "author": "刘损",
        "dynasty": "唐",
        "type": "诗",
        "rhythmic": "",
        "title": "愤惋诗三首 二",
        "preface": "",
        "paragraphs": [
            "鸾辞旧伴知何止，凤得新梧想称心。",
            "红粉尚存香幕幕，白云将散信沈沈。",
            "已休磨琢投泥玉，嬾更经营买笑金。",
            "愿作山头似人石，丈夫衣上泪痕深。"
        ],
        "notes": "",
        "id": "31fe7d41af4ff224bfec4939de1e9986"
    },
    {
        "author": "刘损",
        "dynasty": "唐",
        "type": "诗",
        "rhythmic": "",
        "title": "愤惋诗三首 三",
        "preface": "",
        "paragraphs": [
            "旧尝游处徧寻看，覩物伤情死一般。",
            "买笑楼前花已谢，画眉窗下月空残。",
            "云归巫峡音容断，路隔星河去住难。",
            "莫道诗成无泪下，泪如泉滴亦须干。"
        ],
        "notes": "",
        "id": "98a59b51e557c00bc3a384cdc0725193"
    }
]