[
    {
        "author": "李斌",
        "dynasty": "唐",
        "type": "诗",
        "rhythmic": "",
        "title": "大桐军行",
        "preface": "",
        "paragraphs": [
            "驱马出关城，孤舟边思盈。",
            "风传万里去，目末两乡情。",
            "北望单于道，[东临]（临东）大武营。",
            "塞阙烁𧣹合，山浮夜泉明。",
            "。"
        ],
        "notes": "",
        "id": "7c27428828f390fa7170667817ef2dcb"
    },
    {
        "author": "李斌",
        "dynasty": "唐",
        "type": "诗",
        "rhythmic": "",
        "title": "剑歌 一",
        "preface": "",
        "paragraphs": [
            "我有一长剑，磨来十数年。",
            "但藏玉匣里，未向代人传。",
            "锷露星将转，珠开月共悬。",
            "霜锋暎牛斗，雪刃倚长天。",
            "每欲清万国，常怀定四边。",
            "希君持取用，方谓识龙泉。"
        ],
        "notes": "",
        "id": "532e4384a32e2bfcad63b9c0a96b69ee"
    },
    {
        "author": "李斌",
        "dynasty": "唐",
        "type": "诗",
        "rhythmic": "",
        "title": "剑歌 二",
        "preface": "",
        "paragraphs": [
            "我有夜光宝，自然明月□。",
            "堪●汉祖剑，曾上魏王台。",
            "五色人难辨，千金匣始开。",
            "不逢天子照，却复度关来。"
        ],
        "notes": "",
        "id": "5421d5d68f63fdfed912efb77e9046e1"
    },
    {
        "author": "李斌",
        "dynasty": "唐",
        "type": "诗",
        "rhythmic": "",
        "title": "日南王",
        "preface": "",
        "paragraphs": [
            "附臣通赵国，奉使拜辽燕。",
            "沧海行无驿，宁知路几千？",
            "猛风空里骤，明月浪中悬。",
            "水与天同色，山共白云连。",
            "随朝去去远，未见有归年。",
            "比来闻汉使，一别似张[骞]（{僭日=心}）。"
        ],
        "notes": "",
        "id": "b94c6f792175ec5dbf1aab4cda66ac91"
    },
    {
        "author": "李斌",
        "dynasty": "唐",
        "type": "诗",
        "rhythmic": "",
        "title": "秋渡颍水",
        "preface": "",
        "paragraphs": [
            "荡子乘春夜，行歌渡颖川。",
            "云浮初[蔽]（弊）月，风动乍摇船。",
            "暗水空流响，惊人信莫前。",
            "唯闻靡靡曲，砂上叹□捐。",
            "（均见伯三六一九卷。",
            "）。"
        ],
        "notes": "",
        "id": "5599b1c387e253c0c9ddea190718adcc"
    }
]