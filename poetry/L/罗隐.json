[
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "江烟湿雨鲛绡輭，漠漠远山眉黛浅。",
            "水国多愁又有情，夜槽压酒银船满。",
            "绷丝采怨凝晓空，吴王台榭春梦中。",
            "鸳鸯㶉𫛶唤不起，平铺渌水眠东风。",
            "西陵路边月悄悄，油壁轻车嫁苏小。"
        ],
        "notes": "",
        "id": "9341a773f9dd0640a87be914f5c5e586"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀台",
        "preface": "",
        "paragraphs": [
            "强歌强舞竟难胜，花落花开泪满缯。",
            "祗合当年伴君死，免教顦顇望西陵。"
        ],
        "notes": "",
        "id": "cd0e4e5c81ea8616e1b87aa626643dce"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "曲江春感",
        "preface": "",
        "paragraphs": [
            "江头日暖花又开，江东行客心悠哉。",
            "高阳酒徒半雕落，终南山色空崔嵬。",
            "圣代也知无弃物，侯门未必用非才。",
            "一船明月一竿竹，家住五湖归去来。"
        ],
        "notes": "",
        "id": "8edb0ef131391445d01a88ac44049dcf"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "皇陂",
        "preface": "",
        "paragraphs": [
            "皇陂潋滟深复深，陂西下马聊登临。",
            "垂杨风轻弄翠带，鲤鱼日暖跳黄金。",
            "三月穷途无胜事，十年流水见归心。",
            "输他谷口郑夫子，偷得闲名说至今。"
        ],
        "notes": "",
        "id": "cb9c51756d6bb3bb4743059e50403a14"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄郑补阙",
        "preface": "",
        "paragraphs": [
            "夫子门前数仞墙，每经过处忆游梁。",
            "路从青琐无因见，恩在丹心不可忘。",
            "未必便为谗口隔，只应贪草谏书忙。",
            "别来愁悴知多少，两度槐花马上黄。"
        ],
        "notes": "",
        "id": "a87f989b872ef1b7a678607db8aac873"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "牡丹花",
        "preface": "",
        "paragraphs": [
            "似共东风别有因，绛罗高卷不胜春。",
            "若教解语应倾国，任是无情亦动人。",
            "芍药与君为近侍，芙蓉何处避芳尘。",
            "可怜韩令功成后，辜负秾华过此身。"
        ],
        "notes": "",
        "id": "8a7d150df74442f55b4b8c19fc8b9f4c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "黄河",
        "preface": "",
        "paragraphs": [
            "莫把阿胶向此倾，此中天意固难明。",
            "解通银汉应须曲，才出昆仑便不清。",
            "高祖誓功衣带小，仙人占斗客槎轻。",
            "三千年后知谁在，何必劳君报太平。"
        ],
        "notes": "",
        "id": "c16dd8b1ee0f7dbd5bbf9158bd6401a4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "汴河",
        "preface": "",
        "paragraphs": [
            "当时天子是闲游，今日行人特地愁。",
            "柳色纵饶妆故国，水声何忍到扬州。",
            "乾坤有意终难会，黎庶无情岂自由。",
            "应笑秦皇用心错，谩驱神鬼海东头。"
        ],
        "notes": "",
        "id": "d17a9ff8c9f01fdf4ef759766d7717f7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西京崇德里居",
        "preface": "",
        "paragraphs": [
            "进乏梯媒退又难，强随豪贵𣨼长安。",
            "风从昨夜吹银汉，泪拟何门落玉盘。",
            "抛掷红尘应有恨，思量仙桂也无端。",
            "锦鳞赪尾平生事，却被闲人把钓竿。"
        ],
        "notes": "",
        "id": "85b75aeb6ae474b6845b8ee42c54e16e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "投所思",
        "preface": "",
        "paragraphs": [
            "顦顇长安何所为，旅魂穷命自相疑。",
            "满川碧嶂无归日，一榻红尘有泪时。",
            "雕琢只应劳郢匠，膏肓终恐误秦医。",
            "浮生七十今三十，从此凄惶未可知。"
        ],
        "notes": "",
        "id": "6b942e7c04b7d9b8fadc4a770115b13c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "经张舍人旧居",
        "preface": "",
        "paragraphs": [
            "行尘不是昔时尘，谩向朱门忆侍臣。",
            "一榻已无开眼处，九泉应有爱才人。",
            "文余吐凤他年诏，树想栖鸾旧日春。",
            "从此恩深转难报，夕阳衰草泪沾巾。"
        ],
        "notes": "",
        "id": "358b21b19df66d360ccb151b088d75c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "雒城作",
        "preface": "",
        "paragraphs": [
            "大卤旌旗出洛滨，此中烟月已埃尘。",
            "更无楼阁寻行处，只有山川识野人。",
            "早得铸金夸范蠡，旋闻垂钓哭平津。",
            "旧游难得时难遇，回首空城百草春。"
        ],
        "notes": "",
        "id": "003722e83e145de0fae6e8b21b40463a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "姑苏城南湖陪曹使君游",
        "preface": "",
        "paragraphs": [
            "水蓼花红稻穗黄，使君兰棹泛回塘。",
            "倚风荇藻先开路，迎斾凫鹥尽著行。",
            "手里兵符神与术，腰间金印彩为囊。",
            "少年太守勋庸盛，应笑燕台两鬓霜。"
        ],
        "notes": "",
        "id": "20dcba417d2db686e712e13a589bbcd8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日有寄姑苏曹使君",
        "preface": "",
        "paragraphs": [
            "多病无因櫂小舟，阖闾城下谒名侯。",
            "水寒不见双鱼信，风便唯闻五袴讴。",
            "早说用兵长暗合，近传观稼亦闲游。",
            "须知谢奕依前醉，闲阻清谈又一秋。"
        ],
        "notes": "",
        "id": "f3ec5b39025af3ad0b5d7792f7b8f0c7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送章碣赴举",
        "preface": "",
        "paragraphs": [
            "苹鹿歌中别酒催，粉闱星彩动昭回。",
            "久经罹乱心应破，乍覩升平眼渐开。",
            "顾我昔年悲玉石，怜君今日蕴风雷。",
            "龙门盛事无因见，费尽黄金老隗台。"
        ],
        "notes": "",
        "id": "2146a6de4872c666552f025dff722efd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄杨秘书",
        "preface": "",
        "paragraphs": [
            "湖水平来见鲤鱼，偶因烹处得琼琚。",
            "披寻藻思千重后，吟想冰光万里余。",
            "漳浦病来情转薄，赤城吟苦意何如。",
            "锦衣公子怜君在，十载兵戈从板舆。"
        ],
        "notes": "",
        "id": "0f138b92eba29d563834f6023cb09583"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "往年进士赵能卿尝话金庭胜事见示叙",
        "preface": "",
        "paragraphs": [
            "会稽诗客赵能卿，往岁相逢话石城。",
            "正恨故人无上寿，喜闻良宰有高情。",
            "山朝佐命层层耸，水接飞流步步清。",
            "两火一刀罹乱后，会须乘兴雪中行。"
        ],
        "notes": "",
        "id": "f925ceee9fdba691916ddb8deae79d80"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "得宣州窦尚书书因投寄二首 一",
        "preface": "",
        "paragraphs": [
            "双鱼迢递到江滨，伤感南陵旧主人。",
            "万里朝台劳寄梦，十年侯国阻趋尘。",
            "寻知乱后尝辞禄，共喜闲来得养神。",
            "时见齐山敬亭客，不堪戎马战征频。"
        ],
        "notes": "",
        "id": "e1186d88fe4e99a8cd6704a8badbe689"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "得宣州窦尚书书因投寄二首 二",
        "preface": "",
        "paragraphs": [
            "曾逐旌旗过板桥，世途多难竟蓬飘。",
            "步兵校尉辞公府，车骑将军忆本朝。",
            "醉里旧游还历历，病中衰鬓奈萧萧。",
            "遗簪堕履应留念，门客如今只下僚。"
        ],
        "notes": "",
        "id": "79376405a8b4fa14c9c6ae38d13f084d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "细玉罗纹下碧霄，杜门颜巷落偏饶。",
            "巢居只恐高柯折，旅客愁闻去路遥。",
            "撅冻野蔬和粉重，埽庭松叶带酥烧。",
            "寒窗呵笔寻诗句，一片飞来纸上销。"
        ],
        "notes": "",
        "id": "672243e5d40c1e5a6f95046150da4331"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "暇日有寄姑苏曹使君兼呈张郎中郡中宾僚",
        "preface": "",
        "paragraphs": [
            "嘉植阴阴覆劒池，此中能政动神祗。",
            "湖边观稼雨迎马，城外犒军风满旗。",
            "融酒徒夸无算爵，俭莲还少最高枝。",
            "珊瑚笔架真珠履，曾和陈王几首诗。"
        ],
        "notes": "",
        "id": "ad7d94a72f962911e2c151e035cd1f8b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄右省王谏议",
        "preface": "",
        "paragraphs": [
            "耳边要静不得静，心里欲闲终未闲。",
            "自是宿缘应有累，可能时事更相关。",
            "鱼慙张翰辞东府，鹤怨周颙负北山。",
            "看却金庭芝术老，又驱车入七人班。"
        ],
        "notes": "",
        "id": "6ebb98280b4523378523d2c955348032"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "焚书坑",
        "preface": "",
        "paragraphs": [
            "千载遗踪一窖尘，路傍耕者亦伤神。",
            "祖龙算事浑乖角，将谓诗书活得人。"
        ],
        "notes": "",
        "id": "65870eb8d0d6db878c79d184f417c2ef"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "始皇陵",
        "preface": "",
        "paragraphs": [
            "荒堆无草树无枝，嬾向行人问昔时。",
            "六国英雄漫多事，到头徐福是男儿。"
        ],
        "notes": "",
        "id": "05774daba170548c1e56f9373c9a7471"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送沈先辈归送上嘉礼",
        "preface": "",
        "paragraphs": [
            "青青月桂触人香，白苎衫轻称沈郎。",
            "好继马卿归故里，况闻山简在襄阳。",
            "杯倾别岸应须醉，花傍征军渐欲芳。",
            "拟把金钱赠嘉礼，不堪栖屑困名场。"
        ],
        "notes": "",
        "id": "b935cafef20d5c37ce6c8d9fbdbfecb6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日叶秀才曲江",
        "preface": "",
        "paragraphs": [
            "江花江草暖相隈，也向江边把酒杯。",
            "春色恼人遮不得，别愁如疟避还来。",
            "安排贱迹无良策，裨补明时望重才。",
            "一曲吴歌齐拍手，十年尘眼未曾开。"
        ],
        "notes": "",
        "id": "15ff7dcfce205ff499d8dbf7658c5bf2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西京道德里",
        "preface": "",
        "paragraphs": [
            "秦树团团夕结阴，此中庄舃动悲吟。",
            "一枝丹桂未入手，万里苍波长负心。",
            "老去渐知时态薄，愁来唯愿酒杯深。",
            "七雄三杰今何在，休为闲人泪满襟。"
        ],
        "notes": "",
        "id": "7e8301c85c33570442a4f669a8928f41"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "忆夏口",
        "preface": "",
        "paragraphs": [
            "汉阳渡口兰为舟，汉阳城下多酒楼。",
            "当年不得尽一醉，别梦有时还重游。",
            "襟带可怜吞楚塞，风烟只好狎江鸥。",
            "月明更想曾行处，吹笛桥边木叶秋。"
        ],
        "notes": "",
        "id": "159d265341691beb038618d2ca531f38"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "武牢关",
        "preface": "",
        "paragraphs": [
            "楚人曾此限封疆，不见清阴六里长。",
            "一壑暮声何怨望，数峰秋势自颠狂。",
            "由来四皓须神伏，大抵秦皇谩气强。",
            "欲学鸡鸣试关吏，太平时节嬾思量。"
        ],
        "notes": "",
        "id": "3a17920e37b76a89f06c14ab80f8b408"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "途中献晋州孟中丞",
        "preface": "",
        "paragraphs": [
            "太平天子念蒲东，又委星郎养育功。",
            "昨日隼旟辞阙下，今朝珠履在河中。",
            "楼移庾亮千山月，树待袁宏一扇风。",
            "不及政成应入拜，晋州何足展清通。"
        ],
        "notes": "",
        "id": "fd497b7280a97a71c7d6cd71ee0ef18d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "长安秋夜",
        "preface": "",
        "paragraphs": [
            "远闻天子似羲皇，偶舍渔乡入帝乡。",
            "五等列侯无故旧，一枝仙桂有风霜。",
            "灯欹短焰烧离鬓，漏转寒更滴旅肠。",
            "归计未知身已老，九衢双阙夜苍苍。"
        ],
        "notes": "",
        "id": "048fda5ad7ee402d388599f76c45831a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春晚寄钟尚书",
        "preface": "",
        "paragraphs": [
            "宰府初开忝末尘，四年谈笑隔通津。",
            "官资肯便矜中路，酒醆还应忆故人。",
            "江畔旧游秦望月，槛前公事镜湖春。",
            "如今莫问西禅坞，一炷寒香老病身。"
        ],
        "notes": "",
        "id": "e388cb18af4479b557597e18aa05b2e1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋晓寄友人",
        "preface": "",
        "paragraphs": [
            "洞庭霜落水云秋，又泛轻涟任去留。",
            "世界高谈今已得，宦途清贵旧曾游。",
            "手中彩笔夸题凤，天上泥封奖狎鸥。",
            "更见南来钓翁说，醉吟还上木兰舟。"
        ],
        "notes": "",
        "id": "ba1bec94084bfeb6ba9022f4f2783805"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日有酬",
        "preface": "",
        "paragraphs": [
            "旧业传家有宝刀，近闻余力更挥毫。",
            "腰间印佩黄金重，卷里诗裁白雪高。",
            "䜩罢嘉宾迎凤藻，猎归诸将问龙韬。",
            "分茅列土才三十，犹拟廻头赌锦袍。"
        ],
        "notes": "",
        "id": "fb6f0d2146aa8571e4cf5537f3cf69b7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "所思",
        "preface": "",
        "paragraphs": [
            "梁王兔苑荆榛里，炀帝鸡台梦想中。",
            "只觉惘然悲谢傅，未知何以报文翁。",
            "生灵不幸台星拆，造化无情世界空。",
            "划尽寒灰始堪叹，满庭霜叶一窗风。"
        ],
        "notes": "",
        "id": "715e130c7aee268910ce317b5dd26e0f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送魏校书兼呈曹使君",
        "preface": "",
        "paragraphs": [
            "乱离无计驻生涯，又事东游惜岁华。",
            "村店酒旗沽竹叶，野桥梅雨泊芦花。",
            "讐书发迹官虽屈，负米安亲路不赊。",
            "应见使君论世旧，埽门重得向曹家。"
        ],
        "notes": "",
        "id": "968ec1a1ba2a5fe8c017bc1c0aa3fc9d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "四皓庙",
        "preface": "",
        "paragraphs": [
            "汉惠秦皇事已闻，庙前高木眼前云。",
            "楚王谩费闲心力，六里青山尽属君。"
        ],
        "notes": "",
        "id": "7511c3c27a6bad46599d8f333331b37e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "浮云",
        "preface": "",
        "paragraphs": [
            "溶溶曳曳自舒张，不向苍梧即帝乡。",
            "莫道无心便无事，也曾愁杀楚襄王。"
        ],
        "notes": "",
        "id": "59404028069eccb935b8618ec97e3b0e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早发",
        "preface": "",
        "paragraphs": [
            "北去南来无定居，此生生计竟何如。",
            "酷怜一觉平明睡，长被鸡声恶破除。"
        ],
        "notes": "",
        "id": "64dbcc1426b898c776277e148185f157"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "香",
        "preface": "",
        "paragraphs": [
            "沈水良材食柏珍，博山烟煖玉楼春。",
            "怜君亦是无端物，贪作馨香忘却身。"
        ],
        "notes": "",
        "id": "7d799ea5cd3d3950c75b4099985c544c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "邺城",
        "preface": "",
        "paragraphs": [
            "台上年年揜翠蛾，台前高树夹漳河。",
            "英雄亦到分香处，能共常人较几多。"
        ],
        "notes": "",
        "id": "360630319ff80e3fe01da6c223af84b8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "络角星河菡萏天，一家懽笑设红筵。",
            "应倾谢女珠玑箧，尽写檀郎锦绣篇。",
            "香帐簇成排窈窕，金针穿罢拜婵娟。",
            "铜壶漏报天将晓，惆怅佳期又一年。"
        ],
        "notes": "",
        "id": "b579bf9aadc4618343e96dcfc6edf316"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送臧𣸣下第谒窦鄜州",
        "preface": "",
        "paragraphs": [
            "赋得长杨不直钱，却来京口看莺迁。",
            "也知绛灌轻才子，好谒尤常醉少年。",
            "万里故乡云缥缈，一春生计泪澜汍。",
            "多情柱史应相问，与话归心正浩然。"
        ],
        "notes": "",
        "id": "f5bf5e63220c81168e0b7e2efb041eb3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "清明日曲江怀友",
        "preface": "",
        "paragraphs": [
            "君与田苏即旧游，我于交分亦绸缪。",
            "二年隔绝黄泉下，尽日悲凉曲水头。",
            "鸥鸟似能齐物理，杏花疑欲伴人愁。",
            "寡妻稚子应寒食，遥望江陵一泪流。"
        ],
        "notes": "",
        "id": "68212cc5c1d89c6fbac4baa8e64da400"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送郑州严员外",
        "preface": "",
        "paragraphs": [
            "欲将刀笔润王猷，东去先分圣主忧。",
            "满扇好风吹郑圃，一车甘雨别皇州。",
            "尚书碛冷鸿声晚，仆射陂寒树影秋。",
            "从此文星在何处，武牢关外庾公楼。"
        ],
        "notes": "",
        "id": "c658ea8ac5c4a21db8d6f17cdb23dda0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "孙员外赴阙后重到三衢",
        "preface": "",
        "paragraphs": [
            "远山高树思悠哉，重倚危楼尽一杯。",
            "谢守已随征诏入，鲁儒犹逐断蓬来。",
            "地寒谩忆移暄手，时急方须济世才。",
            "宣室夜阑如有问，可能全望未然灰。"
        ],
        "notes": "",
        "id": "7fca4a0c5a6d1f3d8ab03c2d0a1276c8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "衡阳泊木居士庙下作",
        "preface": "",
        "paragraphs": [
            "乌噪残阳草满庭，此中枯木似人形。",
            "只应神物长为主，未必浮槎即有灵。",
            "八月风波飘不去，四时黍稷荐惟馨。",
            "南朝庾信无因赋，牢落祠前水气腥。"
        ],
        "notes": "",
        "id": "d2a403bf9110c750ca7d658ad485da7e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钟陵见杨秀才",
        "preface": "",
        "paragraphs": [
            "孺亭滕阁少踟蹰，三度南游一事无。",
            "秪觉流年如鸟逝，不知何处有龙屠？",
            "云归洪井枝柯敛，水下漳江气色麤。",
            "赖得与君同此醉，醒来愁被鬼揶揄。"
        ],
        "notes": "",
        "id": "d5a12c712d72ab0b6153eee083054ea4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "自湘川东下立春泊夏口阻风登孙权城",
        "preface": "",
        "paragraphs": [
            "吴门此去逾千里，湘浦离来想数旬。",
            "只见风师长占路，不知青帝已行春。",
            "危怜坏堞犹遮水，狂爱寒梅欲傍人。",
            "事往时移何足问，且凭村酒暖精神。"
        ],
        "notes": "",
        "id": "bb016fc6d0e2cc4406c6a327cb3a757b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日忆湖南旧游寄卢校书",
        "preface": "",
        "paragraphs": [
            "旅榜前年过洞庭，曾提刀笔事甘宁。",
            "瑇筵离隔将军幕，朱履频窥处士星。",
            "恩重匣中孤劒在，梦余江畔数峰青。",
            "金貂见服嘉宾散，回首昭丘一涕零。"
        ],
        "notes": "",
        "id": "de205f07f5c4b352a7bb4c44de4773ef"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "贺淮南节度卢员外赐绯",
        "preface": "",
        "paragraphs": [
            "俭莲高贵九霄闻，粲粲朱衣降五云。",
            "骢马早年曾避路，银鱼今日且从军。",
            "御题彩服垂天眷，袍展花心透縠纹。",
            "应笑当年老莱子，鲜华都自降明君。"
        ],
        "notes": "",
        "id": "ea96f8bf87ea139b744740d6e8ec4eed"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日独游禅智寺",
        "preface": "",
        "paragraphs": [
            "树远连天水接空，几年行乐旧隋宫。",
            "花开花谢还如此，人去人来自不同。",
            "鸾凤调高何处酒，吴牛蹄健满车风。",
            "思量只合腾腾醉，煮海平陈一梦中。"
        ],
        "notes": "",
        "id": "a6bda8f3c00bfa0c2ed18bd19c85330a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "和淮南李司空同转运员外",
        "preface": "",
        "paragraphs": [
            "层层高阁旧瀛洲，此地须征第一流。",
            "丞相近年萦倚望，重才今日喜遨游。",
            "荣持健笔金黄贵，恨咽离筵管吹秋。",
            "谁继伊臯送行句，梁王诗好郢人愁。"
        ],
        "notes": "",
        "id": "6b2c752141d3f0a1d9c3470562109e5d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "后土庙",
        "preface": "",
        "paragraphs": [
            "四海兵戈尚未宁，始于云外学仪形。",
            "九天玄女犹无圣，后土夫人岂有灵。",
            "一带好云侵鬓绿，两层危岫拂眉青。",
            "韦郎年少知何在，端坐思量太白经。"
        ],
        "notes": "",
        "id": "ef60401047d77ccd99543fe9ac56dc63"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金陵夜泊",
        "preface": "",
        "paragraphs": [
            "冷烟轻澹傍衰丛，此夕秦淮驻断蓬。",
            "栖鴈远惊沽酒火，乱鵶高避落帆风。",
            "地销王气波声急，山带秋阴树影空。",
            "六代精灵人不见，思量应在月明中。"
        ],
        "notes": "",
        "id": "fe62532b4eb9458e2d9358cec3c88784"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "上江州陈员外",
        "preface": "",
        "paragraphs": [
            "寒江九派转城楼，东下钟陵第一州。",
            "人自中台方贵盛，地从西晋即风流。",
            "旧班久望鹓晴翥，余力犹闻虎夜浮。",
            "应恨属官无健令，异时佳节阻闲游。"
        ],
        "notes": "",
        "id": "6070d98ed4399bfbf5d5ec8d6f54149c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "广陵开元寺阁上作",
        "preface": "",
        "paragraphs": [
            "满槛山川漾落晖，槛前前事去如飞。",
            "云中鸡犬刘安过，月里笙歌炀帝归。",
            "江蹙海门帆散去，地吞淮口树相依。",
            "红楼翠幕知多少，长向东风有是非。"
        ],
        "notes": "",
        "id": "88c5bca7c4ffa29dd3586fdb9a9cd446"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "上鄂州韦尚书",
        "preface": "",
        "paragraphs": [
            "往岁先皇驭九州，侍臣才业最风流。",
            "文穷典诰虽余力，俗致雍熙尽密谋。",
            "兰省换班青作绶，柏台前引绛为鞲。",
            "都缘未负江山兴，开济生灵校一秋。"
        ],
        "notes": "",
        "id": "56f6cfc5549fb9cc6bcc9cf2494dd1b8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早春巴陵道中",
        "preface": "",
        "paragraphs": [
            "远雪亭亭望未销，岳阳春浅似相饶。",
            "短芦冒土初生笋，高柳偷风已弄条。",
            "波泛洞庭㺍獭健，谷连荆楚鬼神妖。",
            "中流菱唱泊何处，一只画船兰作桡。"
        ],
        "notes": "",
        "id": "cca19079d2eeb49331675217520df103"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "广陵秋日酬进士臧𣸣见寄",
        "preface": "",
        "paragraphs": [
            "驿西斜日满窗前，独凭秋栏思渺绵。",
            "数尺断蓬惭故国，一轮清镜泣流年。",
            "已知世事真徒尔，纵有心期亦偶然。",
            "空媿荀家好兄弟，鴈来鱼去是因缘。"
        ],
        "notes": "",
        "id": "91c3e4a18a4f3ed406197a61ba6dcf08"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南送李司空朝觐",
        "preface": "",
        "paragraphs": [
            "圣君宵旰望时雍，丹诏西来雨露浓。",
            "宣父道高休叹凤，武侯才大本吟龙。",
            "九州似鼎终须负，万物为铜只待镕。",
            "腊后春前更何事，便看经度奏东封。"
        ],
        "notes": "",
        "id": "b30afe9a6c1ee4e5a572477da38956cd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日禅智寺见裴郎中题名寄韦瞻",
        "preface": "",
        "paragraphs": [
            "野寺疎钟万木秋，偶寻题处认名侯。",
            "官离南郡应闲暇，地胜东山想驻留。",
            "百醆浓醪成别梦，两行垂露澣羁愁。",
            "心知只有韦公在，更对真踪话旧游。"
        ],
        "notes": "",
        "id": "37dd1a3fd9815b84a8f431311622e897"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "广陵春日忆池阳有寄",
        "preface": "",
        "paragraphs": [
            "烟水蒙蒙接板桥，数年经历驻征桡。",
            "醉凭危槛波千顷，愁倚长亭柳万条。",
            "别后故人冠獬豸，病来知己赏鹪鹩。",
            "清流夹宅千家住，会向闲乘一信潮。"
        ],
        "notes": "",
        "id": "9a67f795f1507ab9d98a4c8390efccdd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春中湘中题岳麓寺僧舍",
        "preface": "",
        "paragraphs": [
            "蟾宫虎穴两皆休，来凭危栏送远愁。",
            "多事林莺还谩语，薄情边鴈不回头。",
            "春融只待乾坤醉，水阔深知世界浮。",
            "欲共高僧话心迹，野花芳草奈相尤。"
        ],
        "notes": "",
        "id": "91312732eb664bf1c3a42dc23412f737"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "出试后投所知",
        "preface": "",
        "paragraphs": [
            "此日蓬壶两日程，当时消息甚分明。",
            "桃须曼倩催方熟，橘待洪崖遣始行。",
            "岛外音书应有意，眼前尘士渐无情。",
            "莫教更似山西鼠，啮破愁肠恨一生。"
        ],
        "notes": "",
        "id": "19cd6e9c584e94376a1d7185183f149e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湘南春日怀古",
        "preface": "",
        "paragraphs": [
            "晴江春暖兰蕙薰，凫鹥苒苒鸥著群。",
            "洛阳贾谊自无命，少陵杜甫兼有文。",
            "空阔远帆遮落日，苍茫野树碍归云。",
            "松醪酒好昭潭静，闲过中流一吊君。"
        ],
        "notes": "",
        "id": "d74c65b2b754671bdf56308856b6e0ba"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江州望庐山",
        "preface": "",
        "paragraphs": [
            "东南苍翠何崔嵬，横流一望幽抱开。",
            "影寒已令水底去，脚阔欲过湖心来。",
            "深处不唯容鬼怪，暗中兼恐有风雷。",
            "仙人往往今谁在，红杏花香重首回。"
        ],
        "notes": "",
        "id": "b08d03a8aa7de56df7a9dfdef5ef2c81"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金陵寄窦尚书",
        "preface": "",
        "paragraphs": [
            "二年岐路有西东，长忆优游楚驿中。",
            "虎帐谈高无客继，马卿官傲少人同。",
            "世危肯使依刘表，山好犹能忆谢公。",
            "此去此恩言不得，谩将闲泪对春风。"
        ],
        "notes": "",
        "id": "76b6e2a553306d9458b2a210c24b5e70"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "清溪江令公宅",
        "preface": "",
        "paragraphs": [
            "蛮牋象管夜深时，曾赋陈宫第一诗。",
            "宴罢风流人不见，废来踪迹草应知。",
            "莺怜胜事啼空巷，蜨恋余香舞好枝。",
            "还有往年金甃井，牧童樵叟等闲窥。"
        ],
        "notes": "",
        "id": "16d81ce59708eb8d417d4b1c9fd139eb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "郑州献卢舍人",
        "preface": "",
        "paragraphs": [
            "海槎闲暇阆风轻，不是安流不肯行。",
            "鸡省露浓汤饼熟，凤池烟暖诏书成。",
            "渔筹已合光儒梦，尧印何妨且治兵。",
            "会将两都收复后，右图仪表左题名。"
        ],
        "notes": "",
        "id": "659cb8760c76f0126ac132ec98f8900f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "别池阳所居",
        "preface": "",
        "paragraphs": [
            "黄尘初起此留连，火耨刀耕六七年。",
            "雨夜老农伤水旱，雪晴渔父共舟船。",
            "已悲世乱身须去，肯媿途危迹屡迁。",
            "却是九华山有意，列行相送到江边。"
        ],
        "notes": "",
        "id": "0a9846d1059916c50b33e35cb3738ffa"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送内使周大夫自杭州朝贡",
        "preface": "",
        "paragraphs": [
            "八都上将近平戎，便附𬨎轩奏圣聪。",
            "三接驾前朝觐礼，一函江表战征功。",
            "云间阆苑何时见，水底瑶池触处通。",
            "知有殿庭余力在，莫辞消息寄西风。"
        ],
        "notes": "",
        "id": "6a08e49f45b3da616b17160c3e0c1ca3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "酬黄从事怀旧见寄",
        "preface": "",
        "paragraphs": [
            "旧游不合到心中，把得君诗意亦同。",
            "水馆酒阑清夜月，香街人散白杨风。",
            "长绳系日虽难绊，辨口谈天不易穷。",
            "世事自随蓬转在，思量何处是飞蓬。"
        ],
        "notes": "",
        "id": "524e7fe3a953a628659d2ecb929f712a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "绣",
        "preface": "",
        "paragraphs": [
            "一片丝罗□□□，洞房西室女工劳。",
            "花随玉指添春色，鸟逐金针长羽毛。",
            "蜀绵谩夸声自贵，越绫虚说价功高。",
            "可中用作鸳鸯被，红叶枝枝不碍刀。"
        ],
        "notes": "",
        "id": "bbaa4f0096500cfbbaa6a69ae225d5e4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西施",
        "preface": "",
        "paragraphs": [
            "家国兴亡自有时，吴人何苦怨西施。",
            "西施若解倾吴国，越国亡来又是谁。"
        ],
        "notes": "",
        "id": "8ca55aa7ac1cfbd08d20f3eafaad7ed2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "得即高歌失即休，多愁多恨亦悠悠。",
            "今朝有酒今朝醉，明日愁来明日愁。"
        ],
        "notes": "",
        "id": "e5b569eb9450285da70d8a86e72521fd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "白角箆",
        "preface": "",
        "paragraphs": [
            "白似琼瑶滑似苔，随梳伴镜拂尘埃。",
            "莫言此个尖头物，几度撩人恶髪来。"
        ],
        "notes": "",
        "id": "b1b5976ffad3039a1bd19e8aa042b7ca"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "强歌强舞竟难胜，花落花开泪满膺。",
            "秪合当年伴君死，免交憔悴望西陵。"
        ],
        "notes": "",
        "id": "cd0e4e5c81ea8616e1b87aa626643dce"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "莫恨雕笼翠羽残，江南地暖陇西寒。",
            "劝君不用分明语，语得分明出转难。"
        ],
        "notes": "",
        "id": "2610bab4747a6a4d7985bd69b1160169"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "占得佳名绕树芳，依依相伴向秋光。",
            "若教此物堪收贮，应被豪门尽㔉将。"
        ],
        "notes": "",
        "id": "38d24bb874700e4f3123b05123358add"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "天赐胭脂一抹腮，盘中磊落笛中哀。",
            "虽然未得和羹便，曾与将军止渴来。"
        ],
        "notes": "",
        "id": "9f44083a7c7d2fea528a822f0091d8ea"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱尚父生日",
        "preface": "",
        "paragraphs": [
            "大昴分光降斗牛，兴唐宗社作诸侯。",
            "伊夔事业扶千载，韩白机谋冠九州。",
            "贵盛上持龙节钺，延长应续鹤春秋。",
            "锦衣玉食将何报，更俟庄椿一举头。"
        ],
        "notes": "",
        "id": "1ccc6230832a31550286217f402a4b5a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄前户部陆郎中",
        "preface": "",
        "paragraphs": [
            "出驯桑雉入朝簪，萧洒清名映士林。",
            "近日篇章欺白雪，早年词赋得黄金。",
            "桂堂纵道探龙颔，兰省何曾驻鹤心。",
            "离乱事多人不会，酒浓花暖且闲吟。"
        ],
        "notes": "",
        "id": "13a7f0de8b98b313d346ecbe6477a31a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "登瓦棺寺阁",
        "preface": "",
        "paragraphs": [
            "下盘空迹上云浮，偶逐僧行步步愁。",
            "暂憩已知须用意，渐来争忍不回头。",
            "烟中树老重江晚，铎外风轻四境秋。",
            "嬾指台城更东望，鹊飞龙鬬尽荒丘。"
        ],
        "notes": "",
        "id": "820f2e0ba8c259c34d49146d98de6edc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "九华山费征君所居",
        "preface": "",
        "paragraphs": [
            "草堂何处试徘徊，见说遗踪向此开。",
            "蟾桂自归三径后，鹤书曾降九天来。",
            "白云事迹依前在，青琐光阴竟不回。",
            "尽夕为君思曩日，野泉呜咽路莓苔。"
        ],
        "notes": "",
        "id": "7d898c0016b4515ec9d0125a971cfcce"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "途中寄怀",
        "preface": "",
        "paragraphs": [
            "不知何处是前程，合眼腾腾信马行。",
            "两鬓已衰时未遇，数峰虽在病相撄。",
            "尘埃巩洛虚光景，诗酒江湖漫姓名。",
            "试哭军门看谁问，旧来还似祢先生。"
        ],
        "notes": "",
        "id": "5d002f10ad2511595e6f02ebbf2c1987"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "京口见李侍郎",
        "preface": "",
        "paragraphs": [
            "傞傞江柳欲矜春，铁瓮城边见故人。",
            "屈指不堪言甲子，披风常记是庚申。",
            "别来且喜身俱健，乱后休悲业尽贫。",
            "还有杖头沽酒物，待寻山寺话逡巡。"
        ],
        "notes": "",
        "id": "c5d4acd8efa35cefb3ff158d1a44ce65"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日酬张特玄",
        "preface": "",
        "paragraphs": [
            "病寄南徐两度秋，故人依约亦扬州。",
            "偶因鴈足思闲事，拟棹孤舟访旧游。",
            "风急几闻江上笛，月高谁共酒家楼。",
            "平生意气消磨尽，甘露轩前看水流。"
        ],
        "notes": "",
        "id": "d5ec41bf11545908948cbe33183f6d25"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "登高咏菊尽",
        "preface": "",
        "paragraphs": [
            "篱畔霜前偶得存，苦教迟晚避兰荪。",
            "能销造化几多力，不受阳和一点恩。",
            "生处岂容依玉砌，要时还许上金罇。",
            "陶公没后无知己，露滴幽丛见泪痕。"
        ],
        "notes": "",
        "id": "caf20587208343f42d2444b558cbc294"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "登夏州城楼",
        "preface": "",
        "paragraphs": [
            "寒城猎猎戍旗风，独倚危楼怅望中。",
            "万里山河唐土地，千年魂魄晋英雄。",
            "离心不忍听边马，往事应须问塞鸿。",
            "好脱儒冠从校尉，一枝长戟六钧弓。"
        ],
        "notes": "",
        "id": "ae25cb803725f92960daa0afe87aa2f8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "水边偶题",
        "preface": "",
        "paragraphs": [
            "野水无情去不回，水边花好为谁开。",
            "只知事逐眼前去，不觉老从头上来。",
            "穷似丘轲休叹息，达如周召亦尘埃。",
            "思量此理何人会，蒙邑先生最有才。"
        ],
        "notes": "",
        "id": "578f804dc4dd917e4ad3be2c1099aa84"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "故洛阳公镇大梁时隐得游门下今之经历事往人非聊抒所怀以伤以谢",
        "preface": "",
        "paragraphs": [
            "孤舟欲泊思何穷，曾忆西来值雪中。",
            "珠履少年初满座，白衣游子也从公。",
            "狂抛赋笔琉璃冷，醉倚歌筵瑇瑁红。",
            "今日斯文向谁说，泪碑棠树两成空。"
        ],
        "notes": "",
        "id": "59825da4926953315e019cbece629c9c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "杜陵秋思",
        "preface": "",
        "paragraphs": [
            "南望商于北帝都，两堪栖托两无图。",
            "只闻斥逐张公子，不觉悲同楚大夫。",
            "岩畔早凉生紫桂，井边疎影落高梧。",
            "一杯渌酒他年忆，沥向青波寄五湖。"
        ],
        "notes": "",
        "id": "da3a7825f2c5e93c87c4b8041f4bcbb6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "隐尝在江陵忝故中令白公叨蒙知遇今复重过渚宫感事悲身遂成长句",
        "preface": "",
        "paragraphs": [
            "往岁酂侯镇渚宫，曾将清律暖孤蓬。",
            "才怜曼倩三冬后，艺许由基一箭中。",
            "言重不能轻薄命，地寒终是泣春风。",
            "凤凰池涸台星拆，回首岐山忆至公。"
        ],
        "notes": "",
        "id": "ed77cbe6ee47a11c4a2bcb231db8698e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "夜泊毘陵无锡县有寄",
        "preface": "",
        "paragraphs": [
            "草虫幽咽树初团，独系孤舟夜已阑。",
            "浊浪势奔吴苑急，疎钟声彻惠山寒。",
            "愁催鬓髪凋何易，贫恋家乡别渐难。",
            "他日亲朋应大笑，始知书劒是无端。"
        ],
        "notes": "",
        "id": "8541346259a02ef7d9a9453f739978d9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "暖触衣襟漠漠香，闲梅遮柳不胜芳。",
            "数枝艳拂文君酒，半里红欹宋玉墙。",
            "尽日无人疑怅望，有时经雨乍凄凉。",
            "旧山山下还如此，廻首东风一断肠。"
        ],
        "notes": "",
        "id": "a95abbbbad0514df9c579c3fd2b4bd85"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "筹笔驿",
        "preface": "",
        "paragraphs": [
            "抛掷南阳为主忧，北征东讨尽良筹。",
            "时来天地皆同力，运去英雄不自由。",
            "千里山河轻孺子，两朝冠劒恨谯周。",
            "唯余岩下多情水，犹解年年傍驿流。"
        ],
        "notes": "",
        "id": "cb799cd82773463a0bede551d6445cc6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "重过随州故兵部李侍郎恩知因抒长句",
        "preface": "",
        "paragraphs": [
            "庄周高论伯牙琴，闲夜思量泪满襟。",
            "四海共谁言近事，九原从此负初心。",
            "鸥翻汉浦风波急，鴈下郧溪雾雨深。",
            "慙媿苍生还有意，解歌襦袴至如今。"
        ],
        "notes": "",
        "id": "93f0035e57cbdbafb36d05b481ad0591"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "商于驿楼东望有感",
        "preface": "",
        "paragraphs": [
            "山川去接汉江东，曾伴隋侯醉此中。",
            "歌绕夜梁珠宛转，舞娇春席雪朦胧。",
            "棠遗善政阴犹在，薤送哀声事已空。",
            "惆怅知音竟难得，两行清泪白杨风。"
        ],
        "notes": "",
        "id": "09cf34d1a630624057914be940549df9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄南城韦逸人",
        "preface": "",
        "paragraphs": [
            "杜甫诗中韦曲花，至今无赖尚豪家。",
            "美人晓折露沾袖，公子醉时香满车。",
            "万里丹青传不得，二年风雨恨无涯。",
            "羡他南涧高眠客，春去春来任物华。"
        ],
        "notes": "",
        "id": "328fa987810b5d3a171d4725b912f406"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "吴王醉处十余里，照野拂衣今正繁。",
            "经雨不随山鸟散，倚风疑共路人言。",
            "愁怜粉艳飘歌席，静爱寒香扑酒罇。",
            "欲寄所思无好信，为人惆恨又黄昏。"
        ],
        "notes": "",
        "id": "26b1cf1c5e0eb218dda03c50f412771b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南高骈所造迎仙楼",
        "preface": "",
        "paragraphs": [
            "鸾音鹤信杳难回，凤驾龙车早晚来。",
            "仙境是谁知处所，人间空自造楼台。",
            "云侵朱槛应难到，虫网闲窗永不开。",
            "子细思量成底事，露凝风摆作尘埃。"
        ],
        "notes": "",
        "id": "7fbd5bc0e0886dbbdff53133ce3a5c0f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "和禅月大师见赠",
        "preface": "",
        "paragraphs": [
            "高僧惠我七言诗，顿豁尘心展白眉。",
            "秀似谷中花媚日，清如潭底月圆时。",
            "应观法界莲千叶，肯折人间桂一枝。",
            "漂荡秦吴十余载，因循犹恨识师迟。"
        ],
        "notes": "",
        "id": "06fc61e1307c3f1a6736c1aef4111118"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "谒文宣王庙",
        "preface": "",
        "paragraphs": [
            "晚来乘兴谒先师，松柏凄凄人不知。",
            "九仭萧墙堆瓦砾，三间茅殿走狐狸。",
            "雨淋状似悲麟泣，露滴还同叹凤悲。",
            "傥使小儒名稍立，岂教吾道受栖迟。"
        ],
        "notes": "",
        "id": "2cdd3834ffbac26f89b325434f8117cc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "代文宣王答",
        "preface": "",
        "paragraphs": [
            "三教之中儒最尊，止戈为武武尊文。",
            "吾今尚自披蓑笠，你等何须读典坟。",
            "释氏宝楼侵碧汉，道家宫殿拂青云。",
            "若教颜闵英灵在，终不羞他李老君。"
        ],
        "notes": "",
        "id": "871f6c1bfdec34e7eda5bcab6e66725b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "重送朗州张员外",
        "preface": "",
        "paragraphs": [
            "朱轮此去正春风，且驻青云听断蓬。",
            "一榻早年容孺子，双旌今日别文翁。",
            "诚知汲善心长在，争奈干时迹转穷。",
            "酬德酬恩两无路，谩劳惆怅凤城东。"
        ],
        "notes": "",
        "id": "536dd85ebd3c6479b0e8bcabf005fd2c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "广陵秋夜读进士常修三篇因题",
        "preface": "",
        "paragraphs": [
            "入蜀归吴三首诗，藏于笥箧重于师。",
            "劒关夜读相如听，瓜步秋吟炀帝悲。",
            "景物也知输健笔，时情谁不许高枝。",
            "明年二月春风里，江岛闲人慰所思。"
        ],
        "notes": "",
        "id": "699736665a8ee22be01ec9e81ab25c44"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "逼试投所知",
        "preface": "",
        "paragraphs": [
            "桃在仙翁旧苑傍，暖烟轻霭扑人香。",
            "十年此地频偷眼，二月春风最断肠。",
            "曾恨梦中无好事，也知囊里有仙方。",
            "寻思仙骨终难得，始与回头问玉皇。"
        ],
        "notes": "",
        "id": "4ec8c61148502ef26363cc40d85b25ca"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "汉江上作",
        "preface": "",
        "paragraphs": [
            "汉江波浪渌于苔，每到江边病眼开。",
            "半雨半风终日恨，无名无迹几时回。",
            "云生岸谷秋阴合，树接帆樯晚思来。",
            "对此空惭圣明代，忍教缨上有尘埃。"
        ],
        "notes": "",
        "id": "a58ae819e53e05e853f5e2c334ec6bb1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋夜寄进士顾荣",
        "preface": "",
        "paragraphs": [
            "秋河耿耿夜沈沈，往事三更尽到心。",
            "多病谩劳窥圣代，薄才终是费知音。",
            "家山梦后帆千尺，尘土搔来髪一簪。",
            "空羡良朋尽高价，可怜东箭与南金。"
        ],
        "notes": "",
        "id": "bcd5e1d3f3fcda4e9c9a22cb052041e2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄渭北徐从事",
        "preface": "",
        "paragraphs": [
            "暖云慵堕柳垂条，骢马徐郎过渭桥。",
            "官秩旧参荀秘监，罇罍今伴霍嫖姚。",
            "科随鹄箭频曾中，礼向侯弓以重招。",
            "莫恨东风促行李，不多时节却归朝。"
        ],
        "notes": "",
        "id": "a0c0c91558db15ac2cbc07957cc315ee"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "徐寇南逼感事献江南知己次韵",
        "preface": "",
        "paragraphs": [
            "酒阑离思浩无穷，西望维扬忆数公。",
            "万里飘零身未了，一家知奖意曾同。",
            "云横晋国尘应暗，路转吴江信不通。",
            "今日便成卢子谅，满襟珠泪堕霜风。"
        ],
        "notes": "",
        "id": "6637d397013a0767a54e3252648faf13"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄三衢孙员外",
        "preface": "",
        "paragraphs": [
            "小敷文伯见何时，南望三衢渴复饥。",
            "天子未能崇典诰，诸生徒欲恋旌旗。",
            "风高绿野苗千顷，露冷平楼酒满巵。",
            "尽是数旬陪奉处，使君争肯不相思。"
        ],
        "notes": "",
        "id": "f6335edffee33651347b4e9c23182e81"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南送卢端公归台",
        "preface": "",
        "paragraphs": [
            "凤鸾势逸九霄宽，北去南来任羽翰。",
            "朱绂两参王俭府，绣衣三领杜林官。",
            "道从上国曾匡济，才向牢盆始重难。",
            "应笑张纲谩生事，埋轮不得在长安。"
        ],
        "notes": "",
        "id": "e55e8f7c2278150cbdf46101ea49427b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "炀帝陵",
        "preface": "",
        "paragraphs": [
            "入郭登桥出郭船，红楼日日柳年年。",
            "君王忍把平陈业，只博雷塘数亩田。"
        ],
        "notes": "",
        "id": "5ace9a86b02ced6e2fae525e3111bc52"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "马嵬坡",
        "preface": "",
        "paragraphs": [
            "佛屋前头野草春，贵妃轻骨此为尘。",
            "从来绝色知难得，不破中原未是人。"
        ],
        "notes": "",
        "id": "842a9b3f00e654325dcf556ef6078ede"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "灞岸晴来送别频，相偎相倚不胜春。",
            "自家飞絮犹无定，争解垂丝绊路人。"
        ],
        "notes": "",
        "id": "76896f8a75a1d196139072608d9c79f9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "隋堤柳",
        "preface": "",
        "paragraphs": [
            "夹路依依千里遥，路人回首认隋朝。",
            "春风未借宣华意，犹费工夫长绿条。"
        ],
        "notes": "",
        "id": "d17c2766afd5dda3bc21f29bb8bea9af"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "孟浩然墓",
        "preface": "",
        "paragraphs": [
            "数步荒榛接旧蹊，寒江漠漠草凄凄。",
            "鹿门黄土无多少，恰到书生冢便低。"
        ],
        "notes": "",
        "id": "f5eef8ba2416380b06de84419b364068"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秦纪",
        "preface": "",
        "paragraphs": [
            "长策东鞭及海隅，鼋鼍奔起鬼神趋。",
            "怜君未到沙丘日，肯信人间有死无。"
        ],
        "notes": "",
        "id": "615a378f500d46c2ebd35e55549978d9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "仙掌",
        "preface": "",
        "paragraphs": [
            "掌前流水驻无尘，掌下轩车日日新。",
            "谩向山头高举手，何曾招得路行人。"
        ],
        "notes": "",
        "id": "41c993e79336a1aca347701a53444af4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "咏月",
        "preface": "",
        "paragraphs": [
            "湖上风高动白苹，暂延清景此逡巡。",
            "隔年违别成何事，半夜相看似故人。",
            "蟾向静中矜爪距，兔隈明处弄精神。",
            "嫦娥老大应惆怅，倚泣苍苍桂一轮。"
        ],
        "notes": "",
        "id": "8581e765e75cbffa72927ac5f8903bb9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "宿荆州江陵驿",
        "preface": "",
        "paragraphs": [
            "西游象阙媿知音，东下荆溪称越吟。",
            "风动芰荷香四散，月明楼阁影相侵。",
            "闲欹别枕千般梦，醉送征帆万里心。",
            "薜荔衣裳木兰檝，异时烟雨好追寻。"
        ],
        "notes": "",
        "id": "04aeaa1f99c70b2c710172513dbbb0ae"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "抚州别阮兵曹",
        "preface": "",
        "paragraphs": [
            "雪晴天外见诸峰，幽轧行轮有去踪。",
            "内史宅边今独恨，步兵厨畔旧相容。",
            "十年别鬓疑朝镜，千里归心著晚钟。",
            "若不他时更青眼，未知谁肯荐临邛。"
        ],
        "notes": "",
        "id": "cc82d8713b1027d2e460a2897d937d51"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "新安投所知",
        "preface": "",
        "paragraphs": [
            "少年容易舍樵渔，曾辱明公荐子虚。",
            "汉殿寒夜时不食，宋都风急命何疎。",
            "云埋野艇吟归去，草没山田赋遂初。",
            "长劒一寻歌一奏，此心争肯为鲈鱼。"
        ],
        "notes": "",
        "id": "5f42ac8334a520d3996bc5000227c5cb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江边有寄",
        "preface": "",
        "paragraphs": [
            "江边旧业半雕残，每轸归心即万端。",
            "狂折野梅山店暖，醉吹村笛酒楼寒。",
            "只言圣代谋身易，争奈贫儒得路难。",
            "同病同忧更何事，为君提笔画渔竿。"
        ],
        "notes": "",
        "id": "010642470a7b137a2841fee9dab88eab"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送友人归夷门",
        "preface": "",
        "paragraphs": [
            "二年流落大梁城，每送君归即有情。",
            "别路算来成底事，旧游言著似前生。",
            "苑荒嬾认词人会，门在空怜烈士名。",
            "至竟男儿分应定，不须惆怅谷中莺。"
        ],
        "notes": "",
        "id": "f652d609440ef922af606b9c1f815abf"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湘中见进士乔诩",
        "preface": "",
        "paragraphs": [
            "吴公台下别经秋，破虏城边暂驻留。",
            "一笑有情堪解梦，数年无故不同游。",
            "云牵楚思横鱼艇，柳送乡心入酒楼。",
            "且酌松醪依旧醉，谁能相见向春愁。"
        ],
        "notes": "",
        "id": "ff5aabef1289b99af527198a50c96829"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "上霅川裴郎中",
        "preface": "",
        "paragraphs": [
            "贵提金印出咸秦，潇洒江城两度春。",
            "一派水清疑见胆，数重山翠欲留人。",
            "望崇早合归黄阁，诗好何妨恋白苹。",
            "自是受恩心未足，却垂双翅羡吴均。"
        ],
        "notes": "",
        "id": "9be936e722d5234f51b89c19c300b8dd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱塘江潮",
        "preface": "",
        "paragraphs": [
            "怒声汹汹势悠悠，罗刹江边地欲浮。",
            "漫道往来存大信，也知反复向平流。",
            "任抛巨浸疑无底，猛过西陵只有头。",
            "至竟朝昏谁主掌，好骑赪鲤问阳侯。"
        ],
        "notes": "",
        "id": "55156eefcf3edaaf75777b43bc21883e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送人赴职任褒中",
        "preface": "",
        "paragraphs": [
            "物态时情难重陈，夫君此去莫伤春。",
            "男儿只要有知己，才子何堪更问津。",
            "万转江山通蜀国，两行珠翠见褒人。",
            "海棠花谢东风老，应念京都共苦辛。"
        ],
        "notes": "",
        "id": "53637a0e31022fe99147c85027696f7b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "临川投穆中丞",
        "preface": "",
        "paragraphs": [
            "试将生计问蓬根，心委寒灰首戴盆。",
            "翅弱未知三岛路，舌顽虚掉五侯门。",
            "啸烟白狖沈高木，捣月清砧触旅魂。",
            "家在碧江归不得，十年鱼艇长苔痕。"
        ],
        "notes": "",
        "id": "3126a590e4940dbf491d4f99d22e216c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早春送张坤归大梁",
        "preface": "",
        "paragraphs": [
            "萧萧羸马正尘埃，又送𬨎轩向吹台。",
            "别酒莫辞今夜醉，故人知是几时回。",
            "泉经华岳犹应冻，花到梁园始合开。",
            "为谢东门抱关吏，不堪惆怅满离杯。"
        ],
        "notes": "",
        "id": "505eb74806c7e2879d179d63577e0db8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "东归途中作",
        "preface": "",
        "paragraphs": [
            "松橘苍黄覆钓矶，早年生计近年违。",
            "老知风月终堪恨，贫觉家山不易归。",
            "别岸客帆和鴈落，晚程霜叶向人飞。",
            "买臣严助精灵在，应笑无成一布衣。"
        ],
        "notes": "",
        "id": "fed1e1dbc8c2b1639b3d52a13f730d0d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送进士臧𣸣下第后归池州",
        "preface": "",
        "paragraphs": [
            "赋成无处换黄金，却向春风动越吟。",
            "天子爱才虽仄席，诸生多病又沾襟。",
            "柳攀灞岸狂遮袂，水忆池阳渌满心。",
            "珍重彩衣归正好，莫将闲事系升沈。"
        ],
        "notes": "",
        "id": "51a3f2ec2e94f43669a5540ccd513e64"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湘中赠范郧",
        "preface": "",
        "paragraphs": [
            "丹桂无心彼此谙，二年疎嬾共江潭。",
            "愁知酒醆终难舍，老觉人情转不堪。",
            "云外鸳鸯非故旧，眼前胶漆似烟岚。",
            "劳歌一曲霜风暮，击折湘妃白玉簪。"
        ],
        "notes": "",
        "id": "67ca2b6fdb4e141f27d7cfe2b62321be"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄张侍郎",
        "preface": "",
        "paragraphs": [
            "衰羸岂合话荆州，争奈思多不自由。",
            "无路重趋桓典马，有诗曾上仲宣楼。",
            "尘销别迹堪垂泪，树拂他门嬾举头。",
            "一种人间太平日，独教零落忆沧州。"
        ],
        "notes": "",
        "id": "aa96df664a49a132fca31d33163c6fd9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "渚宫秋思",
        "preface": "",
        "paragraphs": [
            "楚城日暮烟霭深，楚人驻马还登临。",
            "襄王台下水无赖，神女庙前云有心。",
            "千载是非难重问，一江风雨好闲吟。",
            "欲招屈宋当时魄，兰败荷枯不可寻。"
        ],
        "notes": "",
        "id": "d3502c26d7a7526578322ed94de05eb0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "闲居早秋",
        "preface": "",
        "paragraphs": [
            "槐杪清蝉烟雨余，萧萧凉叶堕衣裾。",
            "噪槎乌散沈苍岭，弄杵风高上碧虚。",
            "百岁梦生悲蛱蜨，一朝香死泣芙蕖。",
            "六宫谁买相如赋，团扇恩情日日疎。"
        ],
        "notes": "",
        "id": "3937ab22f55a995b9ec0f38ab33e7217"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "建康",
        "preface": "",
        "paragraphs": [
            "潮平远岸草侵沙，东晋衰来最可嗟。",
            "庾舅已能窥帝室，王都还是预人家。",
            "山寒老树啼风曲，泉暖枯骸动芷牙。",
            "欲起九原看一徧，秦淮声急日西斜。"
        ],
        "notes": "",
        "id": "2a8f9742f7dc68a3dad0e029faa71a07"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送舒州宿松县傅少府",
        "preface": "",
        "paragraphs": [
            "江蓠漠漠树重重，东过清淮到宿松。",
            "县好也知临浣水，官闲应得看灊峰。",
            "春风绿野吴歌怨，雪霁平郊楚酒浓。",
            "留取余杯待张翰，明年归棹一从容。"
        ],
        "notes": "",
        "id": "28bae8f010873033e7364ddb7f147c1e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "经故洛阳城",
        "preface": "",
        "paragraphs": [
            "败垣危堞迹依稀，试驻羸骖吊落晖。",
            "跋扈以成梁冀在，简书难问杜乔归。",
            "由来世事须翻覆，未必余才解是非。",
            "千载昆阳好功业，与君门下作恩威。"
        ],
        "notes": "",
        "id": "6fd79be51d7dc96040f7737f94b74dc5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "夏州胡常侍",
        "preface": "",
        "paragraphs": [
            "百尺高台勃勃州，大刀长戟汉诸侯。",
            "征鸿过尽边云阔，战马闲来塞草秋。",
            "国计已推肝胆许，家财不为子孙谋。",
            "仍闻陇蜀由多事，深喜将军未白头。"
        ],
        "notes": "",
        "id": "9cbb0f552913b6e660097e4c892a05b5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄进士卢休",
        "preface": "",
        "paragraphs": [
            "半年池口恨萍蓬，今日思量已梦中。",
            "游子马蹄难重到，故人尊酒与谁同。",
            "山横翠后千重绿，蜡想歌时一烬红。",
            "从此客程君不见，麦秋梅雨徧江东。"
        ],
        "notes": "",
        "id": "a4999c599bd028dd4353429bd0339123"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "赠先辈令狐补阙",
        "preface": "",
        "paragraphs": [
            "中间声迹早薰然，阻避钧衡过十年。",
            "碧海浪高终济物，苍梧云好已归天。",
            "花迎彩服离莺谷，柳傍东风触马鞭。",
            "应念凄凉洞庭客，夜深双泪忆渔船。"
        ],
        "notes": "",
        "id": "c055b00434d7c0257a66e20770a372c8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送秦州从事",
        "preface": "",
        "paragraphs": [
            "一枝何足解人愁，抛却还随定远侯。",
            "紫陌红尘今别恨，九衢双阙夜同游。",
            "芳时易失劳行止，良会难期且驻留。",
            "若到边庭有来使，试批书尾话梁州。"
        ],
        "notes": "",
        "id": "14f8925777e2c2cf2485f0d4d4227e17"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湖州裴郎中赴阙后投简寄友生",
        "preface": "",
        "paragraphs": [
            "锦帐郎官塞诏年，汀州曾驻木兰船。",
            "祢衡酒醒春瓶倒，柳恽诗成海月圆。",
            "歌蹙远山珠滴滴，漏催香烛泪涟涟。",
            "使君入拜吾徒在，宣室他时岂偶然。"
        ],
        "notes": "",
        "id": "a1e10b03b680240ffe7894d81ee014ba"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日泊平望驿寄太常裴郎中",
        "preface": "",
        "paragraphs": [
            "苹洲重到杳难期，西倚邮亭忆往时。",
            "北海尊中常有酒，东阳楼上岂无诗。",
            "地清每负生灵望，官重方升礼乐司。",
            "闻说江南旧歌曲，至今犹自唱吴姬。"
        ],
        "notes": "",
        "id": "d6a27312949a288d30cca30ede859e93"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西塞山",
        "preface": "",
        "paragraphs": [
            "吴塞当时指此山，吴都亡后绿孱颜。",
            "岭梅乍暖残妆恨，沙鸟初晴小队闲。",
            "波阔鱼龙应混杂，壁危猿狖奈奸顽。",
            "会将一副寒蓑笠，来与渔翁作往还。"
        ],
        "notes": "",
        "id": "f83c0ef1d0190d8a27c52191f65a8a29"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日汴河客舍酬友人",
        "preface": "",
        "paragraphs": [
            "梁宋追游早岁同，偶然违别事皆空。",
            "年如流水催何急，道似危途动即穷。",
            "醉舞且欣连夜月，狂吟还聚上楼风。",
            "烦君更枉骚人句，白凤灵虵满袖中。"
        ],
        "notes": "",
        "id": "372162c2c1ba7a53278051ffce4c83ed"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "仙桂高高似有神，貂裘敝尽取无因。",
            "难将白发期公道，不觉丹枝属别人。",
            "双阙往来慙请谒，五湖归后耻交亲。",
            "盈盘紫蟹千巵酒，添得临岐泪满巾。"
        ],
        "notes": "",
        "id": "dcafe2c1a5637d347867f25a2b603008"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "广陵李仆射借示近诗因投献",
        "preface": "",
        "paragraphs": [
            "朝论国计暮论兵，余力犹随凤藻生。",
            "语继盘盂抛俗格，气兼河岳带商声。",
            "闲寻绮思千花丽，静想高吟六义清。",
            "天柄已持尧典在，更堪回首问缘情。"
        ],
        "notes": "",
        "id": "f25a068e09aef0c4b738ee7888797841"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "三衢哭孙员外",
        "preface": "",
        "paragraphs": [
            "燕恋雕梁马恋轩，此心从此更何言。",
            "直将尘外三生命，未敌君侯一日恩。",
            "红蜡有时还入梦，片帆何处独销魂？",
            "忍看明发衣襟上，珠泪痕中见酒痕。"
        ],
        "notes": "",
        "id": "41484128501cd4d536cad10024de01b2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "箧中得故王郎中书",
        "preface": "",
        "paragraphs": [
            "凤里前年别望郎，丁宁唯恐滞吴乡。",
            "劝疎杯酒知妨事，乞与书题作裹粮。",
            "苹鹿未能移海曲，县花寻已落河阳。",
            "九原自此无因见，反复遗踪泪万行。"
        ],
        "notes": "",
        "id": "af2111ef96fa380e6c04ed0175306ca8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "泪",
        "preface": "",
        "paragraphs": [
            "逼脸横颐咽复匀，也曾谗毁也伤神。",
            "自从鲁国潸然后，不是奸人即妇人。"
        ],
        "notes": "",
        "id": "4a0ed9568943a8a2fd6447ae1595192b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "铜梁路远草青青，此恨那堪枕上听。",
            "一种有冤犹可报，不如衔石叠沧溟。"
        ],
        "notes": "",
        "id": "9dd3e299bdf10c4ce9a4563953df65d7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "让高泰伯开基日，贤见延陵复命时。",
            "未会子孙因底事，解崇台榭为西施。"
        ],
        "notes": "",
        "id": "adc37b6a03f27a886692c34e434d5805"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "王濬墓",
        "preface": "",
        "paragraphs": [
            "男儿未必尽英雄，但到时来即命通。",
            "若使吴都犹王气，将军何处立殊功。"
        ],
        "notes": "",
        "id": "eb0ab17ba42c6d365003d98044b17b85"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "京中晚望",
        "preface": "",
        "paragraphs": [
            "心如野鹿迹如萍，谩向人间性一灵。",
            "往事不知多少梦，夜来和酒一时醒。"
        ],
        "notes": "",
        "id": "58df08b2f09c82169b16f2e8bdf9ade2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄窦泽处士二首 一",
        "preface": "",
        "paragraphs": [
            "兰亭醉客旧知闻，欲问平安隔海云。",
            "不是金陵钱太尉，世事谁肯更容身。"
        ],
        "notes": "",
        "id": "7be4a80fe85e82fd2583c86122f526c2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄窦泽处士二首 二",
        "preface": "",
        "paragraphs": [
            "鼇背楼台拂白榆，此中槎客亦踟蹰。",
            "牢山道士无仙骨，却向人间作酒徒。"
        ],
        "notes": "",
        "id": "0eed7b8d87615e9f54730b1372df0afc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "省试秋风生桂枝",
        "preface": "",
        "paragraphs": [
            "凉吹从何起，中宵景象清。",
            "漫随云叶动，高傍桂枝生。",
            "漠漠看无际，萧萧别有声。",
            "远吹斜汉转，低拂白榆轻。",
            "寥泬工夫大，乾坤岁序更。",
            "因悲远归客，长望一枝荣。"
        ],
        "notes": "",
        "id": "ec4285a209347a332a7e52e22a35ed1c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "思故人",
        "preface": "",
        "paragraphs": [
            "故人不可见，聊复拂鸣琴。",
            "鹊绕风枝急，萤藏露草深。",
            "平生四方志，此夜五湖心。",
            "惆怅友朋尽，洋洋漫好音。"
        ],
        "notes": "",
        "id": "3ba2d03398d2656d486717fbbfa774ef"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄陆龟蒙",
        "preface": "",
        "paragraphs": [
            "龙楼李丞相，昔岁仰高文。",
            "黄阁寻无主，青山竟未焚。",
            "夜船乘海月，秋寺伴江云。",
            "却恐尘埃里，浮名点污君。"
        ],
        "notes": "",
        "id": "2c961a737be1cc0a32db09866d5ae6de"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题方干诗",
        "preface": "",
        "paragraphs": [
            "中间李建州，夏汭偶同游。",
            "顾我论佳句，推君最上流。",
            "九霄无鹤板，双鬓老渔舟。",
            "世难方如此，何当浣旅愁。"
        ],
        "notes": "",
        "id": "b4c9aad7dc7abaceda46e2591ac5609d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋江",
        "preface": "",
        "paragraphs": [
            "秋江待晚潮，客归斾旌摇。",
            "细雨翻芦叶，高风却柳条。",
            "兵戈村落破，饥俭虎狼骄。",
            "吾土兼连此，离魂望里消。"
        ],
        "notes": "",
        "id": "b981a751bc481b4a653fb1d7fb5d122c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄制诰李舍人",
        "preface": "",
        "paragraphs": [
            "梁王握豹韬，雪里见枚臯。",
            "上客趋丹陛，游人叹二毛。",
            "门闲知待诏，星动想濡毫。",
            "一首长杨赋，应嫌索价高。"
        ],
        "notes": "",
        "id": "783eddf6ac3e9bcdaa45be46af7389c7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日怀孟夷庚",
        "preface": "",
        "paragraphs": [
            "秋日黄陂下，孤舟忆共谁。",
            "江山三分楚，风雨二妃祠。",
            "知己秦貂没，流年贾𫛳悲。"
        ],
        "notes": "",
        "id": "db6daa17e03337d5729e1495d6916dd3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送李右丞分司",
        "preface": "",
        "paragraphs": [
            "分漕得洛川，谠议更昭然。",
            "在省曾批敕，中台肯避权。",
            "所悲时渐薄，共贺道由全。",
            "卖与清平代，相兼直几钱。"
        ],
        "notes": "",
        "id": "28cd6e06091690f7c9d900464c6d513c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "郴江迁客",
        "preface": "",
        "paragraphs": [
            "不是逢清世，何由见皂囊。",
            "事虽危虎尾，名胜泊鹓行。",
            "毒雾郴江阔，愁云楚驿长。",
            "归时有诗赋，一为吊沈湘。"
        ],
        "notes": "",
        "id": "b5a1b816dd9418cd91a6aed65f2282ed"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "劒佩孙弘阁，戈鋋太尉营。",
            "重言虚有位，孤立竟无成。",
            "丘陇笳箫咽，池台岁月平。",
            "此恩何以报，归处是柴荆。"
        ],
        "notes": "",
        "id": "1f73bacd421f93af567bce24066507d8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "鹰",
        "preface": "",
        "paragraphs": [
            "越海霜天暮，辞韬野草干。",
            "俊通司隶职，严奉武夫官。",
            "眼恶藏蜂在，心麤逐物殚。",
            "近来脂腻足，驱遣不妨难。"
        ],
        "notes": "",
        "id": "3b7ebed4191ac97770988f8057aaa6c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日寄狄补阙",
        "preface": "",
        "paragraphs": [
            "红尘扰扰间，立马看南山。",
            "谩道经年往，何妨逐日闲。",
            "病中霜叶赤，愁里鬓毛斑。",
            "不为良知在，驱车已出关。"
        ],
        "notes": "",
        "id": "c692b6d7ec61918599bf3120a6d074b2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄易定公乘亿侍郎",
        "preface": "",
        "paragraphs": [
            "谢舞仍宫柳，高奇世少双。",
            "侍中生不到，园令死须降。",
            "班秩通乌府，罇罍奉碧幢。",
            "昭王有余烈，试为祷迷邦。"
        ],
        "notes": "",
        "id": "94734164d46f7717a16b4d784d33e894"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄大理徐郎中",
        "preface": "",
        "paragraphs": [
            "佐棘竟谁同，因思证圣中。",
            "事虽忘显报，理合有阴功。",
            "官序诜枝老，幽尘范甑空。",
            "几时潘好礼，重与话清风。"
        ],
        "notes": "",
        "id": "68769f8a2c7272feb5d9bc601212d0ff"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄苏拾遗",
        "preface": "",
        "paragraphs": [
            "早岁长杨赋，当年谏猎书。",
            "格高时辈伏，言数宦情疎。",
            "慷慨传丹桂，艰难保旧居。",
            "退朝观藁草，能望马相如。"
        ],
        "notes": "",
        "id": "53de7e65afd13f0aa00b7df4eecab63b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄许融",
        "preface": "",
        "paragraphs": [
            "多病仍疎拙，唯君与我同。",
            "帝乡年共老，江徼业俱空。",
            "燕冷辞华屋，蛩凉恨晓丛。",
            "白云高几许，全属采芝翁。"
        ],
        "notes": "",
        "id": "1c5882f723da547d6b13f0850db39d4a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄礼部郑员外",
        "preface": "",
        "paragraphs": [
            "栾郄门风大，裴王礼乐优。",
            "班资冠鸡舌，人品压龙头。",
            "夜直炉香细，晴编疏草稠。",
            "近闻潘散骑，三十二悲秋。"
        ],
        "notes": "",
        "id": "490d4dac7eca96b4cfca14045b0b2f3e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "篱落岁云暮，数枝聊自芳。",
            "雪裁纤蘂密，金拆小苞香。",
            "千载白衣酒，一生青女霜。",
            "春丛莫轻薄，彼此有行藏。"
        ],
        "notes": "",
        "id": "d35671156bbafb0d65430517088b5157"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "水国春常在，台城夜未寒。",
            "丽华承宠渥，江令捧杯盘。",
            "宴罢明堂烂，诗成宝炬残。",
            "兵来吾有计，金井玉钩栏。"
        ],
        "notes": "",
        "id": "38c3505da361378d69ea904f106e2a42"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "旧游",
        "preface": "",
        "paragraphs": [
            "良时不复再，渐老更难言。",
            "远水犹经眼，高楼似断魂。",
            "依依宋玉宅，历历长卿村。",
            "今日空江畔，相于只酒樽。"
        ],
        "notes": "",
        "id": "2595a82103ab24b042adb0a269bd925b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄虔州薛大夫",
        "preface": "",
        "paragraphs": [
            "祝融峰下别，三载梦魂劳。",
            "地转南康重，官兼亚相高。",
            "海鹏终负日，神马背眠槽。",
            "会得窥成绩，幽窗染兔毫。"
        ],
        "notes": "",
        "id": "a3d251512bebd4be61479857f3439728"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "苏小小墓",
        "preface": "",
        "paragraphs": [
            "魂兮檇李城，犹未有人耕。",
            "好月当年事，残花触处情。",
            "向谁曾艳冶，随分得声名。",
            "应侍吴王宴，兰桡暗送迎。"
        ],
        "notes": "",
        "id": "6e999a8eb08648c5f6891a8ecf87a26a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寒食日早出城东",
        "preface": "",
        "paragraphs": [
            "青门欲曙天，车马已喧阗。",
            "禁柳疎风雨，墙花拆露鲜。",
            "向谁夸丽景，只是叹流年。",
            "不得高飞便，回头望纸鸢。"
        ],
        "notes": "",
        "id": "bda4ec3d0077e95cb0cbd93d0dcb7828"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日怀贾随进士",
        "preface": "",
        "paragraphs": [
            "边寇日骚动，故人音信稀。",
            "长缨慙贾谊，孤愤忆韩非。",
            "晓匣鱼肠冷，春园鸭掌肥。",
            "知君安未得，聊且示忘机。"
        ],
        "notes": "",
        "id": "15bb3512217cb24b0a439a743171ce38"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "乱后逢友人",
        "preface": "",
        "paragraphs": [
            "沧海去未得，倚舟聊问津。",
            "生灵寇盗尽，方镇改更贫。",
            "梦里旧行处，眼前新贵人。",
            "从来事如此，君莫独沾巾。"
        ],
        "notes": "",
        "id": "3a05f947787e30d33146b0a7794c27e2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "已叹良时晚，仍悲别酒催。",
            "暖芳随日薄，轻片逐风回。",
            "黛敛愁歌扇，妆残泣镜台。",
            "繁阴莫矜衒，终是共尘埃。"
        ],
        "notes": "",
        "id": "bd1d67b3bc88683b3686ec5808b6d2d4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日富春江行",
        "preface": "",
        "paragraphs": [
            "远岸平如翦，澄江静似铺。",
            "紫鳞仙客驭，金颗李衡奴。",
            "冷叠群山阔，清涵万象殊。",
            "严陵亦高见，归卧是良图。"
        ],
        "notes": "",
        "id": "fed9e6582df16b506ee4346f5059c31e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄侯博士",
        "preface": "",
        "paragraphs": [
            "规谏扬雄赋，邅回贾谊官。",
            "久贫还往少，孤立转迁难。",
            "清镜流年急，高槐旅舍寒。",
            "侏儒亦何有，饱食向长安。"
        ],
        "notes": "",
        "id": "53befcc2f0b7c3a3799b38aa17cc5c83"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送沈光侍御赴职闽中",
        "preface": "",
        "paragraphs": [
            "未至应居右，全家出帝乡。",
            "礼优逢苑雪，官重带台霜。",
            "夜浦吴潮吼，春滩建水狂。",
            "延平有风雨，从此是腾骧。"
        ],
        "notes": "",
        "id": "24860b3475719d36570e805dad9ff226"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄袁皓侍郎",
        "preface": "",
        "paragraphs": [
            "东台失路岐，荣辱事堪悲。",
            "我寝牛衣敝，君居豸角危。",
            "风尘慙上品，才业愧明时。",
            "千里芙蓉幕，何由话所思。"
        ],
        "notes": "",
        "id": "be526f65b82b85dd7fc6534c63e8a45a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄金吾李荪常侍",
        "preface": "",
        "paragraphs": [
            "西班掌禁兵，兰锜最分明。",
            "晓色严天仗，春寒避火城。",
            "安危虽已任，韬略即嘉声。",
            "请问何功德，壶关寇始平。"
        ],
        "notes": "",
        "id": "d160f05fdc3c8b99dd91f3200c4d6e79"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "商于驿与于蕴玉话别",
        "preface": "",
        "paragraphs": [
            "南朝徐庾流，洛下忆同游。",
            "酒采闲坊菊，山登远寺楼。",
            "相思劳寄梦，偶别已经秋。",
            "还被青青桂，催君不自由。"
        ],
        "notes": "",
        "id": "7671d700d4007320a3ef74c4df7b9a1c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "封禅寺居",
        "preface": "",
        "paragraphs": [
            "盛礼何由覩，嘉名偶寄居。",
            "周南太史泪，蛮徼长卿书。",
            "砌竹摇风直，庭花泣露疎。",
            "谁能赋秋兴，千里隔吾庐。"
        ],
        "notes": "",
        "id": "7caf89ca43a9aace7ec3760118fe4122"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱",
        "preface": "",
        "paragraphs": [
            "志士不敢道，贮之成祸胎。",
            "小人无事艺，假尔作梯媒。",
            "解释愁肠结，能分睡眼开。",
            "朱门狼虎性，一半逐君回。"
        ],
        "notes": "",
        "id": "f451f1ed545faba1470a9c1f9ecfa477"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "投寄韦右丞",
        "preface": "",
        "paragraphs": [
            "赤壁征文聘，中台拜郄诜。",
            "官资参令仆，曹署辖星辰。",
            "幞被从谁起，持纲自此新。",
            "举朝明典教，封纳诏书频。",
            "禁树曾摛藻，台乌旧避尘。"
        ],
        "notes": "",
        "id": "638ea92c508f5e1319ad26e25af3204a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "红叶",
        "preface": "",
        "paragraphs": [
            "不奈荒城畔，那堪晚照中。",
            "野晴霜浥绿，山冷雨催红。",
            "游子灞陵道，美人长信宫。",
            "等闲居岁暮，摇落意无穷。"
        ],
        "notes": "",
        "id": "6eae8be564bfd9465c5d35721e05ed53"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "期徐道者不至",
        "preface": "",
        "paragraphs": [
            "辽鹤虚空语，冥鸿未易亲。",
            "偶然来即是，必拟见无因。",
            "霜霰穷冬令，杯盘旅舍贫。",
            "只应蓟子训，醉后懒分身。"
        ],
        "notes": "",
        "id": "001cf4d6d2c521b8fbb6494921ffef16"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "岁除夜",
        "preface": "",
        "paragraphs": [
            "官历行将尽，村醪强自倾。",
            "厌寒思暖律，畏老惜残更。",
            "岁月已如此，寇戎犹未平。",
            "儿童不谙事，歌吹待天明。"
        ],
        "notes": "",
        "id": "29a874d230d43a36c8dcbc468cbd3dbc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "尽道丰年瑞，丰年事若何。",
            "长安有贫者，为瑞不宜多。"
        ],
        "notes": "",
        "id": "32fd8f5ff9ced021cae9068053bef05f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "旅梦",
        "preface": "",
        "paragraphs": [
            "旅梦思迁次，穷愁有叹嗟。",
            "子鹅京口远，粳米会稽赊。",
            "漏涩才成滴，灯寒不作花。",
            "出门聊一望，蟾桂向人斜。"
        ],
        "notes": "",
        "id": "0625d07d77a6e06c313dfb54648d305f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋寄张坤",
        "preface": "",
        "paragraphs": [
            "庭树已黄落，闭门俱寂寥。",
            "未知栖托处，空羡圣明朝。",
            "酒醒乡心阔，云晴客思遥。",
            "吾徒自多感，颜子只箪瓢。"
        ],
        "notes": "",
        "id": "3c3fe5d9e052c9ad64127e85a1b440b9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "伤华髪",
        "preface": "",
        "paragraphs": [
            "旧国迢迢远，清秋种种新。",
            "已衰曾轸虑，初见忽沾巾。",
            "日薄梳兼嬾，根危镊恐频。",
            "青铜不自见，只拟老他人。"
        ],
        "notes": "",
        "id": "3acdff8490c8e72d25a63d4830e2201c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "九江早秋",
        "preface": "",
        "paragraphs": [
            "雨过晚凉生，楼中枕簟清。",
            "海风吹乱木，岩磬落孤城。",
            "百岁几多日，四蹄无限程。",
            "西邻莫高唱，俱是别离情。"
        ],
        "notes": "",
        "id": "182d07d22f59aafd6840b2bc0fc746b6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "初秋寄友人",
        "preface": "",
        "paragraphs": [
            "九华曾屏迹，罹乱与心违。",
            "是处堪终老，新秋又未归。",
            "病中芳草歇，愁里白云飞。",
            "樵侣兼同志，音书近亦稀。"
        ],
        "notes": "",
        "id": "6b818f375363664a65dce5148cb2446f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋居有寄",
        "preface": "",
        "paragraphs": [
            "端居湖岸东，生计有无中。",
            "魇处千般鬼，寒时百种风。",
            "性灵纵道拙，心事奈成空。",
            "多谢金台客，何当一笑同。"
        ],
        "notes": "",
        "id": "4c3c6176de6bd1ed91f5b131de6cd672"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "雪霁",
        "preface": "",
        "paragraphs": [
            "南山雪乍晴，寒气转峥嵘。",
            "销却闲门出，随他骏马行。",
            "一竿如有计，五鼎岂须烹。",
            "愁见天街草，青青又欲生。"
        ],
        "notes": "",
        "id": "e84bbf528cfc399aa71407be7508dd89"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "堠子",
        "preface": "",
        "paragraphs": [
            "终日路岐旁，前程亦可量。",
            "未能慙面黑，只是恨头方。",
            "雅旨逾千里，高文近两行。",
            "君知不识字，第一莫形相。"
        ],
        "notes": "",
        "id": "d3d21ce32ae4f5eab3d3de47b98266c4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "初夏寄顾绍宗",
        "preface": "",
        "paragraphs": [
            "江上偶分袂，四回寒暑更。",
            "青山无路入，白发满头生。",
            "郢浦鴈寻过，镜湖蝉又鸣。",
            "怜君未归日，杯酒若为情。"
        ],
        "notes": "",
        "id": "7809b9fa1709b6b1be5767910e6be1ab"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄第五尊师",
        "preface": "",
        "paragraphs": [
            "苕溪烟月久因循，野鹤衣裘独茧纶。",
            "只说泊船无定处，不知携手是何人。",
            "朱黄拣日囚尸鬼，青白临时注脑神。",
            "欲访先生问经诀，世间难得不由身。"
        ],
        "notes": "",
        "id": "e89d1a360d476307f4f5621e18185e50"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄西华黄炼师",
        "preface": "",
        "paragraphs": [
            "西华有路入中华，依约山川认永嘉。",
            "羽客昔时留筿簜，故人今又种烟霞。",
            "坛高已降三清鹤，海近应通八月槎。",
            "盛事两般君总得，老莱衣服戴颙家。"
        ],
        "notes": "",
        "id": "8e6a56afc6f91ff9082f3e2fd3ed8747"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "所思",
        "preface": "",
        "paragraphs": [
            "西上青云未有期，东归沧海一何迟。",
            "酒阑梦觉不称意，花落月明空所思。",
            "长恐病侵多事日，可堪贫过少年时。",
            "鬬鸡走狗五陵道，惆怅输他轻薄儿。"
        ],
        "notes": "",
        "id": "55f1417f448fa153e7664062d63e9d93"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送支使萧中丞赴阙",
        "preface": "",
        "paragraphs": [
            "八年刀笔到京华，归去青冥路未赊。",
            "今日风流卿相客，旧时基业帝王家。",
            "彤庭彩凤虽添瑞，望府红莲已减花。",
            "从此常僚如有问，海边麇鹿斗边槎。"
        ],
        "notes": "",
        "id": "b829e1eadd60919c0262cbaf68d6ad9a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送人归湘中兼寄旧知",
        "preface": "",
        "paragraphs": [
            "青溪烟雨九华山，乱后应同梦寐间。",
            "万里分飞休掩袂，两旬相见且开颜。",
            "君依宰相貉蝉贵，我恋王门鬓髪斑。",
            "为谢伏波筵上客，几时金印拟西还。"
        ],
        "notes": "",
        "id": "305147895a33c8557a14cda72ea8e6c2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "自贻",
        "preface": "",
        "paragraphs": [
            "衰老应难更进趋，药畦经卷自朝晡。",
            "纵无显效亦藏拙，若有所成甘守株。",
            "汉武巡游虚轧轧，秦皇吞并谩驱驱。",
            "如何只见丁家鹤，依旧辽东叹绿芜。"
        ],
        "notes": "",
        "id": "ed502259c923e91e37f4be62ae1e0d01"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "暇日感怀因寄同院吴蜕拾遗",
        "preface": "",
        "paragraphs": [
            "璧池清秩访燕台，曾捧瀛州札翰来。",
            "今日二难俱大夜，当时三幅谩高才。",
            "戏悲槐市便便笥，狂忆樟亭满满杯。",
            "犹幸小兰同舍在，每因相见即衔哀。"
        ],
        "notes": "",
        "id": "4760fa295348e41bd221c553b0499d8c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "偶兴",
        "preface": "",
        "paragraphs": [
            "逐队随行二十春，曲江池畔避车尘。",
            "如今赢得将衰老，闲看人间得意人。"
        ],
        "notes": "",
        "id": "24d59824927feeb5c76d1e7b14f46037"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题凿石山僧院",
        "preface": "",
        "paragraphs": [
            "日夜潮声送是非，一回登眺一忘机。",
            "怜师好事无人见，不把兰芽染褐衣。"
        ],
        "notes": "",
        "id": "ee66b113e697ac77cc1297377496417d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "圉城偶作",
        "preface": "",
        "paragraphs": [
            "东望陈留日欲曛，每因刀笔想夫君。",
            "自从郭泰碑铭后，只见黄金不见文。"
        ],
        "notes": "",
        "id": "157f22fd55071c27df524fff37a2b6e0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "乌程",
        "preface": "",
        "paragraphs": [
            "两府攀陪十五年，郡中甘雨幕中莲。",
            "一瓶犹是乌程酒，须对霜风度泫然。"
        ],
        "notes": "",
        "id": "1342fc9e0992df3a7a9a9db7c29f9e2b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送杨炼师却归贞浩岩",
        "preface": "",
        "paragraphs": [
            "宦途不复更经营，归去东南任意行。",
            "别后几回思会面，到来相见似前生。",
            "久居竹盖知勤苦，旧业莲峰想变更。",
            "为谢佯狂吴道士，耳中时有铁船声。"
        ],
        "notes": "",
        "id": "745181f75f3483b6862ce4b6a0717bbb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "暇日投钱尚父",
        "preface": "",
        "paragraphs": [
            "牛斗星边女宿间，栋梁虚敞丽江关。",
            "望高汉相东西阁，名重淮王大小山。",
            "礼设鬬倾金凿落，马蹄争撼玉连环。",
            "自慙麇鹿无能事，未报深恩鬓已斑。"
        ],
        "notes": "",
        "id": "8905b53598ab523b2404f2745c191fac"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "览晋史",
        "preface": "",
        "paragraphs": [
            "齐王僚属好男儿，偶觅东归便得归。",
            "满目路岐抛似梦，一船风雨去如飞。",
            "盘擎紫线莼初熟，箸拨红丝鲙正肥。",
            "惆怅途中无限事，与君千载两忘机。"
        ],
        "notes": "",
        "id": "1df14881c1f0ebda8e80b6edd8d926f3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "感别元帅尚父",
        "preface": "",
        "paragraphs": [
            "玉函瑶检下台司，记得当时捧领时。",
            "半壁龙虵蟠造化，满筐山岳动神祇。",
            "疲牛舐犊心犹切，阴鹤鸣雏力已衰。",
            "稚子不才身抱疾，日窥贞迹泪双垂。"
        ],
        "notes": "",
        "id": "1c5683333e5abdbaf5503c8e901694ed"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "尚父偶建小楼特摛丽藻绝句不敢称扬三首 一",
        "preface": "",
        "paragraphs": [
            "结构叨冯柱石才，敢期幢盖此裴回。",
            "阳春曲调高谁和，尽日焚香倚隗台。"
        ],
        "notes": "",
        "id": "aa0f9089234807fb6c027a4917096bd3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "尚父偶建小楼特摛丽藻绝句不敢称扬三首 二",
        "preface": "",
        "paragraphs": [
            "瑇簪珠履愧非才，时凭阑干首重回。",
            "只待淮妖翦除后，别倾巵酒贺行台。"
        ],
        "notes": "",
        "id": "efd908e5b1207cb65a8089f5ef48151f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "尚父偶建小楼特摛丽藻绝句不敢称扬三首 三",
        "preface": "",
        "paragraphs": [
            "阑槛初成愧楚才，不知星彩尚迂回。",
            "风流孔令陶钧外，犹记山妖逼小台。"
        ],
        "notes": "",
        "id": "bd573c86a41e48503713909be0681c3e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题玄同先生草堂三首 一",
        "preface": "",
        "paragraphs": [
            "杳杳诸天路，苍苍大涤山。",
            "景舆留不得，毛节去应闲。",
            "相府旧知己，教门新启关。",
            "太平匡济术，流落在人间。"
        ],
        "notes": "",
        "id": "d9b6d9a07b89c9ebbd6710925321d0e5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题玄同先生草堂三首 二",
        "preface": "",
        "paragraphs": [
            "先生诀行日，曾奉数行书。",
            "意密寻难会，情深恨有余。",
            "石桥春暖后，句漏药成初。",
            "珍重云兼鹤，从来不定居。"
        ],
        "notes": "",
        "id": "62653ddd340a80c5656fc8880821c7c0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题玄同先生草堂三首 三",
        "preface": "",
        "paragraphs": [
            "常时忆讨论，历历事犹存。",
            "酒向余杭尽，云从大涤昏。",
            "往来无道侣，归去有台恩。",
            "自此玄言绝，长应闭洞门。"
        ],
        "notes": "",
        "id": "fda034461bc5d9f3e8f0d2cfc83acc87"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "城西作",
        "preface": "",
        "paragraphs": [
            "从军无一事，终日掩空斋。",
            "道薄交游少，才疎进取乖。",
            "野禽鸣聒耳，庭草绿侵阶。",
            "幸自同樗栎，何妨惬所怀。"
        ],
        "notes": "",
        "id": "64a9350a33608219a97965207ad8fa67"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "冬暮城西晚眺",
        "preface": "",
        "paragraphs": [
            "谬忝莲华幕，虚沾柏署官。",
            "欹危长抱疾，衰老不禁寒。",
            "时事已日过，世途行转难。",
            "千崖兼万壑，只向望中看。"
        ],
        "notes": "",
        "id": "ae7d6f2a34dfb3ed45e6ca64ae92edcb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋霁后",
        "preface": "",
        "paragraphs": [
            "净碧山光冷，圆明露点匀。",
            "渚莲丹脸恨，堤柳翠眉颦。",
            "蝉已送行客，鴈应辞主人。",
            "蝇蚊渐无况，日晚自相亲。"
        ],
        "notes": "",
        "id": "8100604a468e6e94033861982c912887"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "茅斋",
        "preface": "",
        "paragraphs": [
            "从事不从事，养生非养生。",
            "职为尸禄本，官是受恩名。",
            "时态已相失，岁华从自惊。",
            "西斋一巵酒，衰老与谁倾。"
        ],
        "notes": "",
        "id": "7817ae480f49cfc4c28c442ffd41ef2e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "使者",
        "preface": "",
        "paragraphs": [
            "使者衔中旨，崎岖万里行。",
            "人心犹未革，天意似难明。",
            "四海霍光第，六宫张奉营。",
            "陪臣无以报，西望不胜情。"
        ],
        "notes": "",
        "id": "074f3ff9584716d6386b7d3550cee169"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "途中逢刘知远",
        "preface": "",
        "paragraphs": [
            "吴楚烟波里，巢由季孟间。",
            "只言无事贵，不道致身闲。",
            "别渚莲根断，归心桂树顽。",
            "空劳钟璞意，尘世隔函关。"
        ],
        "notes": "",
        "id": "41f34657dbea4945b70f15113f283750"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "遁迹",
        "preface": "",
        "paragraphs": [
            "遁迹知安住，沾襟欲奈何。",
            "朝廷犹礼乐，郡邑忍干戈。",
            "华马凭谁问，胡尘自此多。",
            "因思汉明帝，中夜忆廉颇。"
        ],
        "notes": "",
        "id": "482cb53cb55c2f376bfa2a223b511edb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "借问陇头水，年年恨何事。",
            "全疑呜咽声，中有征人泪。",
            "自古无长策，况我非深智。",
            "何计谢潺湲，一宵空不寐。"
        ],
        "notes": "",
        "id": "2062078c2b01fc5b44bcfa8e787cbf6c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秦中富人",
        "preface": "",
        "paragraphs": [
            "高高起华堂，区区引流水。",
            "粪土金玉珍，犹嫌未奢侈。",
            "陋巷满蓬蒿，谁知有颜子。"
        ],
        "notes": "",
        "id": "4734a186a55b2e8b89eaefd2154d052c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "思归行",
        "preface": "",
        "paragraphs": [
            "不耕南亩田，为爱东堂桂。",
            "身同树上花，一落又经岁。",
            "交亲亦相薄，知己恩潜替。",
            "日开十二门，自是无归计。"
        ],
        "notes": "",
        "id": "12f172d513624829d187b69d528d3e51"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "即事中元甲子",
        "preface": "",
        "paragraphs": [
            "三秦流血已成川，塞上黄云战[马]闲。",
            "只有羸兵填渭水，终无奇事出商山。",
            "田园已没红尘内，弟姪相逢白刃间。",
            "惆怅翠华犹未返，泪痕空滴劒文斑。"
        ],
        "notes": "",
        "id": "d345233affe96dcba480bdc740b1c4a7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "魏城逢故人",
        "preface": "",
        "paragraphs": [
            "一年两度锦江游，前值东风后值秋。",
            "芳草有情皆碍马，好云无处不遮楼。",
            "山将别恨和心断，水带离声入梦流。",
            "今日因君试回首，澹烟乔木隔绵州。"
        ],
        "notes": "",
        "id": "0d53d412a2c478fb025d97fb92341b12"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "游江夏口",
        "preface": "",
        "paragraphs": [
            "醉别江东酒一杯，往年曾此驻尘埃。",
            "鱼听建业歌声过，水看瞿塘雪影来。",
            "黄祖不能容贱客，费祎终是负仙才。",
            "平生胆气平生恨，今日江边首嬾回。"
        ],
        "notes": "",
        "id": "855d39c2817aca277403d6bfa21fed73"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春思",
        "preface": "",
        "paragraphs": [
            "荡漾春风渌似波，惹情摇恨去傞傞。",
            "燕翻永日音声好，柳舞空城意绪多。",
            "蜀国暖回溪峡浪，卫娘清转遏云歌。",
            "可怜户外桃兼李，仲蔚蓬蒿奈尔何。"
        ],
        "notes": "",
        "id": "194821f1cc4e5af6a850559d6c5aadcc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "黄鹤驿寓题",
        "preface": "",
        "paragraphs": [
            "野云芳草绕离鞭，敢对青楼倚少年。",
            "秋色未催榆塞鴈，人心先下洞庭船。",
            "高歌酒市非狂者，大嚼屠门亦偶然。",
            "车马同归莫同恨，古人头白尽林泉。"
        ],
        "notes": "",
        "id": "f81267873d9b2180e854151b4073552c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "安陆赠徐砺",
        "preface": "",
        "paragraphs": [
            "灵虵桥下水声声，曾向桥边话别情。",
            "一榻偶依陈太守，三年深忆祢先生。",
            "尘欺鬓色非前事，火𦶟蓬根有去程。",
            "还把余杯重相劝，不堪秋色背郧城。"
        ],
        "notes": "",
        "id": "acf4c7d59740299db12f00a3cbb5d5a1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄钟常侍",
        "preface": "",
        "paragraphs": [
            "一从朱履步金台，蘗苦冰寒奉上台。",
            "峻节不由人学得，远途终是自将来。",
            "风高渐展摩天翼，干耸方呈构厦材。",
            "应笑樟亭旧同舍，九州无验满炉灰。"
        ],
        "notes": "",
        "id": "289e09c0cd73b9a621af0b72ade2a759"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中秋夜不见月",
        "preface": "",
        "paragraphs": [
            "阴云薄雾上空虚，此夕清光已破除。",
            "只恐异时开霁后，玉轮依旧养蟾蜍。"
        ],
        "notes": "",
        "id": "889392a136794ec8b93120a3571f2115"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "魏博罗令公附卷有回",
        "preface": "",
        "paragraphs": [
            "寒门虽得在诸宗，栖北巢南恨不同。",
            "马上固慙消髀肉，幄中由羡愈头风。",
            "蹉跎岁月心仍切，迢遰江山梦未通。",
            "深荷吾宗有知己，好将刀笔为英雄。"
        ],
        "notes": "",
        "id": "538e04ddcabc61f53acc046572b5c538"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄处默师",
        "preface": "",
        "paragraphs": [
            "甘露卷帘看雨脚，樟亭倚柱望潮头。",
            "十年顾我醉中过，两地与师方外游。",
            "久隔兵戈常寄梦，近无书信更堪忧。",
            "香炉烟霭虎溪月，终棹铁船寻惠休。"
        ],
        "notes": "",
        "id": "09cff25ab0d4b37cab5c5b4b8380a5c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "病中上钱尚父",
        "preface": "",
        "paragraphs": [
            "左脚方行右臂挛，每慙名迹污宾筵。",
            "纵饶吴土容衰病，争奈燕台费料钱。",
            "藜杖已干难更把，竹舆虽在不堪悬。",
            "深恩重德无言处，回首浮生泪泫然。"
        ],
        "notes": "",
        "id": "b0789df568ea89435156dc4b42781c48"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送梅处士归宁国",
        "preface": "",
        "paragraphs": [
            "十五年前即别君，别时天下未纷纭。",
            "乱罹且喜身俱在，存没那堪耳更闻。",
            "良会谩劳悲曩迹，旧交谁去吊荒坟。",
            "殷勤为谢逃名客，想望千秋岭上云。"
        ],
        "notes": "",
        "id": "e91d02b0fe4011b9c258741251562407"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "经故友所居",
        "preface": "",
        "paragraphs": [
            "槐花漠漠向人黄，此地追游迹已荒。",
            "清论不知庄叟达，死交空欢赵岐忙。",
            "病来未忍言闲事，老去唯知觅醉乡。",
            "日暮街东策羸马，一声横笛似山阳。"
        ],
        "notes": "",
        "id": "12ff50bd09c9278f7e8284386c5632d7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "大梁从事居汜水",
        "preface": "",
        "paragraphs": [
            "前年帝里望行尘，记得仙家第四人。",
            "泉暖旧谙龙偃息，露寒初见鹤精神。",
            "歌声上榻梁园晚，梦遶残钟汜水春。",
            "知有箧中编集在，只应从此是经纶。"
        ],
        "notes": "",
        "id": "16abf43a79455567e2cff9d9e9e45ae8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "杜处士新居",
        "preface": "",
        "paragraphs": [
            "翠敛王孙草，荒诛宋玉茅。",
            "寇余无故物，时薄少深交。",
            "迸笋穿行径，饥雏出坏巢。",
            "小园吾亦有，多病近来抛。"
        ],
        "notes": "",
        "id": "28e89a43d1707f5f0111c829fce5da94"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "绝境",
        "preface": "",
        "paragraphs": [
            "绝境非身事，流年但物华。",
            "水梳苔髪直，风引蕙心斜。",
            "凡客从题凤，肤音未胜蛙。",
            "小船兼有桨，始与问渔家。"
        ],
        "notes": "",
        "id": "7bc354b23ab5733cf290b7bf762affb6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "雪中怀友人",
        "preface": "",
        "paragraphs": [
            "腊酒复腊雪，故人今越乡。",
            "所思谁把醆，端坐恨无航。",
            "兔苑旧游尽，龟台仙路长。",
            "未知邹孟子，何以奉梁王。"
        ],
        "notes": "",
        "id": "144a9c39248fc93dcbaa7e79d5e275d7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "宰邑慙良术，为文愧壮图。",
            "纵饶长委命，争奈渐非夫。",
            "杯酒有时有，乱罹无处无。",
            "金庭在何域，回首一踟蹰。"
        ],
        "notes": "",
        "id": "d2aca31e18e96c0e405540c7ca946bd7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "升仙桥",
        "preface": "",
        "paragraphs": [
            "危梁枕路岐，驻马问前时。",
            "价自友朋得，名因妇女知。",
            "直须论运命，不得逞文词。",
            "执戟君乡里，荣华竟若为。"
        ],
        "notes": "",
        "id": "a3a57ab145f69d05d52098b9ba072b34"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "姑苏[真]娘墓",
        "preface": "",
        "paragraphs": [
            "春草荒坟墓，萋萋向虎丘。",
            "死犹嫌寂寞，生肯不风流。",
            "皎镜山泉冷，轻裾海雾秋。",
            "还应伴西子，香迳夜深游。"
        ],
        "notes": "",
        "id": "27e9841aee4b9440eb9acd751d9b83f6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "灵山寺",
        "preface": "",
        "paragraphs": [
            "晚景聊摅抱，凭栏几荡魂。",
            "槛虚从四面，江阔奈孤根。",
            "幽径薜萝色，小山菭藓痕。"
        ],
        "notes": "",
        "id": "c1685dc1408963de1ceabaf52feb8fc9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "倚櫂",
        "preface": "",
        "paragraphs": [
            "倚櫂听邻笛，沾衣认酒垆。",
            "自缘悲巨室，谁复为穷途。",
            "树解将军梦，城遗御史乌。",
            "直应齐始了，倾酌向寒芜。"
        ],
        "notes": "",
        "id": "5ce827c4bd9d1afa3aa13f2e7ec4ba7a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋夕对月",
        "preface": "",
        "paragraphs": [
            "夜月色可掬，倚楼聊解颜。",
            "未能分寇盗，徒欲满关山。",
            "背冷金蟾滑，毛寒玉兔顽。",
            "姮娥谩偷药，长寡老中闲。"
        ],
        "notes": "",
        "id": "8d98d9861c89c170894eacce472c69d6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄征士魏员外",
        "preface": "",
        "paragraphs": [
            "家遁苏门节，清贫粉署官。",
            "不矜朝命重，只恨路行难。",
            "窗晓鸡谭倦，庭秋蝶梦阑。",
            "羡君归未得，还有钓鱼竿。"
        ],
        "notes": "",
        "id": "0eca70042eb73d60edd0311025234237"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "宿彭蠡馆",
        "preface": "",
        "paragraphs": [
            "孤馆少行旅，解鞍增别愁。",
            "远山矜薄暮，高柳怯清秋。",
            "病里见时态，醉中思旧游。",
            "所怀今已矣，何必恨东流。"
        ],
        "notes": "",
        "id": "7d6a1de09a713b0a4e635b1e8dae59e0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "空庭夜未央，点点度西墙。",
            "抱影何微细，乘时忽发扬。",
            "不思因腐草，便拟倚孤光。",
            "若道能通照，车公业肯长。"
        ],
        "notes": "",
        "id": "3823ece5af5b2ea3fe97541c3ae87bb4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早秋宿叶堕所居",
        "preface": "",
        "paragraphs": [
            "池荷叶正圆，长历报时殚。",
            "旷野云蒸热，空庭雨始寒。",
            "蝇蚊犹得志，簟席若为安。",
            "浮世知谁是，劳歌共一懽。"
        ],
        "notes": "",
        "id": "de1eba192c5c0db00b7c7c6df981a18d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "蜨",
        "preface": "",
        "paragraphs": [
            "汉王刀笔精，写尔逼天生。",
            "舞巧何妨急，飞高所恨轻。",
            "野田黄雀虑，山馆主人情。",
            "此物那堪作，庄周梦不成。"
        ],
        "notes": "",
        "id": "0226c3564d66b324669ba2a2c8e6c37f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春居",
        "preface": "",
        "paragraphs": [
            "春风百卉摇，旧国路迢迢。",
            "偶病成疎散，因贫得寂寥。",
            "倚帘高柳弱，乘露小桃夭。",
            "春色常无处，村醪更一瓢。"
        ],
        "notes": "",
        "id": "945a319633b331d7e360e08dc3fdf4e6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "轻飙",
        "preface": "",
        "paragraphs": [
            "轻飙掠晚莎，秋物惨关河。",
            "战垒平时少，斋坛上处多。",
            "楚虽屈子重，汉亦忆廉颇。",
            "不及云台议，空山老薜萝。"
        ],
        "notes": "",
        "id": "3e146b71c21c385b7a0f714ca8b7f5c8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "不必嫌漂露，何妨养羽毛。",
            "汉妃金屋远，卢女杏梁高。",
            "野迥双飞急，烟晴对语劳。",
            "犹胜黄雀在，栖息是蓬蒿。"
        ],
        "notes": "",
        "id": "07008e17d101e65ac268f5fe70b3a8b1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "陕西晚思",
        "preface": "",
        "paragraphs": [
            "长途已自穷，此去便西东。",
            "树色荣衰里，人心往返中。",
            "别情流水急，归梦故山空。",
            "莫忘交游分，从来事一同。"
        ],
        "notes": "",
        "id": "2fb0f34eba757709f73ca6284196c6f0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "除夜寄张达",
        "preface": "",
        "paragraphs": [
            "梅花已著眼，竹叶况黏唇。",
            "只此留残岁，那堪忆故人。",
            "乱罹书不远，衰病日相亲。",
            "江浦思归意，明朝又一春。"
        ],
        "notes": "",
        "id": "3e53e8f242e69bf4383d676002e95a0f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄酬邺王罗令公五首 一",
        "preface": "",
        "paragraphs": [
            "营室东回荫斥丘，少年承袭拥青油。",
            "坐调金鼎尊明主，横把雕戈拜列侯。",
            "书札二王争巧拙，篇章七子避风流。",
            "西园旧迹今应在，衰老无因奉胜游。"
        ],
        "notes": "",
        "id": "d751378b3f123485a3d5c1cfcda7e7d8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄酬邺王罗令公五首 二",
        "preface": "",
        "paragraphs": [
            "脉散源分历几朝，纵然官宦只卑僚。",
            "正忧末派沦沧海，忽见高枝拂绛霄。",
            "十万貔貅趋玉帐，三千宾客珥金貂。",
            "良时难得吾宗少，应念寒门更寂寥。"
        ],
        "notes": "",
        "id": "0a6f18ce43a0af9059f651e345781204"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄酬邺王罗令公五首 三",
        "preface": "",
        "paragraphs": [
            "敢将衰弱附强宗，细筭还缘血脉同。",
            "湘浦烟波无旧迹，邺都兰菊有遗风。",
            "每怜罹乱书犹达，所恨云泥路不通。",
            "珍重珠玑兼绣段，草玄堂下寄扬雄。"
        ],
        "notes": "",
        "id": "3340647666391f7f95a96c0b9f1e323b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄酬邺王罗令公五首 四",
        "preface": "",
        "paragraphs": [
            "水云开霁立高亭，依约黎阳对福星。",
            "只见篇章矜镂管，不知勋业柱青冥。",
            "早缘入梦金方砺，晚为传家鼎始铭。",
            "鹤髪四垂烟阁远，此生何处拜仪形。"
        ],
        "notes": "",
        "id": "8ef597dadb5bc5aa4e05e11cd924eef4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄酬邺王罗令公五首 五",
        "preface": "",
        "paragraphs": [
            "锦笈朱囊连复连，紫鸾飞下浙江边。",
            "绡从海室夺烟雾，乐奏帝官胜管弦。",
            "长笑应刘悲显达，每嫌伊霍少诗篇。",
            "戴湾老圃根基薄，虚费工夫八十年。"
        ],
        "notes": "",
        "id": "24a70e7069334ae3ebcffe1358b33d40"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日投钱塘元帅尚父二首 一",
        "preface": "",
        "paragraphs": [
            "正忧衰老辱金台，敢望昭王顾问来。",
            "门外旌旗屯[虎豹]，壁闲章句动风雷。",
            "三都节已联翩降，两地花应次第开。",
            "若比紫髯分鼎足，未闻余力有琼环。"
        ],
        "notes": "",
        "id": "a09d1d33d0a73a295847ad3b96ee6174"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日投钱塘元帅尚父二首 二",
        "preface": "",
        "paragraphs": [
            "征东幕府十三州，敢望非才忝上游。",
            "官秩已叨吴品职，姓名兼显鲁春秋。",
            "盐车顾后声方重，火井窥来焰始浮。",
            "一句黄河千载事，麦城王粲谩登楼。"
        ],
        "notes": "",
        "id": "3ca10d118f9813acddaafb393dba44dc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱塘府亭",
        "preface": "",
        "paragraphs": [
            "新恩别启馆娃宫，还拜吴王向此中。",
            "九牧土田周制在，两藩茅社汉仪同。",
            "春生旧苑芳洲雨，香入高台小径风。",
            "更有宠光人未见，问安调膳尽三公。"
        ],
        "notes": "",
        "id": "f9918a95a0da591073e578cd2cf9af1e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "野狐泉",
        "preface": "",
        "paragraphs": [
            "潏潏寒光溅路尘，相传妖物此潜身。",
            "又应改换皮毛后，何处人间作好人。"
        ],
        "notes": "",
        "id": "3c09fa9b5344e53474874f01ff862b2e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "宿纪南驿",
        "preface": "",
        "paragraphs": [
            "策蹇南游忆楚朝，阴风淅淅树萧萧。",
            "不知无忌奸邪骨，又作何山野葛苗。"
        ],
        "notes": "",
        "id": "05703ba4cf5fe7d38dc80b580ce0dd2d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "赠无相禅师",
        "preface": "",
        "paragraphs": [
            "人人尽道事空王，心里忙于市井忙。",
            "惟有马当山上客，死门生路两相忘。"
        ],
        "notes": "",
        "id": "96a133616c22d3b2fc88f1a1d2d19b26"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "青云路不通，归计奈长蒙。",
            "老恐医方误，穷忧酒醆空。",
            "何堪罹乱后，更入是非中。",
            "长短遭讥笑，回头避钓翁。"
        ],
        "notes": "",
        "id": "fa5211b626032ea8b187738c9c17f65e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江夏酬高崇节",
        "preface": "",
        "paragraphs": [
            "腊雪都堂试，春风汴水行。",
            "十年虽抱疾，何处不无情？",
            "群盗正当路，此游应隔生。",
            "劳君问流落，山下已躬耕。"
        ],
        "notes": "",
        "id": "c96949371b75d0608c89c000dc344c36"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "鸎声",
        "preface": "",
        "paragraphs": [
            "井上梧桐暗，花间雾露晞。",
            "一枝晴复暖，百啭是兼非。",
            "金屋梦初觉，玉关人未归。",
            "不堪闲日听，因尔又沾衣。"
        ],
        "notes": "",
        "id": "5270b46b7a2c53b49c20ca27e296322a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "倣玉台体",
        "preface": "",
        "paragraphs": [
            "青楼枕路隅，壁甃复椒涂。",
            "晚梦通帘柙，春寒逼酒罏。",
            "解吟怜芍药，难见恨菖蒲。",
            "试问年多少，邻姬亦姓胡。"
        ],
        "notes": "",
        "id": "cd0e49f3d8ae112ccc97e303e10aba69"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "夜泊义兴戏呈邑宰",
        "preface": "",
        "paragraphs": [
            "溪畔维舟问戴星，此中三害有图经。",
            "长桥可避南山远，却恐难防是最灵。"
        ],
        "notes": "",
        "id": "0fe1891fa9540b165e44601b778323a2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "听琵琶",
        "preface": "",
        "paragraphs": [
            "香筵酒散思朝散，偶向梧桐暗处闻。",
            "大底曲中皆有恨，满楼人自不知君。"
        ],
        "notes": "",
        "id": "c5007f2d982e450692ab9521fc48fc4b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "经耒阳杜工部墓",
        "preface": "",
        "paragraphs": [
            "紫菊馨香覆楚醪，奠君江畔雨萧骚。",
            "旅魂自是才相累，闲骨何妨冢更高。",
            "𫘧骥丧来空蹇蹶，芝兰衰后长蓬蒿。",
            "屈原宋玉邻君处，几驾青螭缓郁陶。"
        ],
        "notes": "",
        "id": "42191fa4cb586eab6c29a0d23ac7e181"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题袁溪张逸人所居",
        "preface": "",
        "paragraphs": [
            "蒲梢猎猎燕差差，数里溪光日落时。",
            "芳树文君机上锦，远山孙寿镜中眉。",
            "鸡窗夜静开书卷，鱼槛春深展钓丝。"
        ],
        "notes": "",
        "id": "1ee0fca58065196898eb9719dbd7582b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "升平公主旧第",
        "preface": "",
        "paragraphs": [
            "乘凤仙人降此时，玉篇才罢到文词。",
            "两轮水硙光明照，百尺鲛绡换好诗。",
            "带砺山河今尽在，风流罇俎见无期。",
            "坛场客散香街暝，惆怅齐竽取次吹。"
        ],
        "notes": "",
        "id": "9c129c085144307506f15fc77e134bd4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄黔中王从事",
        "preface": "",
        "paragraphs": [
            "故人刀笔事军书，南转黔江半月余。",
            "别后乡关情几许，近来诗酒兴何如。",
            "贪将醉袖矜莺谷，不把瑶缄附鲤鱼。",
            "今日举觞君莫问，生涯牢落鬓萧疎。"
        ],
        "notes": "",
        "id": "869ecfa5fabedf0b4ea2cf9f8d26ac36"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "关亭春望",
        "preface": "",
        "paragraphs": [
            "关畔春云拂马头，马前春事共悠悠。",
            "风摇岸柳长条困，露裛山花小朵愁。",
            "信越功名高似狗，裴王气力大于牛。",
            "未知至竟将何用，渭水泾川一向流。"
        ],
        "notes": "",
        "id": "f49d8a7536d10cb943d3a306bb3ff270"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄徐济进士",
        "preface": "",
        "paragraphs": [
            "往年疎嬾共江湖，月满花香记得无。",
            "霜压楚莲秋后折，雨催蛮酒夜深酤。",
            "红尘偶别迷前事，丹桂相倾媿后徒。",
            "出得函关抽得手，从来不及阮元瑜。"
        ],
        "notes": "",
        "id": "1bfa75ec0ae66dcbc855a45b78aa500e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄韦赡",
        "preface": "",
        "paragraphs": [
            "石城蓑笠阻心期，落尽山花有所思。",
            "羸马二年蓬转后，故人何处月明时？",
            "风催晓雁看看别，雨胁秋蝇渐渐痴。",
            "禅智阑干市桥酒，纵然相见只相悲。"
        ],
        "notes": "",
        "id": "288d7e11d6b1f2aaf33a0e44559a1f62"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "霅溪晚泊寄裴庶子",
        "preface": "",
        "paragraphs": [
            "溪风如扇雨如丝，闲步闲吟柳恽诗。",
            "杯酒疎狂非曩日，野花狼藉似当时。",
            "道穷谩有依刘感，才急应无借寇期。",
            "满眼云山莫相笑，与君俱是受深知。"
        ],
        "notes": "",
        "id": "15f95e839c12fe0a4c1e0c85d048c032"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送姚安之赴任秋浦",
        "preface": "",
        "paragraphs": [
            "官罢春坊地象雷，片帆高指贵池开。",
            "五侯水暖鱼鳞去，九子山晴雁叙来。",
            "江夏黄童徒逞辩，广都庞令恐非才。",
            "到头称意须年少，赢得时光向酒杯。"
        ],
        "notes": "",
        "id": "7c74d5628dcfbcaf80337132ea51bcf5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄乔逸人",
        "preface": "",
        "paragraphs": [
            "南经湘浦北扬州，别后风帆几度游。",
            "春酒谁家禁烂熳，野花何处最淹留？",
            "欲凭尺素边鸿嬾，未定雕梁海燕愁。",
            "长短此行须入手，更饶君占一年秋。"
        ],
        "notes": "",
        "id": "a737f9b81731c2ef8ca0b36a45214e59"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "塞外",
        "preface": "",
        "paragraphs": [
            "塞外偷儿塞内兵，圣君宵旰望升平。",
            "碧幢未作朝廷计，白梃犹驱妇女行。",
            "可使御戎无上策，只应忧国是虚声。",
            "汉王第宅秦田土，今日将军已自荣。"
        ],
        "notes": "",
        "id": "eaa774b39e4e5509c6c50264eff7d9ac"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "裴庶子除太仆卿因贺",
        "preface": "",
        "paragraphs": [
            "楚珪班序未为轻，莫惜良途副圣明。",
            "宫省旧推皇甫谧，寺曹今得夏侯婴。",
            "秩随科第临时贵，官逐簪裾到处清。",
            "应笑马安虚巧宦，四回迁转始为卿。"
        ],
        "notes": "",
        "id": "e2792c4bccc6fb507a1cfea293e24c1c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "蠹简遗编试一寻，寂寥前事似如今。",
            "徐陵笔砚珊瑚架，赵胜宾朋瑇瑁簪。",
            "未必片言资国计，只应邪说动人心。",
            "九原郝泚何由起，虚误西蕃八尺金。"
        ],
        "notes": "",
        "id": "3a2c3f8d2fb4936eb3f3276e7962afda"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元夜泊淮口",
        "preface": "",
        "paragraphs": [
            "木叶回飘水面平，偶因孤棹已三更。",
            "秋凉雾露侵灯下，夜静鱼龙逼岸行。",
            "欹枕正牵题柱思，隔楼谁转遶梁声。",
            "锦帆天子狂魂魄，应过扬州看月明。"
        ],
        "notes": "",
        "id": "35717f785e86634dc0597df796b94999"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄池州郑员外",
        "preface": "",
        "paragraphs": [
            "兽遶朱轮酒满船，郡城萧洒贵池边。",
            "衣同莱子曾分笔，扇似袁宏别有天。",
            "九点好山楼上客，两行高柳雨中烟。",
            "陵阳百姓将何福，社舞村歌又一年。"
        ],
        "notes": "",
        "id": "b215e08425883a581cfdbfa0ff2fbaf0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "归梦",
        "preface": "",
        "paragraphs": [
            "陆海波涛渐渐深，一回归梦抵千金。",
            "路傍草色休多事，墙外莺声肯有心。",
            "日晚向隅悲断梗，夜阑浇酒哭知音。",
            "贪财败阵谁相悉，鲍叔如今不可寻。"
        ],
        "notes": "",
        "id": "938629dc2ab82e90dc65b7ea31297d1e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送溪州使君",
        "preface": "",
        "paragraphs": [
            "兵寇伤残国力衰，就中南土藉良医。",
            "凤衔泥诏辞丹阙，雕倚霜风上画旗。",
            "官职不须轻远地，生灵只是计临时。",
            "灞桥酒醆黔巫月，从此江心两所思。"
        ],
        "notes": "",
        "id": "3b1f405235b696395334ecd06087f421"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送霅川郑员外",
        "preface": "",
        "paragraphs": [
            "明时塞诏列分麾，东拥朱轮出帝畿。",
            "铜虎贵提天子印，银鱼荣傍老莱衣。",
            "歌听茗坞春山暖，诗咏苹洲暮鸟飞。",
            "知有掖垣南步在，可能须待政成归。"
        ],
        "notes": "",
        "id": "09254d15fdcdd8bdbb604c7b680386e0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "酬寄右司李员外",
        "preface": "",
        "paragraphs": [
            "当年忆见桂枝春，自此清途未四旬。",
            "左省望高推健笔，右曹官重得名人。",
            "闲摛丽藻嫌秋兴，静猎遗编笑过秦。",
            "犹把随和向泥滓，应怜疎散任天真。"
        ],
        "notes": "",
        "id": "ca669a82f258952d7547901313609233"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "莲塘驿",
        "preface": "",
        "paragraphs": [
            "莲塘馆东初日明，莲塘馆西行人行。",
            "隔林啼鸟似相应，当路好花疑有情。",
            "一梦不须追往事，数杯犹可慰劳生。",
            "莫言来去只如此，君看鬓边霜几茎。"
        ],
        "notes": "",
        "id": "2997e740dbad916c03c7978a1298542d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "甘露寺火后",
        "preface": "",
        "paragraphs": [
            "六朝胜事已尘埃，犹有闲人怅望来。",
            "只道鬼神能护物，不知龙象自成灰。",
            "犀慙水府浑非怪，燕说吴宫未是灾。",
            "还识平泉故侯否，一生踪迹比楼台。"
        ],
        "notes": "",
        "id": "add6c6d2b374120b1c70f9d12560c08f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春日登上元石头故城",
        "preface": "",
        "paragraphs": [
            "万里伤心极目春，东南王气只逡巡。",
            "野花相笑落满地，山鸟自惊啼傍人。",
            "谩道城池须险阻，可知豪杰亦埃尘。",
            "太平寺主惟轻薄，却把三公与贼臣。"
        ],
        "notes": "",
        "id": "0da34e512c15f5bbd6a54332203b116d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送宣武徐巡官",
        "preface": "",
        "paragraphs": [
            "傲睨公卿二十年，东来西去只悠然。",
            "白知关畔元非马，玄觉壶中别有天。",
            "汉帝诏衔应异日，梁王风雪是初筵。",
            "临行不惜刀圭便，愁杀长安买笑钱。"
        ],
        "notes": "",
        "id": "f9a0ddc2991ad320f22ff681fb82d9e7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "冬暮寄裴郎中",
        "preface": "",
        "paragraphs": [
            "晓髪星星入镜宜，早年容易近年悲。",
            "敢言得事时将晚，只恐酬恩日渐迟。",
            "南国倾心应望速，东堂开口欲从谁。",
            "仙郎旧有黄金约，沥胆隳肝更祷祈。"
        ],
        "notes": "",
        "id": "4450aaad17b16dad50429db973c9c0b3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元甲子以辛丑驾幸蜀四首 一",
        "preface": "",
        "paragraphs": [
            "子仪不起浑瑊亡，西幸谁人从武皇。",
            "四海为家虽未远，九州多事竟难防。",
            "已闻旰食思真将，会待畋游致假王。",
            "应感两朝巡狩迹，绿槐端正驿荒凉。"
        ],
        "notes": "",
        "id": "fcb7614aed2a2ef263dc66eb2fa3bd38"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元甲子以辛丑驾幸蜀四首 二",
        "preface": "",
        "paragraphs": [
            "爪牙柱石两俱销，一点渝尘九土摇。",
            "敢恨甲兵为弃物，所嗟流品误清朝。",
            "几时睿算歼张角，何处愚人戴隗嚣？",
            "跪望嵕山重启告，可能余烈不胜妖。"
        ],
        "notes": "",
        "id": "120c52ddb673a0bfbd1f466d47cd14aa"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元甲子以辛丑驾幸蜀四首 三",
        "preface": "",
        "paragraphs": [
            "邪气奔屯瑞气移，清平过尽到艰危。",
            "纵饶犬彘迷常理，不奈豺狼幸此时。",
            "九庙有灵思李令，三川悲忆恨张仪。",
            "可怜一曲还京乐，重对红蕉教蜀儿。"
        ],
        "notes": "",
        "id": "1845339950c55b740edf06d2a45e8a92"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元甲子以辛丑驾幸蜀四首 四",
        "preface": "",
        "paragraphs": [
            "白丁攘臂犯长安，翠辇苍黄路屈盘。",
            "丹凤有情尘外远，玉龙无迹渡头寒。",
            "静怜贵族谋身易，危惜文皇创业难。",
            "不将不侯何计是，钓鱼船上泪阑干。"
        ],
        "notes": "",
        "id": "c2aab9c31c1dee0f682479e1ca542409"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题润州妙善前石羊",
        "preface": "",
        "paragraphs": [
            "紫髯桑盖此沈吟，很石犹存事可寻。",
            "汉鼎未安聊把手，楚醪虽满肯同心。",
            "英雄已往时难问，苔藓何知日渐深。",
            "还有市鄽沽酒客，雀喧鸠聚话蹄涔。"
        ],
        "notes": "",
        "id": "b5c737437d1c1a331e8a6f84c16187fd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "登宛陵条风楼寄窦常侍",
        "preface": "",
        "paragraphs": [
            "乱罹时节懒登临，试借条风半日吟。",
            "只有远山含煖律，不知高阁动归心。",
            "溪喧晚棹千声浪，云护寒郊数丈阴。",
            "自笑疎慵似麇鹿，也教台上费黄金。"
        ],
        "notes": "",
        "id": "b8012a582240c99a1cf56560ac9cd470"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "晚云阴暎下空城，六代累累夕照明。",
            "玉井已干龙不起，金瓯虽破虎曾争。",
            "亦知霸世才难得，却是蒙尘事最平。",
            "深谷作陵山作海，茂弘流辈莫伤情。"
        ],
        "notes": "",
        "id": "4b50934159d326505b79ea921f9a04ad"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "甘露寺看雪上周相公",
        "preface": "",
        "paragraphs": [
            "筛寒洒白乱溟蒙，祷请功兼造化功。",
            "光薄乍迷京口月，影交初展海门风。",
            "细黏谢客衣裾上，轻堕梁王酒醆中。",
            "一种为祥君看取，半禳灾沴半年丰。"
        ],
        "notes": "",
        "id": "9400d0689c118b9150f10d2b7280e177"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄京阙陆郎中昆仲",
        "preface": "",
        "paragraphs": [
            "柏台兰署四周旋，宾榻何妨雁影连。",
            "才见玳簪欹细柳，便知油幕胜红莲。",
            "家从入洛声名大，迹为依刘事分偏。",
            "争奈乱罹人渐少，麦城新赋许谁传。"
        ],
        "notes": "",
        "id": "f3b4ae1a641fee1189bfac56340aecd8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "钟陵醉别十余春，重见云英掌上身。",
            "我未成名君未嫁，可能俱是不如人。"
        ],
        "notes": "",
        "id": "c2c6205b83bc114e545ea73bb396e50e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "故都",
        "preface": "",
        "paragraphs": [
            "江南江北两风流，一作迷津一拜侯。",
            "至竟不如隋炀帝，破家犹得到扬州。"
        ],
        "notes": "",
        "id": "696ebf683e874ed7ca86f9c5de63c7c2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "董仲舒",
        "preface": "",
        "paragraphs": [
            "灾变儒生不合闻，谩将刀笔指乾坤。",
            "偶然留得阴阳术，闭却南门又北门。"
        ],
        "notes": "",
        "id": "db3d1d000588d34cf43459606c49daeb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "献尚父大王",
        "preface": "",
        "paragraphs": [
            "数年铁甲定东瓯，夜渡江山瞻斗牛。",
            "今日朱方平殄后，虎符龙节十三州。"
        ],
        "notes": "",
        "id": "44c23807c0802fd09a68bfa35278f90f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "蜂",
        "preface": "",
        "paragraphs": [
            "不论平地与山尖，无限风光尽被占。",
            "采得百花成蜜后，为谁辛苦为谁甜。"
        ],
        "notes": "",
        "id": "58c00baa04d89ab32e59f76e3a3b6a8d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "帘二首 一",
        "preface": "",
        "paragraphs": [
            "叠影重纹暎画堂，玉钩银烛共荧煌。",
            "会应得见神仙在，休下真珠十二行。"
        ],
        "notes": "",
        "id": "a3ded49d2d316629edb61c9c02a5b5d7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "帘二首 二",
        "preface": "",
        "paragraphs": [
            "翡翠佳名世共稀，玉堂高下巧相宜。",
            "殷勤为嘱纤纤手，卷上银钩莫放垂。"
        ],
        "notes": "",
        "id": "0a86faedf0091bfdae9df7fe54cd830c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送顾云下第",
        "preface": "",
        "paragraphs": [
            "行行杯酒莫辞频，怨叹劳歌两未伸。",
            "汉帝后宫犹识字，楚王前殿更无人。",
            "年深旅舍衣裳敝，潮打村田活计贫。",
            "百岁都来多几日，不堪相别又伤春。"
        ],
        "notes": "",
        "id": "5546afd067945f8b054cb4bdaaf2a008"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "村桥",
        "preface": "",
        "paragraphs": [
            "村桥酒斾月明楼，偶逐渔舟系叶舟。",
            "莫学鲁人疑海鸟，须知庄叟恶牺牛。",
            "心寒已分灰无焰，事往曾将水共流。",
            "除却思量太平在，肯抛疎散换公侯。"
        ],
        "notes": "",
        "id": "7d2d6539f87ae6c64b11cf36f1296158"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送刘校书之新安寄吴常侍",
        "preface": "",
        "paragraphs": [
            "野云如火照行尘，会绩溪边去问津。",
            "才子省衔非幕客，楚君科第是同人。",
            "狂思下国千场醉，病负东堂两度春。",
            "他日酒筵应见问，鹿裘渔艇隔朱轮。"
        ],
        "notes": "",
        "id": "6fd11f06dcf05180cb2b92a1f6d0d466"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "官池秋夕",
        "preface": "",
        "paragraphs": [
            "池边月影闲婆娑，池上醉来成短歌。",
            "芙渠抵死怨珠露，蟋蟀苦口嫌金波。",
            "往事向人言不得，旧游临老恨空多。",
            "松醪作酒兰为棹，十载烟尘奈尔何。"
        ],
        "notes": "",
        "id": "28733c969c8d73badc6a457ba863d905"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "奉使宛陵别二三从事",
        "preface": "",
        "paragraphs": [
            "梁王雪里有深知，偶别家乡隔路岐。",
            "官品共传胜曩日，酒杯争肯忍当时。",
            "豫章地暖矜千尺，越峤天寒愧一枝。",
            "还有钓鱼蓑笠在，不堪风雨失归期。"
        ],
        "notes": "",
        "id": "5bc687b208e4fe4917642590afa05651"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金陵思古",
        "preface": "",
        "paragraphs": [
            "杜秋在时花解言，杜秋死后花更繁。",
            "柔姿曼态葬何处，天红腻白愁荒原。",
            "高洞紫箫吹梦想，小窗残雨湿精魂。",
            "绮筵金缕无消息，一阵征帆过海门。"
        ],
        "notes": "",
        "id": "ee51182626a3610d3683930885392988"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送王使君赴苏台",
        "preface": "",
        "paragraphs": [
            "东南一望可长吁，犹忆王孙领虎符。",
            "两地干戈连越绝，数年麋鹿卧姑苏。",
            "疲甿赋重全家尽，旧族兵侵太半无。",
            "料得伍员兼旅寓，不妨招取好揶揄。"
        ],
        "notes": "",
        "id": "24d9e6e30bd5190531554ee2e7c552c7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "忆九华",
        "preface": "",
        "paragraphs": [
            "九华巉崪荫柴扉，长忆前时此息机。",
            "黄菊倚风村酒熟，绿蒲低雨钓鱼归。",
            "干戈已是三年别，尘土那堪万事违。",
            "回首佳期恨多少，夜阑霜露又沾衣。"
        ],
        "notes": "",
        "id": "e3f8707161a96ddad185aa5d3a29059b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送裴饶归会稽",
        "preface": "",
        "paragraphs": [
            "金庭路指剡川隈，珍重良朋自此来。",
            "两鬓不堪悲岁月，一巵犹得话尘埃。",
            "家通曩分心空在，世逼横流眼未开。",
            "笑杀山阴雪中客，等闲乘兴又须回。"
        ],
        "notes": "",
        "id": "95bb01c7cf2cbcd3ff67529a3eb15fad"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送程尊师之晋陵",
        "preface": "",
        "paragraphs": [
            "栋间云出认行轩，郊外阴阴夏木繁。",
            "高道乍为张翰侣，使君兼是世龙孙。",
            "溪含句曲清连底，酒贳余杭渌满罇。"
        ],
        "notes": "",
        "id": "c80ea83621f94c0e2ce3d9103ccf8a55"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "吴门晚泊寄句曲道友",
        "preface": "",
        "paragraphs": [
            "采香径在人不留，采香径下停叶舟。",
            "桃花李花鬬红白，山鸟水鸟自献酬。",
            "十万梅𫓶空寸土，三分孙策竟荒丘。",
            "未知到了关身否，笑杀雷平许远游。"
        ],
        "notes": "",
        "id": "489184ea438114660611d807a68342c3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "贵池晓望",
        "preface": "",
        "paragraphs": [
            "稂莠参天剪未平，且乘孤櫂且行行。",
            "计疎狡兔无三窟，羁甚宾鸿欲一生。",
            "合眼亦知非本意，伤心其奈是多情。",
            "前溪好泊谁为主，昨夜沙禽占月明。"
        ],
        "notes": "",
        "id": "80b24b95e2fa555acd07110773043cef"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄崔庆孙",
        "preface": "",
        "paragraphs": [
            "故人何处又留连，月冷风高镜水边。",
            "文阵解围才昨日，醉乡分袂已三年。",
            "交情澹泊应长在，俗态流离且勉旃。",
            "还拟山阴一乘兴，雪寒难得渡江船。"
        ],
        "notes": "",
        "id": "04c6ebc867e9be1f307d7b63c243561f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄杨秘书",
        "preface": "",
        "paragraphs": [
            "萧萧檐雪打窗声，因忆江东阮步兵。",
            "两信海潮书不达，数峰稽岭眼长明。",
            "梅繁几处垂鞭看，酒好何人倚槛倾。",
            "会待与君开秫瓮，满船般载镜中行。"
        ],
        "notes": "",
        "id": "0cfe7b000d0dd8c76bee1d94de07ac09"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "酬章处士见寄",
        "preface": "",
        "paragraphs": [
            "中原甲马未曾安，今日逢君事万端。",
            "乱后几回乡梦隔，别来何处路行难。",
            "霜鳞共落三门浪，雪鬓同归七里滩。",
            "何必新诗更相戏，小楼吟罢暮天寒。"
        ],
        "notes": "",
        "id": "98c39e38e954e7e832e2c597f9111b5e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送丁明府赴紫溪任",
        "preface": "",
        "paragraphs": [
            "金徽玉轸肯躇[蹰]，偶滞良途半月余。",
            "楼上酒阑梅拆后，马前山好雪晴初。",
            "栾公社在怜乡树，潘令花繁贺版舆。",
            "县谱莫辞留旧本，异时量度更何如。"
        ],
        "notes": "",
        "id": "cfebb7c48e498f359adf51cea3e7f9f0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄前宣州窦常侍",
        "preface": "",
        "paragraphs": [
            "往年西谒谢玄晖，罇酒留欢醉始归。",
            "曲槛柳浓莺未老，小园花煖蝶初飞。",
            "喷香瑞兽金三尺，舞雪佳人玉一围。",
            "今日乱罹寻不得，满蓑风雨钓鱼矶。"
        ],
        "notes": "",
        "id": "1537c65b5f9f20f9858901514b452236"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秦望山僧院",
        "preface": "",
        "paragraphs": [
            "巉巉危岫倚沧洲，闻说秦皇亦此游。",
            "霸主卷衣才二世，老僧传锡已千秋。",
            "阴崖水赖松梢直，藓壁苔侵画像愁。",
            "各是病来俱未了，莫将烦恼问汤休。"
        ],
        "notes": "",
        "id": "8e22bb97a8bb98567a135fffc4f6e9e0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送光禄崔卿赴阙",
        "preface": "",
        "paragraphs": [
            "一年极目望西辕，此日殷勤圣主恩。",
            "上国已留虞寄命，中朝应听范汪言。",
            "官从府幕归卿寺，路向干戈见禁门。",
            "鹓侣寂寥曹署冷，更堪呜咽问田园。"
        ],
        "notes": "",
        "id": "bac1a87dacdbd159771dd75084727403"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄程尊师",
        "preface": "",
        "paragraphs": [
            "鹤信虽然到五湖，烟波迢遰路崎岖。",
            "玉书分薄花生眼，金鼎功迟雪满须。",
            "三秀紫芝劳梦寐，一番红槿恨朝晡。",
            "未知朽败凡间骨，中授先生指教无。"
        ],
        "notes": "",
        "id": "dc42540fdc805661990b83ee8d74426f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "定远楼",
        "preface": "",
        "paragraphs": [
            "前年上将定妖氛，曾筑岩城驻大军。",
            "近日关防虽弛柝，旧时栏槛尚侵云。",
            "蛮兵绩盛人皆伏，坐石名高世共闻。",
            "唯恐乱来良吏少，不知谁解叙功勋。"
        ],
        "notes": "",
        "id": "94073131c466b83497abf60fdb08d8d6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送程尊师东游有寄",
        "preface": "",
        "paragraphs": [
            "华盖峰前拟卜耕，主人无奈又闲行。",
            "且凭鹤驾寻沧海，又恐犀轩过赤城。",
            "绛简便应朝右弼，紫旄兼合见东卿。",
            "劝君莫忘归时节，芝似萤光处处生。"
        ],
        "notes": "",
        "id": "8b8dc407b0e731f367853bf09e065d1d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江亭别裴饶",
        "preface": "",
        "paragraphs": [
            "行杯且待怨歌终，多病怜君事事同。",
            "衰鬓别来光景里，故乡归去乱罹中。",
            "乾坤垫裂三分在，井邑摧残一半空。",
            "日晚长亭问西使，不堪车马尚萍蓬。"
        ],
        "notes": "",
        "id": "6f6c4faef0ee3f965471ea892b28f477"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江南寄所知周仆射",
        "preface": "",
        "paragraphs": [
            "曾陪公子醉西园，岘首碑前事嬾言。",
            "世乱共嗟王粲老，时危俱受信陵恩。",
            "潮怜把醆吟江徼，雨忆凭阑望海门。",
            "飞盖寂寥清宴罢，不知簪履更谁存。"
        ],
        "notes": "",
        "id": "9a1bc9ce47636c698505d55f3c6832c5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱唐见芮逢",
        "preface": "",
        "paragraphs": [
            "蔡伦池北雁峰前，罹乱相兼十九年。",
            "所喜故人犹会面，不堪良牧已重泉。",
            "醉思把筯欹歌席，狂忆判身入酒船。",
            "今日与君赢得在，戴家湾里两皤然。"
        ],
        "notes": "",
        "id": "97e014e7d40b1b049fd057d62cf07502"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江都",
        "preface": "",
        "paragraphs": [
            "淮王高䜩动江都，曾忆狂生亦坐隅。",
            "九里楼台牵翡翠，两行鸳鹭踏真珠。",
            "歌听丽句秦云咽，诗转新题蜀锦铺。",
            "惆怅晋阳星拆后，世间兵革地荒芜。"
        ],
        "notes": "",
        "id": "217afc70e633d23e51a89f3f9a91e89f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湖上岁暮感怀有寄友人",
        "preface": "",
        "paragraphs": [
            "雪天萤席几辛勤，同志当时四五人。",
            "兰版地寒俱[受]露，桂堂风恶独伤春。",
            "音书久绝应埋玉，编简难言竟委尘。",
            "唯有广都庞令在，白头罇酒忆交亲。"
        ],
        "notes": "",
        "id": "fa1b9262277e7b8d9241a366a776d778"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送张绾游钟陵",
        "preface": "",
        "paragraphs": [
            "南忆龙沙两岸行，当时天下尚清平。",
            "醉眠野寺花方落，吟倚江楼月欲明。",
            "老去亦知难重到，乱来争肯不牵情。",
            "西山十二真人在，从此烦君语姓名。"
        ],
        "notes": "",
        "id": "2f1d0b2b07a53f2e886220452cd2aab4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送{巩/言}光大师",
        "preface": "",
        "paragraphs": [
            "禹祠分首戴湾逢，健笔寻知达九重。",
            "圣主赐衣怜绝艺，侍臣摛藻许高踪。",
            "宁亲久别街西寺，待诏初离海上峰。",
            "一种苦心师得了，不须回首笑龙钟。"
        ],
        "notes": "",
        "id": "55bb262b2813bfc4ab206c980409aa17"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "息夫人庙",
        "preface": "",
        "paragraphs": [
            "百雉摧残连野青，庙门犹见昔朝廷。",
            "一生虽抱楚王恨，千载终为息地灵。",
            "虫网翠环终缥缈，风吹宝瑟助微冥。",
            "玉颜浑似羞来客，依旧无言照画屏。"
        ],
        "notes": "",
        "id": "afde146d2d869907c89810af6249277b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "漂母冢",
        "preface": "",
        "paragraphs": [
            "寂寂荒坟一水滨，芦洲绝岛自相亲。",
            "青娥已落淮边月，白骨甘为泉下尘。",
            "原上荻花飘素髪，道傍菰叶碎罗巾。",
            "虽然寂寞千秋魄，犹是韩侯旧主人。"
        ],
        "notes": "",
        "id": "07ba712bcf4b547ec5b1a7c6b928aba7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "石径松轩亦自由，谩随浮世逐飘流。",
            "驽骀路结前程恨，蟋蟀床生半夜秋。",
            "揜耳恶闻宫妾语，低颜须向路人羞。",
            "虽教小事相催逼，未到青云拟白头。"
        ],
        "notes": "",
        "id": "e8661522e78a6a1784c859c38cdaa2d4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "扇上画牡丹",
        "preface": "",
        "paragraphs": [
            "为爱红芳满砌堦，教人扇上画将来。",
            "叶随彩笔参差长，花逐轻风吹第开。",
            "闲挂几曾停蛱蜨，频摇不怕落莓苔。",
            "根生无地如仙桂，疑是姮娥月里栽。"
        ],
        "notes": "",
        "id": "f49c531a1dd2a7007608502cdd897690"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "钓船抛却异乡来，拟向何门用不才。",
            "日晚独登楼上望，马蹄车辙满尘埃。"
        ],
        "notes": "",
        "id": "bc727ded2153bb9422262dd64d91da93"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "月帐星房次第开，两情惟恐曙光催。",
            "时人不用穿针待，没得心情送巧来。"
        ],
        "notes": "",
        "id": "24ab6a228202b04589d64ca6444c2a1c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "一簇青烟锁玉楼，半垂阑畔半垂沟。",
            "明年更有新条在，绕乱春风卒未休。"
        ],
        "notes": "",
        "id": "642f868550bba103221f938028ee30d9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "罗敷水",
        "preface": "",
        "paragraphs": [
            "雉声角角野田春，试驻征车问水滨。",
            "数树枯桑虽不语，思量应合识秦人。"
        ],
        "notes": "",
        "id": "25402c1ecb46b498dff9b666337668dc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "京中正月七日立春",
        "preface": "",
        "paragraphs": [
            "一二三四五六七，万木生芽是今日。",
            "远天归雁拂云飞，近水游鱼迸冰出。"
        ],
        "notes": "",
        "id": "499ef289b0baf559fa8916e2406311c2"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "贵游",
        "preface": "",
        "paragraphs": [
            "馆陶园外雨初晴，绣毂香车入凤城。",
            "八尺家僮三尺箠，何知高祖要苍生。"
        ],
        "notes": "",
        "id": "3d5c5c93df1575b656e1674d22f585ec"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "严陵滩",
        "preface": "",
        "paragraphs": [
            "中都九鼎勤英髦，渔钓牛蓑且遁逃。",
            "世祖升遐夫子死，原陵不及钓台高。"
        ],
        "notes": "",
        "id": "26d8c2cb79087201996c6fa50e46b2bd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "虚白堂前牡丹相传云太傅手植在钱塘",
        "preface": "",
        "paragraphs": [
            "欲询往事奈无言，六十年来托此根。",
            "香暖几飘袁虎扇，格高常对孔融罇。",
            "曾忧世乱阴难合，且喜春残色上存。",
            "莫背阑干便相笑，与君俱受主人恩。"
        ],
        "notes": "",
        "id": "fa079370f076f41af403396d17277600"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "县斋秋晚酬友人朱瓒见寄",
        "preface": "",
        "paragraphs": [
            "中和节后捧琼瑰，坐读行吟数月来。",
            "只叹雕龙方擅价，不知赪尾竟空回。",
            "千枝白露陶潜柳，百尺黄金郭隗台。",
            "惆怅报君无玉案，水天东望一裴回。"
        ],
        "notes": "",
        "id": "a6c57a011792e90fa48d198b67ce711e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "第五将军于余杭天柱宫入道因题寄",
        "preface": "",
        "paragraphs": [
            "交棃火枣味何如，闻说苕川已下车。",
            "瓦榼尚携京口酒，草堂应写颍阳书。",
            "亦知得意须乘鹤，未必忘机便钓鱼。",
            "欲恐武皇还望祀，软轮征入问玄虚。"
        ],
        "notes": "",
        "id": "986fd13433d8b52a3235d856c41f8a8e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄无相禅师",
        "preface": "",
        "paragraphs": [
            "老住西峰第几层，为师回首忆南能。",
            "有缘有相应非佛，无我无人始是僧。",
            "烂椹作袍名复利，铄金为讲爱兼憎。",
            "何如一衲尘埃外，日日香烟夜夜灯。"
        ],
        "notes": "",
        "id": "896d3f1764a0364d0ca3befca70f7461"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋日有寄",
        "preface": "",
        "paragraphs": [
            "丹青未合便回头，见尽人闲事始休。",
            "只有百神朝宝镜，永无纤浪犯虚舟。",
            "曾临铁瓮虽分职，近得金陵亦偶游。",
            "东去西来人不会，上卿踪迹本玄洲。"
        ],
        "notes": "",
        "id": "a0f342021df3aab4bd62f184d5cbdc0c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送前南昌崔令替任映摄新城县",
        "preface": "",
        "paragraphs": [
            "五年苛政甚虫螟，深喜夫君已戴星。",
            "大族不唯专礼乐，上才终是惜生灵。",
            "亦知单父琴犹在，莫厌东归酒未醒。",
            "二月春风何处好，亚夫营畔柳青青。"
        ],
        "notes": "",
        "id": "825d7a9089905655e2f7d1293261a0dc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "下第作",
        "preface": "",
        "paragraphs": [
            "年年模样一般般，何似东归把钓竿。",
            "嵒谷谩劳思雨露，彩云终是逐鹓鸾。",
            "尘迷魏阙身应老，水到吴门叶欲残。",
            "至竟穷途也须达，才能长与世人看。"
        ],
        "notes": "",
        "id": "8b526990afbc74fc077ac6d5a21eb497"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "丁亥岁作",
        "preface": "",
        "paragraphs": [
            "病想医门渴望梅，十年心地仅成灰。",
            "早知世事长如此，自是孤寒不合来。",
            "谷畔气浓高蔽日，蛰边声煖乍闻雷。",
            "满城桃李君看取，一一还从旧处开。"
        ],
        "notes": "",
        "id": "71e7c7a45b98cb45983a07e5dccf6e7d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "北邙山",
        "preface": "",
        "paragraphs": [
            "一种山前路入秦，嵩山堪爱此伤神。",
            "魏明未死虚留意，庄叟虽生酌满巾。",
            "何必更寻无主骨，也知曾有弄权人。",
            "羡他缑岭吹箫客，闲访云头看俗尘。"
        ],
        "notes": "",
        "id": "29cbdf25f7d41ff9c1b55354e6f91087"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "重过三衢哭孙员外",
        "preface": "",
        "paragraphs": [
            "烂柯山下忍重到，双桧楼前日欲残。",
            "华屋未移春照灼，故侯何在泪汍澜。",
            "不唯济物工夫大，长忆容才尺度宽。",
            "一恸旁人莫相笑，知音衰尽路行难。"
        ],
        "notes": "",
        "id": "b9fcebf3e9fed1ab90cf3d84a73c77c6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送蕲州裴员外",
        "preface": "",
        "paragraphs": [
            "六枝仙桂最先春，萧洒高辞九陌尘。",
            "两晋家声须有主，六朝文雅别无人。",
            "荣驱豹尾抛同辈，贵上螭头见近臣。",
            "蕲水苍生莫相羡，早看归去掌丝纶。"
        ],
        "notes": "",
        "id": "cdbd0fe0f79f6cb1962d17e9af1a73e4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "重九日广陵道中",
        "preface": "",
        "paragraphs": [
            "秋山抱病何处登，前时韦曲今广陵。",
            "广陵大醉不解闷，韦曲旧游堪拊膺。",
            "佳节纵饶随分过，流年无奈得人憎。",
            "却驱羸马向前去，牢落路岐非所能。"
        ],
        "notes": "",
        "id": "96b2f0168b6d0a06a781d8faec276250"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "东归别所知",
        "preface": "",
        "paragraphs": [
            "芙蓉宫阙二妃坛，两处因依五岁寒。",
            "邹律有风吹不变，郄枝无分住应难。",
            "愁心似火还烧鬓，别泪非珠谩落盘。",
            "却羡淮南好鸡犬，也能终始逐刘安。"
        ],
        "notes": "",
        "id": "186aa5938c681c02b44249cad626d71a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "旅舍书怀寄所知二首 一",
        "preface": "",
        "paragraphs": [
            "思量前事不堪寻，牢落余情满素琴。",
            "四海岂无腾跃路，一家长有别离心。",
            "道从汩没甘雌伏，迹恐因循更陆沈。",
            "寂寞谁应吊空馆，异乡时节独沾襟。"
        ],
        "notes": "",
        "id": "94576689bbfb1185a97c8868c09ec71c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "旅舍书怀寄所知二首 二",
        "preface": "",
        "paragraphs": [
            "簟卷两床琴瑟秋，暂凭前计奈相尤。",
            "尘飘马尾甘蓬转，酒忆江边有梦留。",
            "隋帝旧祠虽寂寞，楚妃清唱亦风流。",
            "可怜别恨无人见，独背残阳下寺楼。"
        ],
        "notes": "",
        "id": "5c4981b71df5b347588b09e8fb13d5a5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西京道中",
        "preface": "",
        "paragraphs": [
            "半夜秋声独断蓬，百年身事筭成空。",
            "祢生词赋抛江夏，汉祖精神忆沛中。",
            "未必他时能富贵，只应从此见穷通。",
            "边禽陇水休相笑，自有沧洲一棹风。"
        ],
        "notes": "",
        "id": "506138e48ca5e0b73f33ccdf53f9981e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "粉",
        "preface": "",
        "paragraphs": [
            "每持纤白助君时，霜自无憀雪自疑。",
            "郎若姓何应解傅，女能窥宋不劳施。",
            "妆成丽色唯花妬，落尽啼痕只镜知。",
            "最好玉京仙署里，更知秋月照琼枝。"
        ],
        "notes": "",
        "id": "6f95545c8e80d1ecab592e69be8cb81e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "赠渔翁",
        "preface": "",
        "paragraphs": [
            "叶艇悠扬鹤髪垂，生涯空托一纶丝。",
            "是非不向眼前起，寒暑任从波上移。",
            "风瀁长歌笼月里，梦和春雨昼眠时。",
            "逍遥此意谁人会，应有青山渌水知。"
        ],
        "notes": "",
        "id": "c8d95600b1a3b7f180c2310ab5a0fdca"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "下第寄张坤",
        "preface": "",
        "paragraphs": [
            "谩费精神掉五侯，破琴孤劒是身讐。",
            "九衢护阙拟何去，玉垒铜梁空旧游。",
            "蝴蝶有情牵晚梦，杜鹃无赖伴春愁。",
            "思量不及张公子，经岁池江倚酒楼。"
        ],
        "notes": "",
        "id": "d5778152facf6b204b81bebd99e11bf3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "东归别常修",
        "preface": "",
        "paragraphs": [
            "六载辛勤九陌中，却寻归路五湖东。",
            "名慙桂苑一枝绿，鲙忆松江两筯红。",
            "浮世到头须适性，男儿何必尽成功。",
            "唯慙鲍叔深知我，他日蒲帆百尺风。"
        ],
        "notes": "",
        "id": "75ea77b3cc6d99208392e24034441aac"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "言",
        "preface": "",
        "paragraphs": [
            "珪玷由来尚可磨，似簧终日复如何。",
            "成名成事皆因慎，亡国亡家只为多。",
            "须信祸胎生利口，莫将讥思逞悬河。",
            "猩猩鹦鹉无端解，长向人间被网罗。"
        ],
        "notes": "",
        "id": "10e2233bab3d75c3a7f68ee9a029db1b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "简令生日",
        "preface": "",
        "paragraphs": [
            "祥烟霭霭拂楼台，庆积玄元节后来。",
            "已向青阳标四序，便从嵩岳应三台。",
            "龟衔玉柄增年筭，鹤舞琼筵献寿杯。",
            "自顾下儒何以祝，柱天功业济时才。"
        ],
        "notes": "",
        "id": "34f6c524a99c2b6be9a9bc329e3b762e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "晚眺",
        "preface": "",
        "paragraphs": [
            "凭古城边眺晚晴，远村高树转分明。",
            "天如镜面都来静，地似人心总不平。",
            "云向岭头闲不彻，水流溪里太忙生。",
            "谁人得及庄居老，免被荣枯宠辱惊。"
        ],
        "notes": "",
        "id": "c3e1b31a519530e77ebd9b6a64c64c8b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "野花",
        "preface": "",
        "paragraphs": [
            "万点红芳血色殷，为无名字对空山。",
            "多映戏蜨寻香住，少有行人辍櫂攀。",
            "若在侯门看不足，为生江岸见如闲。",
            "结根必竟输桃李，长向春城紫陌间。"
        ],
        "notes": "",
        "id": "6203cda150424bacde9233400aadc116"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "病骢马",
        "preface": "",
        "paragraphs": [
            "枥上病骢蹄褭褭，江边废宅路迢迢。",
            "自经梅雨长垂耳，乍食菰浆欲折腰。",
            "金络衔头光未灭，玉花毛色瘦来焦。",
            "曾听禁漏惊街鼓，惯踏康庄怕小桥。",
            "夜半雄声心尚壮，日中高卧尾还摇。",
            "龙媒落地天池远，何事牵牛在碧霄。"
        ],
        "notes": "",
        "id": "61a07f6d2b07dd9ac34bae5f0e9bf877"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "狄浦",
        "preface": "",
        "paragraphs": [
            "晴川倚落晖，极目思依依。",
            "野色寒来浅，人家乱后稀。",
            "久贫身不达，多病意长违。",
            "还有渔舟在，时时梦里归。"
        ],
        "notes": "",
        "id": "ba006a36e12696d40f80c01757f2d760"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "南康道中",
        "preface": "",
        "paragraphs": [
            "弱冠负文翰，此中听鹿鸣。",
            "使君延上榻，时辈仰前程。",
            "丹桂竟多故，白云空有情。",
            "唯余路旁泪，沾洒向尘缨。"
        ],
        "notes": "",
        "id": "6280324386a997218cece9cff371a960"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "北固亭东望寄默师",
        "preface": "",
        "paragraphs": [
            "高亭暮色中，往事更谁同。",
            "水谩矜天阔，山应到此穷。",
            "病怜京口酒，老怯海门风。",
            "唯有言堪解，何由见远公。"
        ],
        "notes": "",
        "id": "323e3f1ca7f0cb5986bb88e0cd238ca3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "华清宫",
        "preface": "",
        "paragraphs": [
            "楼殿层层佳气多，开元时节好笙歌。",
            "也知道德胜尧舜，争奈杨妃解笑何。"
        ],
        "notes": "",
        "id": "932240592938f6c50155d043e88e5605"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "韩信庙",
        "preface": "",
        "paragraphs": [
            "翦项移秦势自雄，布衣还是负深功。",
            "寡妻稚女俱堪恨，却把余杯奠蒯通。"
        ],
        "notes": "",
        "id": "e5328f5d471acacc8264e62c8aa20251"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "韦公子",
        "preface": "",
        "paragraphs": [
            "击柱狂歌惨别颜，百年人事梦魂闲。",
            "李将军自嘉声在，不得封侯亦自闲。"
        ],
        "notes": "",
        "id": "a722abe24f814f9eb204eb94f87cafc8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "望思台",
        "preface": "",
        "paragraphs": [
            "芳草台边魂不归，野烟乔木弄残晖。",
            "可怜高祖清平业，留与闲人作是非。"
        ],
        "notes": "",
        "id": "20466350d50ea11b36131dfffb926f55"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "帝幸蜀",
        "preface": "",
        "paragraphs": [
            "马嵬山色翠依依，又见銮舆幸蜀归。",
            "泉下阿蛮应有语，这回休更怨杨妃。"
        ],
        "notes": "",
        "id": "f689dd54d9f9db2a5f28d52c40f6be69"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "王夷甫",
        "preface": "",
        "paragraphs": [
            "把得闲书坐水滨，读来前事亦酸辛。",
            "莫言麈尾清谭柄，坏却淳风是此人。"
        ],
        "notes": "",
        "id": "7db4f4783bdea5fb1645f83ce97544be"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "鹭鸶",
        "preface": "",
        "paragraphs": [
            "斜阳澹澹柳阴阴，风褭寒丝映水深。",
            "不要向人夸素白，也知常有羡鱼心。"
        ],
        "notes": "",
        "id": "8d843db347392300a708bce7de3568f1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "书淮阴侯传",
        "preface": "",
        "paragraphs": [
            "寒灯挑尽见遗尘，试沥椒浆合有神。",
            "莫恨高皇不终始，灭秦谋项是何人。"
        ],
        "notes": "",
        "id": "3b87cb91f478fb316cacda813b49f82e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "青山庙",
        "preface": "",
        "paragraphs": [
            "市箫声咽迹崎岖，雪耻酬恩此丈夫。",
            "霸主两亡时亦异，不知魂魄更无归。"
        ],
        "notes": "",
        "id": "56baa97a7bf3d5cefb25f1bdcbb37603"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "小松",
        "preface": "",
        "paragraphs": [
            "已有清阴逼座隅，爱声仙客肯过无。",
            "陵迁谷变须高节，莫向人间作大夫。"
        ],
        "notes": "",
        "id": "7d95399ca5e732bb70de878ccb2a5bbf"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "篱外清阴接药阑，晓风交戛碧琅玕。",
            "子猷死后知音少，粉节霜筠谩岁寒。"
        ],
        "notes": "",
        "id": "69bc7ab28eea4d27c3541274fbe77e8d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "谩天岭",
        "preface": "",
        "paragraphs": [
            "西去休言蜀道难，此中危峻已多端。",
            "到头未会苍苍色，争得禁他两度谩。"
        ],
        "notes": "",
        "id": "6bf4f068c47114e32ab8bb8b668a06b6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "秋虫赋",
        "preface": "",
        "paragraphs": [
            "物之小兮，迎网而毙。",
            "物之大兮，兼网而逝。",
            "网也者，绳其小而不绳其大。",
            "吾不知尔身之危兮，腹之馁兮。",
            "吁！。"
        ],
        "notes": "",
        "id": "4bf5ee2afa52222cbf5f2bf8c47c892c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "蟋蟀诗",
        "preface": "",
        "paragraphs": [
            "顽飔毙芳，吹愁夕长。",
            "屑戍有动，歌离吊梦。",
            "如诉如言，绪引虚宽。",
            "周隙伺榻，繁咽夤缘。",
            "范睡蝉老，冠峨緌好。",
            "不冠不緌，尔奚以悲。",
            "蚊蚋有毒，食人肌肉。",
            "苍蝇多端，黑白偷安。",
            "尔也出处，物兮莫累。",
            "坏舍啼衰，虚堂泣曙。",
            "勿徇諠哗，鼠岂无牙。",
            "勿学萋菲，垣亦有耳。",
            "危条槁飞，抽恨咿咿。",
            "别帐缸冷，柔魂不定。",
            "美人在何，夜影流波。",
            "与子伫立，裴回思多。"
        ],
        "notes": "",
        "id": "896795f7fcf9d3a84acd712904783421"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "西川与蔡十九同别子超",
        "preface": "",
        "paragraphs": [
            "相欢虽则不多时，相别那能不歛眉。",
            "蜀客赋高君解爱，楚宫腰细我还知。",
            "百年恩爱无终始，万里因缘有梦思。",
            "肠断门前旧行处，不堪全属五陵儿。"
        ],
        "notes": "",
        "id": "73e596a7a09d4f01bce18e3896bbdcc7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "龙泉东下却寄孙员外",
        "preface": "",
        "paragraphs": [
            "縠江东下几多程，每泊孤舟即有情。",
            "山色已随游子远，水纹犹认主人清。",
            "恩如海岳何时报，恨似烟花触处生。",
            "百尺风帆两行泪，不堪回首望峥嵘。"
        ],
        "notes": "",
        "id": "7c90eec4d781b5c913e635109de35bdb"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "艳多烟重欲开难，红蘂当心一抹檀。",
            "公子醉归灯下见，美人朝插镜中看。",
            "当庭始觉春风贵，带雨方知国色寒。",
            "日晚更将何所似，太真无力凭阑干。"
        ],
        "notes": "",
        "id": "e4de2f82dfb205ccd0bf4385c8b67ed9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "下压重泉上千仞，香云结梦西风紧。",
            "纵有精灵得往来，狖轭鼯轩亦颠陨。",
            "岚光双双雷隐隐，愁为衣裳恨为鬓。",
            "暮洒朝行何所之，江边日月情无尽。",
            "珠零冷露丹堕枫，细腰长脸愁满宫。",
            "人生对面犹异同，况在千岩万壑中。"
        ],
        "notes": "",
        "id": "b66dcc3161f2936efc79f5c5ef1b49f0"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江南行",
        "preface": "",
        "paragraphs": [
            "江烟湿雨蛟绡软，漠漠小山眉黛浅。",
            "水国多愁又有情，夜槽压酒银船满。",
            "细丝摇柳凝晓空，吴王台榭春梦中。",
            "鸳鸯㶉𫛶唤不起，平铺绿水眠东风。",
            "西陵路边月悄悄，油碧轻车苏小小。"
        ],
        "notes": "",
        "id": "e303ef65b7d19f76a3d65f1788dd9d85"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "空城雀",
        "preface": "",
        "paragraphs": [
            "雀入官仓中，所食能损几。",
            "所恨往复频，官仓乃害尔。",
            "鱼网不在天，鸟网不张水。",
            "饮啄要自然，何必空城里。"
        ],
        "notes": "",
        "id": "dd4eebddcb2097532063f91a741f4ad5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "芳树",
        "preface": "",
        "paragraphs": [
            "细蕚慢逐风，暖香闲破鼻。",
            "青帝固有心，时时漏天意。",
            "去年高枝犹堕地，今年低枝已顦顇。",
            "吾所以见造化之权，变通之理。",
            "春夏作头，秋冬为尾。",
            "循环反复无终已，人生长短同一轨。",
            "若使威可以制，力可以止。",
            "则秦皇不肯敛手下沙丘，孟贲不合低头入蒿里。",
            "伊人强猛犹如此，顾我劳生何足恃。",
            "但顾我开素袍，倾绿蚁。",
            "陶陶兀兀大醉于清宵白昼间，任他上是天，下是地。"
        ],
        "notes": "",
        "id": "35c3daf934f97ba3f2b7a1c37e019479"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "寒雨萧萧落井梧，夜深何处怨啼乌？不知一盏临邛酒，救得相如渴病无。"
        ],
        "notes": "",
        "id": "17eb7fdb5760009579dd893d70cf4866"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "大梁见乔诩",
        "preface": "",
        "paragraphs": [
            "湘水春浮岸，淮灯夜满桥。",
            "六年悲梗断，两地各萍漂。",
            "刀笔依三事，篇章奏珥貂。",
            "迹卑甘汩没，名散称逍遥。",
            "好寺松为径，空江桂作桡。",
            "野香花伴落，缸暖酒和烧。",
            "晋沼寻游凤，秦冠竟叹鸮。",
            "骨凡鸡犬薄，魂断蕙兰招。",
            "怅望添燕琯，蹉跎厌鲁瓢。",
            "败桐方委爨，冤匣正冲霄。",
            "战代安厘国，封崇孝景朝。",
            "千年非有限，一醉解无聊。",
            "漏永灯花暗，炉红雪片销。",
            "久游家共远，相对鬓俱凋。",
            "运命从难合，光阴奈不饶。",
            "到头蓑笠契，两信钓鱼潮。"
        ],
        "notes": "",
        "id": "10b83e3d0377436391ad086598b35077"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄洪正师",
        "preface": "",
        "paragraphs": [
            "寄蹇浑成迹，经年滞杜南。",
            "价轻犹有二，足刖已过三。",
            "鸡肋曹公忿，猪肝仲叔慙。",
            "会应谋避地，依约近禅庵。"
        ],
        "notes": "",
        "id": "37d99cfeae643c067ce21819e5dddd0e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "圣真观刘真师院十韵",
        "preface": "",
        "paragraphs": [
            "帘下严君卜，窗间少室峰。",
            "摄生门已尽，混迹世犹逢。",
            "山薮师王烈，簪缨友戴颙。",
            "鱼跳介象鲙，饭吐葛玄蜂。",
            "紫饱垂新椹，黄轻堕小松。",
            "尘埃金谷路，楼阁上阳钟。",
            "野耗鸢肩寄，仙书鸟爪封。",
            "支床龟纵老，取箭鹤何慵。",
            "别久曾牵念，闲来肯压重。",
            "尚余青竹在，试为剪成龙。"
        ],
        "notes": "",
        "id": "f27d5e4caf42e8635c806ee72411a5b9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄聂尊师",
        "preface": "",
        "paragraphs": [
            "欲芟荆棘种交棃，指画城中日恐迟。",
            "安得紫青磨镜石，与君闲处看荣衰。"
        ],
        "notes": "",
        "id": "1b290a079eebe942294f3c5dab31ab87"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金山僧院",
        "preface": "",
        "paragraphs": [
            "根盘蛟蜃路藤萝，四面无尘辍棹过。",
            "得似吾师始惆怅，眼前终日有风波。"
        ],
        "notes": "",
        "id": "5ab41031a6296b6c315e5b3956cfc1a5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "酬高崇节",
        "preface": "",
        "paragraphs": [
            "旧游虽一梦，别绪忽千般。",
            "败草汤陵晚，衰槐楚寺寒。",
            "数奇常自愧，时薄欲何干。",
            "犹赖君相勉，慇懃贡禹冠。"
        ],
        "notes": "",
        "id": "e7cfd92c5d5432013f6a94c64792f762"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送汝州李中丞十二韵",
        "preface": "",
        "paragraphs": [
            "群盗方为梗，分符奏未宁。",
            "黄巾攻郡邑，白梃掠生灵。",
            "尘土周畿暗，疮痍汝水腥。",
            "一凶虽剪灭，数县尚凋零。",
            "理必资宽猛，谋须藉典刑。",
            "与能才物论，慎选忽天庭。",
            "官品尊台秩，山河拥福星。",
            "虎知应去境，牛在肯全形。",
            "旧政穷人瘼，新衔展武经。",
            "关防秋草白，城壁晚峰青。",
            "破胆期来复，迷魂想待醒。",
            "鲁山行县后，聊为奠惟馨。"
        ],
        "notes": "",
        "id": "2c0f28916b7cd8d9f023cfd19937016c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南送节度卢端公将命之汴州端公常为汴州相公从事",
        "preface": "",
        "paragraphs": [
            "吹台高倚圃田东，此去轺车事不同。",
            "珠履旧参萧相国，彩衣今佐晋司空。",
            "醉离淮甸寒星下，吟指梁园密雪中。",
            "到彼的知宣室语，几时征拜黑头公。"
        ],
        "notes": "",
        "id": "6e9687122cda0b71af5818e8ed0c1c6f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送卢端公归台卢校书之夏县",
        "preface": "",
        "paragraphs": [
            "绵绵隄草拂征轮，龙虎俱辞楚水滨。",
            "只是胜之为御史，不知梅福是仙人。",
            "地推八米源流盛，才笑三张事业贫。",
            "一种西归一般达，柏台霜冷夏城春。"
        ],
        "notes": "",
        "id": "9f31aa248d9464dc679aa4f77f14ce73"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送朗州张员外",
        "preface": "",
        "paragraphs": [
            "圣朝纶阁最延才，须牧生民始入来。",
            "凤藻已期他日用，隼旟应是隔年回。",
            "旗飘岘首岚光重，酒奠湘江杜魄哀。",
            "肠断秦原二三月，好花全为使君开。"
        ],
        "notes": "",
        "id": "7ff72cf59e2cce411bdc862e4821fe54"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南送工部卢员外赴阙",
        "preface": "",
        "paragraphs": [
            "始从豸角曳长裾，又吐鸡香奏玉除。",
            "隋邸旧僚推谢掾，汉廷高议得相如。",
            "贵分赤笔升兰署，荣著绯衣从板舆。",
            "遥想到时秋欲尽，禁城凉冷露槐疎。"
        ],
        "notes": "",
        "id": "678075174214fc24bfc339187b56e1d4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮南送司勋李郎中赴阙",
        "preface": "",
        "paragraphs": [
            "中朝品秩重文章，双笔依前赐望郎。",
            "五夜星辰归帝座，半年樽俎奉梁王。",
            "南都水煖莲分影，北极天寒雁著行。",
            "不必恋恩多感激，过淮应合见征黄。"
        ],
        "notes": "",
        "id": "5001fcf7cc8e896531f30cb42ca67fec"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送陆郎中赴阙",
        "preface": "",
        "paragraphs": [
            "幕下留连两月强，炉边侍史旧焚香。",
            "不关雨露偏垂意，自是鸳鸾合著行。",
            "三署履声通建礼，九霄星彩映明光。",
            "少瑜镂管丘迟锦，从此西垣使凤凰。"
        ],
        "notes": "",
        "id": "050e7108e4aacbfa0b0ed44c5299498b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "途中送人东游有寄",
        "preface": "",
        "paragraphs": [
            "离骖莫惜暂逡巡，君向池阳我入秦。",
            "岁月易抛非曩日，酒桮难得是同人。",
            "路经隋苑桥灯夜，江转台城岸草春。",
            "此处故交谁见问，为言霜鬓压风尘。"
        ],
        "notes": "",
        "id": "1ed110abcc99ad8cc8737f9cc58606c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "过废江宁县",
        "preface": "",
        "paragraphs": [
            "县前水色细鳞鳞，一为夫君吊水滨。",
            "漫把文章矜后代，可知荣贵是他人。",
            "莺偷旧韵还成曲，草赖余吟尽解春。",
            "我亦有心无处说，等闲停棹似迷津。"
        ],
        "notes": "",
        "id": "f89c9b44f697fbd5f562f6202f889a82"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "边夜",
        "preface": "",
        "paragraphs": [
            "光景漂如水，生涯转似萍。",
            "雁门穷朔路，牛斗故乡星。",
            "句尽人谁切，歌终泪自零。"
        ],
        "notes": "",
        "id": "c23a5147a58e8c1d84d2c4588ec0c234"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "哭张博士太常",
        "preface": "",
        "paragraphs": [
            "前辈倏云殁，媿君曾比方。",
            "格卑虽不称，言重亦难忘。",
            "谏草犹青琐，悲风已白杨。",
            "只应移理窟，泉下对真长。"
        ],
        "notes": "",
        "id": "a61d7a28bc433d19347d5567ba4168a3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "淮口军葬",
        "preface": "",
        "paragraphs": [
            "一阵孤军不复回，更无分别只荒堆。",
            "莫言赋分须如此，曾作文皇赤子来。"
        ],
        "notes": "",
        "id": "a2b5c71dace7620ad5a6b4a2a3d3e073"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "燕昭王墓",
        "preface": "",
        "paragraphs": [
            "战国苍茫难重寻，此中踪迹想知音。",
            "强停别骑山花晓，欲吊遗魂野草深。",
            "浮世近来轻骏骨，高台何处有黄金？",
            "思量郭隗平生事，不殉昭王是负心。"
        ],
        "notes": "",
        "id": "d8eadc0975228ac6271c94c8bb2acee8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江南",
        "preface": "",
        "paragraphs": [
            "玉树歌声泽国春，累累辎重忆亡陈。",
            "垂衣端拱浑闲事，忍把江山乞与人。"
        ],
        "notes": "",
        "id": "eda1c06156017c6509383cde31748c0e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江北",
        "preface": "",
        "paragraphs": [
            "废宫荒苑莫闲愁，成败终须要彻头。",
            "一种风流一种死，朝歌争得似扬州。"
        ],
        "notes": "",
        "id": "0421b3b170617edff0ce232261b85767"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早登新安县楼",
        "preface": "",
        "paragraphs": [
            "关城树色齐，往事未全迷。",
            "塞路真人气，封门壮土泥。",
            "草浓延蝶舞，花密教莺啼。",
            "若以鸣为德，鸾皇不及鸡。"
        ],
        "notes": "",
        "id": "2362a31f0f19e728bfc2ae63ed2b5c82"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "干越亭",
        "preface": "",
        "paragraphs": [
            "楚水萧萧多病身，强凭危槛送残春。",
            "高城自有陵兼谷，流水那知越与秦。",
            "岸下藤萝阴作怪，桥边蛟蜃夜欺人。",
            "琵琶洲远江村阔，回首征途泪满巾。"
        ],
        "notes": "",
        "id": "5955b6c18a83cc23596ffc6ed48e4159"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "南园题",
        "preface": "",
        "paragraphs": [
            "搏击路终迷，南园且灌畦。",
            "敢言逃俗态，自是乐幽栖。",
            "叶长春松阔，科圆早薤齐。",
            "雨沾虚槛冷，雪压远山低。",
            "竹好还成径，桃夭亦有蹊。",
            "小窗奔野马，闲瓮养醯鸡。",
            "水石心逾切，烟霄分已暌。",
            "病怜王猛畚，愚笑隗嚣泥。",
            "泽国潮平岸，江村柳覆堤。",
            "到头乘兴是，谁手好提携。"
        ],
        "notes": "",
        "id": "1bc9592ef04af67bd2ebdd6aa69c823e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "人日新安道中见梅花",
        "preface": "",
        "paragraphs": [
            "长途酒醒腊春寒，嫩蘂香英扑马鞍。",
            "不上寿阳公主面，怜君开得却无端。"
        ],
        "notes": "",
        "id": "71b8568d0e45f5adc28b158f3febfecc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "许由庙",
        "preface": "",
        "paragraphs": [
            "高挂风瓢濯汉滨，土阶三尺愧清尘。",
            "可怜比屋堪封日，若到人间是众人。"
        ],
        "notes": "",
        "id": "eb5b5a0a80c8db8150e59aa58f0a1f44"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题段太尉庙",
        "preface": "",
        "paragraphs": [
            "近甸蒙尘日，南梁反正年。",
            "飘流茂陵椀，零落太官椽。",
            "建纛非降楚，披图异录燕。",
            "堪嗟侍中血，不及御衣前。"
        ],
        "notes": "",
        "id": "752d3159e6eb8456c2f839947301a305"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "湘妃庙",
        "preface": "",
        "paragraphs": [
            "刘表荒碑断水滨，庙前幽草闭残春。",
            "已将怨泪流斑竹，又感悲风入白苹。",
            "八族未来谁北拱，四凶犹在莫南巡。",
            "九峰相似堪疑处，望见苍梧不见人。"
        ],
        "notes": "",
        "id": "d3161f2d28f2c080be546f37950d37db"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "八骏图",
        "preface": "",
        "paragraphs": [
            "穆满当年物外程，电腰风脚一何轻。",
            "如今纵有骅骝在，不得长鞭不肯行。"
        ],
        "notes": "",
        "id": "a4815b42de43219d15da1150aa52d610"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "庭花",
        "preface": "",
        "paragraphs": [
            "昨日芳艳浓，开尊几同醉。",
            "今朝风雨恶，惆怅人生事。",
            "南威病不起，西子老兼至。",
            "向晚寂无人，相偎堕红泪。"
        ],
        "notes": "",
        "id": "d770090a479b963adbf7b54f9e6ee38a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "病中题主人庭鹤",
        "preface": "",
        "paragraphs": [
            "辽水华亭旧所闻，病中毛羽最怜君。",
            "稻粱且足身兼健，何必青云与白云。"
        ],
        "notes": "",
        "id": "8145d72b86df241800c3e04f2072c1aa"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "天地工夫一不遗，与君声调借君緌。",
            "风栖露饱今如此，应忘当年滓浊时。"
        ],
        "notes": "",
        "id": "1fd49e95030a152fb80df434793d70bd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "薛阳陶觱篥歌",
        "preface": "",
        "paragraphs": [
            "平泉上相东征日，曾为阳陶歌觱篥。",
            "乌江太守会稽侯，相次三篇皆俊逸。",
            "桥山殡葬衣冠后，金印苍黄南去疾。",
            "龙楼冷落夏口寒，从此风流为废物。",
            "人间至艺难得主，怀抱差池恨星律。",
            "邗沟仆射戎政闲，试渡瓜洲吐伊郁。",
            "西风九月草树秋，万喧沈寂登高楼。",
            "左篁揭指征羽吼，炀帝起坐淮王愁。",
            "高飘咽灭出滞气，下感知己时横流。",
            "穿空激远不可遏，髣髴似向伊水头。",
            "伊水林泉今已矣，因取遗编认前事。",
            "武宗皇帝御宇时，四海恬然知所自。",
            "扫除桀黠似提箒，制压群豪若穿鼻。",
            "九鼎调和各有门，谢安空俭真儿戏。",
            "功高近代竟谁知，艺小似君犹不弃。",
            "勿惜喑呜更一吹，与君共下难逢泪。"
        ],
        "notes": "",
        "id": "e78b563864d6f58208930611c03f62b8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "酬丘光庭",
        "preface": "",
        "paragraphs": [
            "正月十一日书札，五月十六日到来。",
            "柳吟秦望咫尺地，鲤鱼何处闲裴回？",
            "故人情意未疎索，次第序述眉眼开。",
            "上言二年隔烟水，下有数幅真琼瑰。",
            "行吟坐读口不倦，瀑泉激射琅玕摧。",
            "壁池兰蕙日已老，村酒蘸甲时几桮。",
            "鹤龄鸿算不复见，雨后蓑笠空莓苔。",
            "自从黄寇扰中土，人心波荡犹未回。",
            "道殷合眼拜九列，张濬掉舌升三台。",
            "朝廷济济百揆序，宁将对面容奸回。",
            "祸生有基妖有渐，翠华西幸蒙尘埃。",
            "三川梗塞两河闭，大明宫殿生蒿莱。",
            "懦夫早岁不量力，策蹇仰北高崔嵬。",
            "千门万户扃锁密，良匠不肯雕散材。",
            "君今得意尚如此，况我麋鹿悠悠哉。",
            "荣衰贵贱目所睹，莫嫌头白黄金台。"
        ],
        "notes": "",
        "id": "019d8e6fddb2435a48b1b1ed0425b1e8"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "投宣武郑尚书二十韵",
        "preface": "",
        "paragraphs": [
            "汉代簪缨盛，梁园雉堞雄。",
            "物情须重德，时论在明公。",
            "族大逾开魏，高神本降嵩。",
            "世家惟蹇谔，官业即清通。",
            "翰苑论思外，纶闱啸傲中。",
            "健豪惊彩凤，高步出冥鸿。",
            "履历虽吾道，行藏必圣聪。",
            "绛霄无系滞，浙水忽西东。",
            "庾监高楼月，袁郎满扇风。",
            "四年将故事，两地有全功。",
            "去去才须展，行行道益隆。",
            "避权辞宪署，仗节出南宫。",
            "雁影相承接，龙图共始终。",
            "自然须作砺，不必恨临戎。",
            "幕下莲花盛，竿头㺗佩红。",
            "骑儿逢郭伋，战士得文翁。",
            "人地应无比，箪瓢奈屡空。",
            "因思一枝桂，已作断根蓬。",
            "往事应归捷，劳歌且责躬。",
            "殷勤信陵馆，今日自途穷。"
        ],
        "notes": "",
        "id": "3c17660b509cedb5f0b82a2ec522b7ed"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "投浙东王大夫二十韵",
        "preface": "",
        "paragraphs": [
            "越岭千峰秀，淮流一派长。",
            "暂凭开物手，来展济时方。",
            "旧迹兰亭在，高风桂树香。",
            "地清无等级，天阔任徊翔。",
            "麈尾谈何胜，螭头笔更狂。",
            "直曾批凤诏，高已冠鹓行。",
            "啸傲辞民部，雍容出帝乡。",
            "赵尧推印绶，句践与封疆。",
            "水占仙人吹，城留御史床。",
            "嘉宾邹润甫，百姓贺知章。",
            "席煖飞鹦鹉，尘轻驻骕骦。",
            "夜歌珠断续，晴舞雪悠扬。",
            "化向棠阴布，春随棣萼芳。",
            "盛名韬不得，雄略晦弥彰。",
            "自愧三冬学，来窥数仞墙。",
            "感深惟刻骨，时去欲沾裳。",
            "想望鱼烧尾，咨嗟鼠啮肠。",
            "可能因蹇拙，便合老沧浪。",
            "题柱心犹壮，移山志不忘。",
            "深惭百般病，今日问医王。"
        ],
        "notes": "",
        "id": "de0429cb0cb593fbaebae0caee8778a7"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "寄剡县主簿",
        "preface": "",
        "paragraphs": [
            "金庭养真地，珠篆会稽官。",
            "境胜堪长往，时危喜暂安。",
            "洞连沧海阔，山拥赤城寒。",
            "他日抛尘土，因君拟炼丹。"
        ],
        "notes": "",
        "id": "ec25b67bf1d40f1c5988a51bafd28e5a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中秋不见月",
        "preface": "",
        "paragraphs": [
            "风帘淅淅漏灯痕，一半秋光此夕分。",
            "天为素娥孀怨苦，并教西北起浮云。"
        ],
        "notes": "",
        "id": "94e93baf871ab3a3a1119a056c47cb05"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "答宗人衮",
        "preface": "",
        "paragraphs": [
            "昆仑水色九般流，饮即神仙憩即休。",
            "敢恨守株曾失意，始知缘木更难求。",
            "鸰原谩欲均余力，鹤髪那堪问旧游。",
            "遥望北辰当上国，羡君归掉五诸侯。"
        ],
        "notes": "",
        "id": "f35741a2c8ce3be630a15cb93fa55a9f"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "雨洒江声风又吹，扁舟正与睡相宜。",
            "无端戍鼓催前去，别却青山向晓时。"
        ],
        "notes": "",
        "id": "7e177249f05da67a722d3ab341f15020"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "咏白菊",
        "preface": "",
        "paragraphs": [
            "虽被风霜竞欲催，皎然颜色不低摧。",
            "已疑素手能粧出，又似金钱未染来。",
            "香散自宜飘渌酒，叶交仍得荫香苔。",
            "寻思闭户中宵见，应认寒窗雪一堆。"
        ],
        "notes": "",
        "id": "b0efc9a86c14394eaac9520a1f282de3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "晚泊宿松",
        "preface": "",
        "paragraphs": [
            "解缆随江流，晚泊古淮岸。",
            "归云送春和，繁星丽云汉。",
            "春深胡雁飞，人喧水禽散。",
            "仰君邈难亲，沈思夜将旦。"
        ],
        "notes": "",
        "id": "1ba534d404b3f7e9c3d63ef7e696ce7b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "钱塘遇默师忆润州旧游",
        "preface": "",
        "paragraphs": [
            "歌敲玉唾壶，醉击珊瑚枝。",
            "石羊妙善街，甘露平泉碑。",
            "扪苔想豪杰，剔藓看文词。",
            "归来北固山，水槛光参差。"
        ],
        "notes": "",
        "id": "7911dce510c6938ca643eff714b8125e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "江南别",
        "preface": "",
        "paragraphs": [
            "去年今夜江南别，鸳鸯翅冷飞蓬𦶟。",
            "今年今夜江北边，鲤鱼肠断音书绝。",
            "男儿心事无了时，出门上马不自知。"
        ],
        "notes": "",
        "id": "559bca954a9aebc6f5101897cf4513a4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "四顶山",
        "preface": "",
        "paragraphs": [
            "胜景天然别，精神入画图。",
            "一山分四顶，三面瞰平湖。",
            "过夏僧无热，凌冬草不枯。",
            "游人来至此，愿剃髪和须。"
        ],
        "notes": "",
        "id": "118b364bd6ac93c1636d00bb91c5326c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "姥山",
        "preface": "",
        "paragraphs": [
            "临塘古庙一神仙，绣幌花容色俨然。",
            "为逐朝云来此地，因随暮雨不归天。",
            "眉分初月湖中鉴，香散余风竹上烟。",
            "借问邑人沈水事，已经秦汉几千年。"
        ],
        "notes": "",
        "id": "0ba110647c2d0a5f69897064d866038e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "岐王宅",
        "preface": "",
        "paragraphs": [
            "朱邸平台隔禁闱，贵游陈迹尚依稀。",
            "云低雍畤祈年去，雨细长杨从猎归。",
            "申白宾朋传道义，应刘文彩寄音徽。",
            "承平旧物惟君尽，犹写雕鞍伴六飞。"
        ],
        "notes": "",
        "id": "78b19566eeae6e48d219bc7d514a4d06"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "长明灯",
        "preface": "",
        "paragraphs": [
            "破暗长明世代深，烟和香气两沈沈。",
            "不知初点何人在，秪见当年火至今。",
            "晓似红莲开沼面，夜如寒月镇潭心。",
            "孤光自有龙神护，雀戏蛾飞不敢侵。"
        ],
        "notes": "",
        "id": "43fbda54d01cb090047676a592df3fb5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "堋口逢人",
        "preface": "",
        "paragraphs": [
            "艰难别离久，中外往还深。",
            "已改当时髪，空余旧日心。"
        ],
        "notes": "",
        "id": "963b8a45737d5df2930f575cd4bcd122"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "遇边使",
        "preface": "",
        "paragraphs": [
            "累年无的信，每夜望边城。",
            "袖掩千行泪，书封一尺金。"
        ],
        "notes": "",
        "id": "422f1b65b893d81190d168736da4c549"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "移住别友",
        "preface": "",
        "paragraphs": [
            "自到西川住，惟君别有情。",
            "常逢对门远，又隔一重城。"
        ],
        "notes": "",
        "id": "192ac564d7571d6f270d9e01c3ba4fe9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "巧画蛾眉独出群，当时人道便承恩。",
            "经年不见君王面，落日黄昏空掩门。"
        ],
        "notes": "",
        "id": "e3a4c57b495f6cc7796ab8425baa5347"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "泾溪",
        "preface": "",
        "paragraphs": [
            "泾溪石险人竞惧，终岁不闻倾覆人。",
            "却是平流无石处，时时闻说有沈沦。"
        ],
        "notes": "",
        "id": "4723d3ced9214ceff699f0da2cde28b5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题杜甫集",
        "preface": "",
        "paragraphs": [
            "楚水悠悠浸楚亭，楚南天地两无情。",
            "忍交孙武重泉下，不见时人说用兵。"
        ],
        "notes": "",
        "id": "cadb8383b12d6aa2be5be1bf89503a02"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "感弄猴人赐朱绂",
        "preface": "",
        "paragraphs": [
            "十二三年就试期，五湖烟月奈相违。",
            "何如买取胡孙弄，一笑君王便著绯。"
        ],
        "notes": "",
        "id": "422051b9a6d547439f27f4ea14a49f52"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题磻溪垂钓图",
        "preface": "",
        "paragraphs": [
            "吕望当年展庙谟，直钩钓国更谁如。",
            "若教生在西湖上，也是须供使宅鱼。"
        ],
        "notes": "",
        "id": "0a9f6dbd93b6edfac10ef69be131c20b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "春风",
        "preface": "",
        "paragraphs": [
            "也知有意吹嘘切，争奈人间善恶分。",
            "但是粃糠细微物，等闲擡举到青云。"
        ],
        "notes": "",
        "id": "4db99d4719e47750196256953b38500c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "竹下残雪",
        "preface": "",
        "paragraphs": [
            "墙下浓阴对此君，小山尖险玉为群。",
            "夜来解冻风虽急，不向寒城减一分。"
        ],
        "notes": "",
        "id": "00ec6fcfb69afe2d8922fb2cbb416424"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "暖气潜催次第春，梅花已谢杏花新。",
            "半开半落闲园里，何异荣枯世上人。"
        ],
        "notes": "",
        "id": "67aa6b2c6e551b85b0dba44deb7af795"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "镇海军所贡",
        "preface": "",
        "paragraphs": [
            "簷前飞雪扇前尘，千里移添上苑春。",
            "他日丁宁柿林院，莫宣恩泽与闲人。"
        ],
        "notes": "",
        "id": "9a838ac1c6b53474049844602fdeed64"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "席上歌水调",
        "preface": "",
        "paragraphs": [
            "余声宛宛拂庭梅，通济渠边去又回。",
            "若使炀皇魂魄在，为君应合过江来。"
        ],
        "notes": "",
        "id": "17a72fa1c3077827df017a8990352eba"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题新榜",
        "preface": "",
        "paragraphs": [
            "黄土原边狡兔肥，犬如流电马如飞。",
            "灞陵老将无功业，犹忆当时夜猎归。"
        ],
        "notes": "",
        "id": "c6857c20cabb9b482998e4260ff3836b"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "夏窗七叶连阴暗。",
            "赖家桥上潏河边。",
            "细看月轮真有意，已知青桂近嫦娥。",
            "一个祢衡容不得，思量黄祖谩英雄。",
            "张华谩出如丹语，不及刘侯一纸书。",
            "山雨霏微宿上亭，雨中因想雨淋铃。",
            "老僧斋罢关门睡，不管波涛四面生。"
        ],
        "notes": "",
        "id": "26e14a12a15eabb63841acd0eaa65a94"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "中元夜看月",
        "preface": "",
        "paragraphs": [
            "朦胧南溟月，汹涌出云涛。",
            "下射长鲸眼，遥分玉兔毫。",
            "势来牛斗动，路越宵冥高。",
            "竟夕瞻光影，昂头把白醪。"
        ],
        "notes": "",
        "id": "ca0aaad759992adb6c340571d797fd1e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "庾楼宴罢三更月，宏阁谈时一座风。"
        ],
        "notes": "",
        "id": "3971ac3766f9a70dd11eca36441ec3c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "献淮南崔相公",
        "preface": "",
        "paragraphs": [
            "天临黄合如秋净，日照洪钧若昼清。",
            "虎帐坐分真宰气，象筵吹出泰阶声。",
            "云霞自入淮王梦，风月谁含炀帝情。",
            "见说蓬莱百王发，玉皇吟出广陵城。",
            "（此见《永乐大典》卷二七四四「八灰」「崔」字「崔某」条引《维扬志》〖四函三十四册〗。",
            "）。"
        ],
        "notes": "",
        "id": "8fcf3b986031793fa2ecc24f74f985e5"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "滕王阁",
        "preface": "",
        "paragraphs": [
            "[江神]有意怜才子，歘忽威灵助去程。",
            "一席清风雷电疾，满碑佳句雪冰清。",
            "焕然丽藻传千古，赫尔英名动两京。",
            "若匪幽冥[祐词]客，至今佳景绝无声。",
            "（《岁时广记》三五《重九》）（〖1〗据《醒世恒言》卷四十《马当神风送滕王阁》补缺文。",
            "《醒世恒言》录此诗，前四句除「一席」作「一夕」外，余全同。",
            "后四句改动稍多，录如次：「直教丽藻传千古，不但雄名动两京。",
            "不是明灵祐祠客，洪都佳景绝无声。",
            "」「祠客」显为「词客」之误。",
            "）。"
        ],
        "notes": "",
        "id": "cdedd2b3625483c58ac2ea12cc1a7e0a"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "文选阁（在贵池城西五里西庙。贮梁昭明文选。有址）",
        "preface": "",
        "paragraphs": [
            "间生元子出萧梁，作选为书化万邦。",
            "三代已来成冠绝，六朝余外更无双。",
            "今朝集是群英仰，昨日谈非众耻降。",
            "辅国安民新试阁，滕王空作问临江。",
            "（《嘉靖池州府志》卷三《建置篇·宫室》）。"
        ],
        "notes": "",
        "id": "8fa7a519814b98d634bd80823be9194c"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "昭明太子庙",
        "preface": "",
        "paragraphs": [
            "秋浦昭明庙，乾坤一白眉。",
            "神通高学识，天下鬼神师。",
            "（同上卷五《祀典篇·庙祠》）。"
        ],
        "notes": "",
        "id": "960a0055de5da67814d09e9948449675"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "下山过梅根",
        "preface": "",
        "paragraphs": [
            "岸叶经秋坠晚枝，袅烟凌鬓促征期。",
            "家从泽国谁能问，路在侯门自不知。",
            "但恐老侵多病日，每忧忙过少年时。",
            "可怜江上人堪笑，独倚残阳弄钓丝。",
            "（同上卷八《杂著篇·艺文》）。"
        ],
        "notes": "",
        "id": "41d3f942c27426afa8189160279d8911"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "金鸡石（在东流县南二十五里。相传罗隐道经其地，题云云，石遂迸裂，鸡飞鸣而去。或曰：隐题后，其石震雷劈焉。）",
        "preface": "",
        "paragraphs": [
            "青山隐隐望长溪，独墩无伴只孤栖。",
            "草堂不见娄罗汉，金鸡不向五更啼。",
            "（同上卷一）。"
        ],
        "notes": "",
        "id": "d208b9fd5d87eb5ee57077ad0d675a17"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "挂剑处",
        "preface": "",
        "paragraphs": [
            "忠贞者必信，所信交道深。",
            "贤哉吴季子，可称莫逆心。",
            "（《梅里志》三）。"
        ],
        "notes": "",
        "id": "c45f946832f0a17db9d39528d0b1d161"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题延和阁（《全唐诗》八七五作谶记，诗题、小序、诗多有不同，故重录）（时高骈欲继淮南王求仙方为妖乱，后为毕将军所害。隐作《妖乱志》以讥之，故有《题延和阁》云。）",
        "preface": "",
        "paragraphs": [
            "延和高阁势凌云，轻语犹疑太一闻。",
            "烧尽余香无一事，开门迎得毕将军。",
            "（《诗话总龟》三五《讥诮门》引《鉴诫录》）。"
        ],
        "notes": "",
        "id": "1556b43fe919aa0d876518562bd7eca6"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "上亭驿（在梓潼武连二县之界。唐明皇幸蜀。闻铃声之地。又名琅珰驿）",
        "preface": "",
        "paragraphs": [
            "山雨霏微宿上亭，雨中因想雨淋铃。",
            "贵为天子犹魂断，穷著荷衣好涕零。",
            "（《舆地纪胜》一八六《隆庆府》。",
            "《全唐诗》六六五引《天中记》只存前二句）（〖1〗《碧鸡漫志》卷五收此诗全篇，为七律，详《全唐诗续拾》卷四五。",
            "）。"
        ],
        "notes": "",
        "id": "5407cffd309246f6684933a64e89bcdd"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "鞠歌行",
        "preface": "",
        "paragraphs": [
            "丽莫似汉宫妃，谦莫似黄家女。",
            "黄女持谦齿发高，汉妃恃丽天庭去。",
            "人生容德不自保，圣人安用推天道。",
            "君不见，蔡泽嵌枯诡怪之形状，大言直取秦丞相；又不见，田千秋才智不出人，一朝富贵如有神。",
            "二侯行事在方册，泣麟老人终困厄。",
            "夜光抱恨良叹（一作「璞」）悲，日月逝矣吾何之。",
            "（见《文苑英华》卷二○三。",
            "）（按：《全唐诗》卷一八五收作李白诗，殆沿明刻本《文苑英华》之误。",
            "中华书局影印本此卷为宋刻，前为李白同题诗，后即此首，署「罗隐」，确凿无误。",
            "）。"
        ],
        "notes": "",
        "id": "390b347f90ef1ad31b3ac04a79525594"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "宿法华寺",
        "preface": "",
        "paragraphs": [
            "心与空林共杳冥，孤灯寒竹自荧荧。",
            "不知何处小乘客，一夜风前闻诵经。",
            "（见《会稽掇英总集》卷八。",
            "）。"
        ],
        "notes": "",
        "id": "e03b6fd71716c999ed0cf31cb3a09883"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "上亭驿（题拟）",
        "preface": "",
        "paragraphs": [
            "细（《舆地纪胜》、《天中记》作「山」）雨霏微宿上亭，雨中因感（《舆地纪胜》、《天中记》作「想」）雨淋铃。",
            "贵为天子犹魂断，穷著荷衣好涕零。",
            "剑水多端何处去，巴猿无赖不堪听。",
            "少年辛苦今飘荡，空（一作「深」）媿先生教聚萤。",
            "（见宋王灼《碧鸡漫志》卷五。",
            "）（按：《全唐诗》卷六六五据《天中记》收首二句，《全唐诗续补遗》卷十六据《舆地纪胜》卷一八六收前四句，均不全，今重录之。",
            "）。"
        ],
        "notes": "",
        "id": "54861bde619793df33ff77f464be2130"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "题石门",
        "preface": "",
        "paragraphs": [
            "灵岩一窍何年凿？混沌初开有此门。",
            "探药仙人何处去，山中不改旧乾坤。",
            "（《宛陵郡志备要》。",
            "此首从《郑州大学学报》一九八六年六期李之亮《〈罗隐年谱〉补正》一文所辑收入。",
            "）。"
        ],
        "notes": "",
        "id": "d9657134db7eab4bb55855c89a743876"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "吴公约神道碑附诗",
        "preface": "",
        "paragraphs": [
            "吴山苍苍，吴水泱泱。",
            "降生英灵，为公为王。",
            "以严师旅，以奠封疆。",
            "派有别者，我亦鹰扬。",
            "取直之功，捍巢之绩。",
            "虽从本军，实展良画。",
            "践历禁旅，光扬事迹。",
            "乃自西佳，迁于硖石。",
            "上君东代，诸将西征，贾其余通，资其锐兵。",
            "稽山雾廓，京口波清。",
            "再从貂冕，始拜冬卿。",
            "吴会纷纭，淮[右]（石）（从雍文华校本改）奔竞。",
            "驱其涷馁，犯我疆境。",
            "躬励精卒，恭承上命。",
            "雪霁松贞，风中草劲。",
            "元戎承制，圣主酬劳。",
            "大起名重，司元望高。",
            "优游渥泽，出入官曹。",
            "所谓鸡省，全资豹韬。",
            "恭仰府城，载崇吾圉。",
            "惟力是助，厥功以举。",
            "云矗千堵，土攒万杵。",
            "率以资产，役以军旅。",
            "乃颁异宠，乃正华资。",
            "大国纲纪，雄藩羽仪。",
            "床间牛鬬，杯里蛇疑。",
            "天胡可测，神亦难知。",
            "有仁于时，有功于物。",
            "一代殊勋，二品清秩。",
            "不谓不达，何获何失。",
            "瑞马神羊，金箱玉室。",
            "（出《全唐文》卷八九七。",
            "）（〖1〗碑云：「君嗣子以隐乡里之旧，请铭其墓。",
            "而复以诗一章，文其美于道之隅。",
            "」）。"
        ],
        "notes": "",
        "id": "84643d86e69175b284bb131fc71797f4"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "绣",
        "preface": "",
        "paragraphs": [
            "一片丝罗轻似水，洞房西室女工劳。",
            "花随玉指添春色，鸟逐金针长羽毛。",
            "蜀锦谩夸声自贵，越绫虚说价犹高。",
            "可中用作鸳鸯被，红叶枝枝不碍刀。",
            "（见雍文华校本《罗隐集·甲乙集》，又见《四库全书》本《罗昭谏集》。",
            "）（按：《全唐诗》卷六五六收此诗，缺三字，今重录。",
            "雍文华所据为清张瓒瑞榴堂《罗昭谏集》。",
            "）。"
        ],
        "notes": "",
        "id": "d0e52e5fa9159f6ece700edc13dcc285"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "袅袅和烟映玉楼，半垂桥上半垂流。",
            "今年渐见枝条密，恼乱春风卒未休。",
            "（见蜀何光远《鉴诫录》卷七《亡国音》。",
            "）（按：《全唐诗》卷六六三收隐《柳》诗，系据《甲乙集》卷九所录，与最早记载本诗的《鉴诫录》相较，有十三字不同。",
            "今重录。",
            "）。"
        ],
        "notes": "",
        "id": "ca5a54f96a926577e8da9d390f94e0f3"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "过梁震居留题",
        "preface": "",
        "paragraphs": [
            "道院迎仙客，书堂隐相儒。",
            "庭栽栖凤竹，池养化龙鱼。",
            "（见《尧山堂外纪》卷三九、《全浙诗话》卷八。",
            "）（按：隐卒开平间，震至后康时始在荆南握重权。",
            "诗疑出伪托。",
            "）。"
        ],
        "notes": "",
        "id": "77feaf858439da367b93e4ca8e6191c1"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "送灶诗",
        "preface": "",
        "paragraphs": [
            "一盏清茶一缕烟，灶君皇帝上青天。",
            "玉皇若问人间事，为道文章不值钱。",
            "（《坚瓠甲集》卷二。",
            "又见《全浙诗话》卷八。",
            "）（按：此篇似亦出后人附托。",
            "）。"
        ],
        "notes": "",
        "id": "f8bc8f7387c895754a115f6adfe20fc9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "下杜城",
        "preface": "",
        "paragraphs": [
            "来往城南十八年，赖家桥上潏河边。",
            "村醪香美脱衣典，几度落花相对眠。",
            "（《类编长安志》卷九。",
            "）。"
        ],
        "notes": "",
        "id": "5c089b8539a28dda0eeba46bd3bc092e"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "华严寺",
        "preface": "",
        "paragraphs": [
            "华严[西]（而）转遶朱坡，每到春时日夕过。",
            "曾向姚家园里醉，牡丹红紫数千窠。",
            "（同前。",
            "）。"
        ],
        "notes": "",
        "id": "d30ad651d3c671a195ab27e2b2386c17"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "游北湖",
        "preface": "",
        "paragraphs": [
            "醒心亭下水涵天，吏部风流三百年。",
            "（见《舆地纪胜》卷五十七《郴州》。",
            "）。"
        ],
        "notes": "",
        "id": "ccad9ae49a434c98bd20c693c3152e44"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "昔云丹穴凤，翔集高台端。",
            "（同前。",
            "）。"
        ],
        "notes": "",
        "id": "fd9c7f29fe92d23ca2007beb95c83abc"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "下第诗",
        "preface": "",
        "paragraphs": [
            "帘卷残阳鸣鸟鹊，花飞何处好楼台。",
            "（见明胡应麟《诗薮·内编》卷六。",
            "）。"
        ],
        "notes": "",
        "id": "d708ae240a45c58f63149a2eb13264c9"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "曹韩沙嘴团，铜陵出状元。",
            "（见影印天一阁藏本《嘉靖池州府志》卷一。",
            "）。"
        ],
        "notes": "",
        "id": "85fe939958a14299c026e7a145e8207d"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "饮水鱼心知冷暖，濯缨人足识炎凉。",
            "（《天都载》。",
            "）。"
        ],
        "notes": "",
        "id": "38bfdfa8022a0d3d17559397ba2bf459"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "桃李无言应笑我，二年尘土满渔航。",
            "（《五色线》。",
            "）。"
        ],
        "notes": "",
        "id": "2ebb56090f00ce2ca0f90a8e74966634"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句 四",
        "preface": "",
        "paragraphs": [
            "马上抱鸡鬬三市，袖中携剑五陵游。",
            "（《荛山堂》。",
            "以上六句均见明闵元衢《罗江东外纪》。",
            "）（按：自《下第诗》以降，皆据雍文华校点本《罗隐集》所辑佚句迻录。",
            "）。"
        ],
        "notes": "",
        "id": "e12207221842f33a945d962727f09d97"
    },
    {
        "author": "罗隐",
        "dynasty": "唐",
        "type": "诗",
        "rhythmic": "",
        "title": "句 五",
        "preface": "",
        "paragraphs": [
            "一列珠帘不下钩。",
            "（《后村千家诗》卷十六闻人祥正《集句》引。",
            "）。"
        ],
        "notes": "",
        "id": "43983a40787b4c4221839abd0f64b203"
    }
]