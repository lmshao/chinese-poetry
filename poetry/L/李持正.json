[
    {
        "author": "李持正",
        "dynasty": "宋",
        "type": "词",
        "rhythmic": "人月圆令・人月园",
        "title": "",
        "preface": "",
        "paragraphs": [
            "小桃枝上春风早，初试薄罗衣。",
            "年年乐事，华灯竞处，人月圆时。",
            "禁街箫鼓，寒轻夜永，纤手重携。",
            "更阑人散，千门笑语，声在帘帏。"
        ],
        "notes": "",
        "id": "20cd86c97420dac9ed86b27c371ba0e4"
    },
    {
        "author": "李持正",
        "dynasty": "宋",
        "type": "词",
        "rhythmic": "明月逐人来",
        "title": "",
        "preface": "",
        "paragraphs": [
            "星河明淡。",
            "春来深浅。",
            "红莲正、满城开遍。",
            "禁街行乐，暗尘香拂面。",
            "皓月随人近远。",
            "天半鳌山，光动凤楼两观。",
            "东风静、珠帘不卷。",
            "玉辇待归，云外闻弦管。",
            "认得宫花影转。"
        ],
        "notes": "",
        "id": "f47a7940131c5adaf57cf224c48a7e31"
    }
]