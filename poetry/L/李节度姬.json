[
    {
        "author": "李节度姬",
        "dynasty": "唐",
        "type": "诗",
        "rhythmic": "",
        "title": "书红绡帕 一",
        "preface": "",
        "paragraphs": [
            "囊裹真香谁见窃，鲛绡滴泪染成红。",
            "殷勤遗下轻绡意，好与情郎怀袖中。"
        ],
        "notes": "",
        "id": "fd2d433fb1e0d46813cba09731dc4f35"
    },
    {
        "author": "李节度姬",
        "dynasty": "唐",
        "type": "诗",
        "rhythmic": "",
        "title": "书红绡帕 二",
        "preface": "",
        "paragraphs": [
            "金珠富贵吾家事，常渴佳期乃寂寥。",
            "偶用志诚求雅合，良媒未必胜红绡。"
        ],
        "notes": "",
        "id": "9a02ab4139713c6c3b78739f21cd598a"
    },
    {
        "author": "李节度姬",
        "dynasty": "唐",
        "type": "诗",
        "rhythmic": "",
        "title": "会张生述怀",
        "preface": "",
        "paragraphs": [
            "门前画戟寻常设，堂上犀簪取次看。",
            "最是恼人情绪处，凤皇楼上月华寒。"
        ],
        "notes": "",
        "id": "13ea0a72a07c0dc6bc606ff61f1ea031"
    }
]