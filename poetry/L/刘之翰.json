[
    {
        "author": "刘之翰",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "凉露洗金井，一叶下梧桐。",
            "谪仙浪游，何事华发作诗翁。",
            "乌帽萧萧一幅，坐对清泉白石，矫首抚长松。",
            "独鹤归来晚，声在碧霄中。",
            "神仙宅，留玉节，驻金狨。",
            "黔南一道，十万貔虎控雕弓。",
            "笑折碧荷倒影，自唱采莲新曲，词句满秋风。",
            "剑佩八千岁，长入大明宫。"
        ],
        "notes": "",
        "id": "fe1550dec64716752865004b5906e7d3"
    }
]