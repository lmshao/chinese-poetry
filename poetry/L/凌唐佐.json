[
    {
        "author": "凌唐佐",
        "dynasty": "宋",
        "type": "诗",
        "rhythmic": "",
        "title": "黄山汤泉",
        "preface": "",
        "paragraphs": [
            "一道出遥岑，潺湲古到今。",
            "雪天声泻玉，月夜影摇金。",
            "岁旱施功大，民情被泽深。",
            "容成与轩帝，仙迹可追寻。"
        ],
        "notes": "",
        "id": "8fd08117d64b413717d65f8f13f83526"
    },
    {
        "author": "凌唐佐",
        "dynasty": "宋",
        "type": "诗",
        "rhythmic": "",
        "title": "炼丹灶",
        "preface": "",
        "paragraphs": [
            "炼丹峰畔隐轩皇，石臼空存岁月长。",
            "林下宛然含浄色，风前依旧发余香。",
            "虽留此地千般药，难问当时九转方。",
            "独向溪头重拂拭，五云何处日茫茫。"
        ],
        "notes": "",
        "id": "1010f130e35bc2a5f3b20dd1381b6661"
    },
    {
        "author": "凌唐佐",
        "dynasty": "宋",
        "type": "诗",
        "rhythmic": "",
        "title": "洗药溪",
        "preface": "",
        "paragraphs": [
            "红泉声里独徘徊，帝子当年洗药来。",
            "怪底余香至今在，四时芝术有花开。"
        ],
        "notes": "",
        "id": "76dc5314e099f1fb14485910d1ed8b44"
    }
]