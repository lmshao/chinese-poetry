[
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "题昭陵",
        "preface": "",
        "paragraphs": [
            "□□□□岁农登，边将无功吏不能。",
            "四十二年那忍说，西风吹泪过昭陵。"
        ],
        "notes": "",
        "id": "b3aa27e3400ed3b3a02c56617dd4426a"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "用前韵呈德瞻",
        "preface": "",
        "paragraphs": [
            "门外蹄轮任迹疎，一廛深称水云居。",
            "平生事业将何用，叹括空能读父书。"
        ],
        "notes": "",
        "id": "c0b8da2e9e7c484989c78cffbb189aaa"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "题村舍呈德瞻友  其一",
        "preface": "",
        "paragraphs": [
            "一径萦纡山更深，满川烟霭夕沉沉。",
            "从来不问荣华事，自有沙鸥信此心。"
        ],
        "notes": "",
        "id": "4a775d0fe3ea4196a81bbc96ab09db9b"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "题村舍呈德瞻友  其二",
        "preface": "",
        "paragraphs": [
            "二月阳和花正繁，软风轻扇笋斑斑。",
            "扬鞭江路心无事，问舍求田过浅山。"
        ],
        "notes": "",
        "id": "92c78d7056c3b99973e54cc08cbda37e"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "题村舍呈德瞻友  其三",
        "preface": "",
        "paragraphs": [
            "清风叶叶映黄鹂，绿暗红稀半掩扉。",
            "我以忘言静思虑，子规犹道不如归。"
        ],
        "notes": "",
        "id": "84a67beba33aa99ebb0378987d8fb61d"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "午寝",
        "preface": "",
        "paragraphs": [
            "寓迹唐兴寺，幽窗得昼眠。",
            "西风萦破梦，落日乱残蝉。",
            "岁月俄如此，功名岂偶然。",
            "五湖秋欲好，谁在钓鱼船。"
        ],
        "notes": "",
        "id": "a330c21788518553a60c7a5acfee65a5"
    },
    {
        "author": "刘锜",
        "dynasty": "宋",
        "type": "诗",
        "rhythmic": "",
        "title": "资福寺",
        "preface": "",
        "paragraphs": [
            "汛扫妖氛六合清，匣中宝剑气犹横。",
            "夜观星斗鬼神泣，昼会风云龙虎惊。",
            "重整山河归北地，两扶圣主到南京。",
            "山僧不识英雄汉，只管滔滔问姓名。"
        ],
        "notes": "",
        "id": "e0996b28e6b0ffa8d14f3391bdb43040"
    }
]