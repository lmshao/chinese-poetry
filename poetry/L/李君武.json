[
    {
        "author": "李君武",
        "dynasty": "唐",
        "type": "诗",
        "rhythmic": "",
        "title": "咏泥",
        "preface": "",
        "paragraphs": [
            "椒涂香气溢，芝封玺文生。",
            "色逐梨阳紫，名随蜀道清。",
            "一丸封汉塞，数斗浊秦泾。",
            "不分（一作「晓」）高楼妾，特况别离情。",
            "（见《十万卷楼丛书》本皎然《诗式》卷三。",
            "参《四友斋丛说》卷二十四。",
            "）（按：《诗式》收此诗置隋人间。",
            "今考《新唐书》卷七二《宰相世系表》二赵郡李氏东祖房有「君武，蔚州司马」。",
            "其从伯孝端，为隋获嘉丞。",
            "其子思贞，文明元年自婺州刺史改越州刺史，见《会稽掇英总集》卷十八。",
            "因知君武以作唐初人为是。",
            "逯钦立编《先秦汉魏晋南北朝诗》未收此诗。",
            "）。"
        ],
        "notes": "",
        "id": "90eac9db4b7d9a87c63786f94b9829fc"
    }
]