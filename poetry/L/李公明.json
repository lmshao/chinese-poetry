[
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "木芙蓉",
        "preface": "",
        "paragraphs": [
            "孤芳照寒水，婉娩自幽闲。",
            "万木碧无色，一花红独殷。",
            "秋莲多绿子，晚槿亦朱颜。",
            "却笑渊明宅，于今五柳残。"
        ],
        "notes": "",
        "id": "39404823c5293f6166b2005fd609ed11"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "野花能白又能红，也在天工长育中。",
            "长对秋烟颜色好，岂知人世有春风。"
        ],
        "notes": "",
        "id": "ed7e1dda04a3ad3e54b52aa3bfdde132"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "中庸",
        "preface": "",
        "paragraphs": [
            "要识中庸义，中庸乃是庸。",
            "不须求胜解，只此是奇功。",
            "卓卓孤峰上，明明百草中。",
            "若将声色舍，声色却盲聋。"
        ],
        "notes": "",
        "id": "4e48e9908fe6c9ee7f186d18fe065ad7"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "偶作  其一",
        "preface": "",
        "paragraphs": [
            "石光火中寄此身，谁论北富与南贫。",
            "眼前正爱溪梅瘦，冰雪亭亭笑伴人。"
        ],
        "notes": "",
        "id": "4db688bf8740d715d9ea9f60ca6f7a88"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "偶作  其二",
        "preface": "",
        "paragraphs": [
            "天涯地角古来传，今在天涯地角边。",
            "日日江头望江水，蛮风瘴雨又凄然。"
        ],
        "notes": "",
        "id": "e5e5d1b1ebe8842baaecfaacf6ba4cde"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "漫作  其一",
        "preface": "",
        "paragraphs": [
            "测测日西去，去来无尽时。",
            "百年无半在，一事更何为。",
            "草屋倚寒木，疏梅横短篱。",
            "直能捐世虑，何处不忘归。"
        ],
        "notes": "",
        "id": "56371ee7a0b56624cd2db942c0cf190d"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "漫作  其二",
        "preface": "",
        "paragraphs": [
            "烟冷风寒处，芙蓉三两枝。",
            "愁怀方换酒，秋意更催诗。",
            "不遇元白友，宁寻沈宋师。",
            "谁知苦吟处，髪落一丝丝。"
        ],
        "notes": "",
        "id": "4503c5e15d9a0fe7006742c26bd32030"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "东风才了又西风，群木山中叶叶空。",
            "只有梅花吹不尽，依然新白抱新红。"
        ],
        "notes": "",
        "id": "8ca48c0ef9526e9560d9a2c00cda0ad3"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "遇故人",
        "preface": "",
        "paragraphs": [
            "虚窗桂子打风声，夜酌沉沉夜气清。",
            "三十年间不须说，可堪相照髪星星。"
        ],
        "notes": "",
        "id": "9fe584fe775f74aa196c2d579e0ee082"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "大安人至",
        "preface": "",
        "paragraphs": [
            "冻雨杂零雪，柴门不敢开。",
            "持来一片纸，说自大安来。",
            "元帅方归沔，边书又报阶。",
            "忍寒再三问，老弟几时回。"
        ],
        "notes": "",
        "id": "1e973fa159cffd8f98058599d9173d3d"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "晓行青村",
        "preface": "",
        "paragraphs": [
            "关关新鸟逐声啼，群鹭冲寒帖水飞。",
            "最恨山云去如织，不教春色着征衣。"
        ],
        "notes": "",
        "id": "53184103ee7e718f6ede743898b08d00"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "晓烟",
        "preface": "",
        "paragraphs": [
            "晓出倚溪亭，溪烟四面生。",
            "昏时山绿浅，浓处日红轻。",
            "簇簇树尤好，依依人未行。",
            "玄晖信萧放，澄练有佳名。"
        ],
        "notes": "",
        "id": "c5698525c8a495028a5ec72676e9443f"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "过修诚馆",
        "preface": "",
        "paragraphs": [
            "败馆冷如许，修诚志已非。",
            "风光不曾改，人事故相违。",
            "寸碧雪山出，争喧风叶飞。",
            "伤心旧时月，长是送人归。"
        ],
        "notes": "",
        "id": "c10c9e530062a38ba84e1907e97b1ff2"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "题曹坑铺",
        "preface": "",
        "paragraphs": [
            "明星落深水，晚电起孤云。",
            "去去风前棹，迢迢竹外村。",
            "山回依草驿，岸落出芦根。",
            "亲月照人冷，今宵清梦魂。"
        ],
        "notes": "",
        "id": "7ab2bc7f92cb3c24a3ec320bcdeb1544"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "宿郑山铺",
        "preface": "",
        "paragraphs": [
            "行役苦行役，凄凉应奈何。",
            "自从多事后，应恨一身多。",
            "草店张灯宿，石桥乘月过。",
            "曳裾悲我计，回首一烟蓑。"
        ],
        "notes": "",
        "id": "c86fac16b0129a442ec63ac025f6eaf5"
    },
    {
        "author": "李公明",
        "dynasty": "宋",
        "type": "诗",
        "rhythmic": "",
        "title": "灯夕",
        "preface": "",
        "paragraphs": [
            "江风淡淡放初晴，灯火明时月色明。",
            "谁信姮娥要行乐，随他女伴绕街行。"
        ],
        "notes": "",
        "id": "e8eb04842bdc261f0ba34820c88563e6"
    }
]