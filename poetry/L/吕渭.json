[
    {
        "author": "吕渭",
        "dynasty": "唐",
        "type": "诗",
        "rhythmic": "",
        "title": "忆长安 八月",
        "preface": "",
        "paragraphs": [
            "忆长安，八月时，阙下天高旧仪。",
            "衣冠共颁金镜，犀象对舞丹墀。",
            "更爱终南灞上，可怜秋草碧滋。"
        ],
        "notes": "",
        "id": "6065499f7a1ad45879d2222a1bcb9bf9"
    },
    {
        "author": "吕渭",
        "dynasty": "唐",
        "type": "诗",
        "rhythmic": "",
        "title": "状江南 仲冬",
        "preface": "",
        "paragraphs": [
            "江南仲冬天，紫蔗节如鞭。",
            "海将盐作雪，山用火耕田。"
        ],
        "notes": "",
        "id": "be1ab528e7b9310b9c95cc8d96e4a2ec"
    },
    {
        "author": "吕渭",
        "dynasty": "唐",
        "type": "诗",
        "rhythmic": "",
        "title": "贞元十一年知贡举挠阁不能定去留寄诗前主司",
        "preface": "",
        "paragraphs": [
            "独坐贡闱里，愁多芳草生。",
            "仙翁昨日事，应见此时情。"
        ],
        "notes": "",
        "id": "e1ee2307795b6fdf7c97128e5f9b8b1d"
    },
    {
        "author": "吕渭",
        "dynasty": "唐",
        "type": "诗",
        "rhythmic": "",
        "title": "皇帝移晦日为中和节",
        "preface": "",
        "paragraphs": [
            "皇心不向晦，改节号中和。",
            "淑气同风景，嘉名别咏歌。",
            "湔裙移旧俗，赐尺下新科。",
            "历象千年正，酺醵四海多。",
            "花随春令发，鸿度岁阳过。",
            "天地齐休庆，欢声欲荡波。"
        ],
        "notes": "",
        "id": "de6a3455fb303bf5d361e777ee8ee1bf"
    },
    {
        "author": "吕渭",
        "dynasty": "唐",
        "type": "诗",
        "rhythmic": "",
        "title": "经湛长史草堂",
        "preface": "",
        "paragraphs": [
            "岩居旧风景，人世今成昔。",
            "木落古山空，猨啼秋月白。",
            "谁同西府僚，几谢南平客。",
            "摧残松桂老，萧散烟云夕。",
            "迹留异代远，境入空门寂。",
            "惟有草堂僧，陈诗在石壁。"
        ],
        "notes": "",
        "id": "c1af37021dc22c53878b6e121c610650"
    }
]