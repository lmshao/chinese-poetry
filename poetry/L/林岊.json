[
    {
        "author": "林岊",
        "dynasty": "宋",
        "type": "诗",
        "rhythmic": "",
        "title": "礲岩",
        "preface": "",
        "paragraphs": [
            "尝闻仙人渡海术，授以尺杖如飞龙。",
            "凭虚闭目不敢瞬，波涛汹涌喧天风。",
            "兹岩山窟飞海岸，直扫一涧声何雄。",
            "瞑行千步水入耳，明探万壑云生胸。",
            "嵚崖滴乳芝玉脆，剜穴喷水莲腮红。",
            "神仙缥缈在何许，心平意定天为通。",
            "此行况复匪游戏，出门借问春耕农。"
        ],
        "notes": "",
        "id": "0117ab0a351efb309cef4ef17703514c"
    },
    {
        "author": "林岊",
        "dynasty": "宋",
        "type": "诗",
        "rhythmic": "",
        "title": "波斯岩",
        "preface": "",
        "paragraphs": [
            "何物波斯有此岩，岩前岩后著深潭。",
            "双猊顾母鱼鳞脊，峙阙迎宾玉笋簪。",
            "立塑崩崖天入牖，垂缨宝盖佛留龛。",
            "使君劝课亲来此，谩与邦人父老谈。"
        ],
        "notes": "",
        "id": "04b00b2d178cf1dffff0b8607af4b507"
    },
    {
        "author": "林岊",
        "dynasty": "宋",
        "type": "诗",
        "rhythmic": "",
        "title": "青田岩",
        "preface": "",
        "paragraphs": [
            "老鹤回翔去几年，至今岩壑此名传。",
            "跻攀分寸疑无路，飞入方壶却有天。",
            "白象绿狮呈怪石，神泉深洞隠真仙。",
            "细看滴乳流脂处，不是青田是玉田。"
        ],
        "notes": "",
        "id": "0699b69d5c9c7a41a73628699e78476b"
    },
    {
        "author": "林岊",
        "dynasty": "宋",
        "type": "诗",
        "rhythmic": "",
        "title": "盘石",
        "preface": "",
        "paragraphs": [
            "卷烟阁西官道长，一水东注襟沧浪。",
            "山连踞虎岩如屋，栈接飞鸾石作梁。",
            "田野四时歌乐土，关河千里隔蛮乡。",
            "我来九载叨民牧，亿万斯年说太康。"
        ],
        "notes": "",
        "id": "7aa0eb86dba27622f151445037996945"
    },
    {
        "author": "林岊",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "山中有寺寺有阁，阁外之山横翠来。"
        ],
        "notes": "",
        "id": "a22313c3ad64c8ee9e6e026849175377"
    }
]