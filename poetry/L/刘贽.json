[
    {
        "author": "刘贽",
        "dynasty": "宋",
        "type": "诗",
        "rhythmic": "",
        "title": "禹碑",
        "preface": "",
        "paragraphs": [
            "坛峙麻姑石，溪忘夏禹碑。",
            "物神人所贵，世事远谁知。"
        ],
        "notes": "",
        "id": "052cedda1c5c729bdd7198bda0d62dd6"
    },
    {
        "author": "刘贽",
        "dynasty": "宋",
        "type": "诗",
        "rhythmic": "",
        "title": "游后洞诗",
        "preface": "",
        "paragraphs": [
            "寺久荒寂无足往，念有子厚弥陀碑。",
            "独趋一里转岩腹，剥粉败赤逢门楣。",
            "亭亭故碑亡旧主，覆以老屋疎且欹。",
            "常嗟古人不可见，尚喜书志存于斯。",
            "世言书字出心画，体制类彼人所为。",
            "子厚少年颇疎隽，字合飘逸往不覊。",
            "胡为气质反端厚，至今观者多有疑。",
            "或云彼以窜农久，志气软熟非前时。",
            "或云高才尚薄世，故独立法无所师。",
            "吾嗟世俗日无理，好恶不正论苦卑。",
            "臆决万事岂独此，此书何媿人不知。",
            "碑阴三百四十字，疎瘦劲丽何精奇。",
            "九十二人姓名具，陈绩宝历元年题。",
            "云此子厚二碑者，元和五年刊厥辞。",
            "至是二月始建立，都其事者杨与倪。",
            "尘蒙壁碍世未见，自我访寻初管之。"
        ],
        "notes": "",
        "id": "3436a01969f6e7299ef32894e8d9b4af"
    }
]