[
    {
        "author": "李甲",
        "dynasty": "宋",
        "type": "诗",
        "rhythmic": "",
        "title": "超果教院见远亭",
        "preface": "",
        "paragraphs": [
            "高僧欲纵目，桥上建横亭。",
            "野水茫茫白，群山点点青。",
            "客帆风送叶，渔火夜遗星，看尽朝昏景。",
            "天涯一画屏。"
        ],
        "notes": "",
        "id": "841fe5ccec020d4fa2bb7e13724fa28d"
    },
    {
        "author": "李甲",
        "dynasty": "宋",
        "type": "诗",
        "rhythmic": "",
        "title": "题竹和东坡韵",
        "preface": "",
        "paragraphs": [
            "翠叶彤竿已占先，湘云千叠势争翻。",
            "野夫不识天人面，知是虞皇第几元。"
        ],
        "notes": "",
        "id": "6d032a7a17c600bc3d7d443a411b0f27"
    },
    {
        "author": "李甲",
        "dynasty": "宋",
        "type": "诗",
        "rhythmic": "",
        "title": "题画",
        "preface": "",
        "paragraphs": [
            "谁泼烟云六尺绡，寒山秋树晚萧萧。",
            "十年来往吴淞口，错认溪南旧板桥。"
        ],
        "notes": "",
        "id": "7a59932538837f874797a006ad72d789"
    },
    {
        "author": "李甲",
        "dynasty": "宋",
        "type": "词",
        "rhythmic": "击梧桐",
        "title": "",
        "preface": "",
        "paragraphs": [
            "杳杳春江阔。",
            "收细雨、风蹙波声无歇。",
            "雁去汀洲暖，岸芜静，翠染遥山一抹。",
            "群鸥聚散，征航来去，隔水相望楚越。",
            "对此、凝情久，念往岁上国，嬉游时节。",
            "斗草园林，卖花巷陌，触处风光奇绝。",
            "正恁浓欢里，悄不意、顿有天涯离别。",
            "看那梅生翠实，柳飘狂絮，没个人共折。",
            "把而今、愁烦滋味，教向谁说。"
        ],
        "notes": "",
        "id": "fa15644a7add3b1c2e8fa43afc883fc0"
    },
    {
        "author": "李甲",
        "dynasty": "宋",
        "type": "词",
        "rhythmic": "吊严陵",
        "title": "",
        "preface": "",
        "paragraphs": [
            "蕙兰香泛，孤屿潮平，惊鸥散雪。",
            "迤逦点破，澄江秋色。",
            "暝霭向敛，疏雨乍收，染出蓝峰千尺。",
            "渔舍孤烟锁寒碛。",
            "画鹢翠帆旋解，轻舣晴霞岸侧。",
            "正念往悲酸，怀乡惨切。",
            "何处引羌笛。",
            "追惜。",
            "当时富春佳地，严光钓址空遗迹。",
            "华星沈后，扁舟泛去，萧洒闲名图籍。",
            "离觞吊终寓目，意断魂消泪滴。",
            "渐洞天晚，回首暮云千古碧。"
        ],
        "notes": "",
        "id": "92347ed63b03b828796b7d45e3669e8c"
    },
    {
        "author": "李甲",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "江国陆郎封寄后，独自冠群芳。",
            "折时雪里，带时灯下，香面讶争光。",
            "而今不怕吹羌管，一任更繁霜。",
            "玳筵赏处，玉纤整后，犹胜岭头香。"
        ],
        "notes": "",
        "id": "8f4ea1780116182d05db07265d5f21d7"
    },
    {
        "author": "李甲",
        "dynasty": "宋",
        "type": "词",
        "rhythmic": "帝台春",
        "title": "",
        "preface": "",
        "paragraphs": [
            "芳草碧色，萋萋遍南陌。",
            "暖絮乱红，也知人、春愁无力。",
            "忆得盈盈拾翠侣，共携赏、凤城寒食。",
            "到今来，海角逢春，天涯为客。",
            "愁旋释。",
            "还似织。",
            "泪暗拭。",
            "又偷滴。",
            "谩伫立、遍倚危阑，尽黄昏，也只是、暮云凝碧。",
            "拼则而已今拼了，忘则怎生便忘得。",
            "又还问鳞鸿，试重寻消息。"
        ],
        "notes": "",
        "id": "1601dd1423aa39b91c819f6f6c3e0f1a"
    },
    {
        "author": "李甲",
        "dynasty": "宋",
        "type": "词",
        "rhythmic": "幔卷绸・慢卷绸",
        "title": "",
        "preface": "",
        "paragraphs": [
            "绝羽沈鳞，埋花葬玉，杳杳悲前事。",
            "对一盏寒灯，数点流萤，悄悄画屏，巫山十二。",
            "蕣脸星眸，蕙情兰性，一旦成流水。",
            "便纵有、甘泉妙手，洪都方士何济。",
            "香闺宝砌。",
            "临妆处，迤逦苔痕翠。",
            "更不忍看伊，绣残鸳侣，而今尚有，啼红粉渍。",
            "好梦不来，断云飞去，黯黯情无际。",
            "谩饮尽香醪，奈向愁肠，消遣无计。"
        ],
        "notes": "",
        "id": "6e55735d6d3498ac04b497e365b63802"
    },
    {
        "author": "李甲",
        "dynasty": "宋",
        "type": "词",
        "rhythmic": "望云涯引",
        "title": "",
        "preface": "",
        "paragraphs": [
            "秋容江上，岸花老，苹洲白。",
            "露湿蒹葭，浦屿渐增寒色。",
            "闲渔唱晚，鹜雁惊飞处，映远碛。",
            "数点轻帆，送天际归客。",
            "凤台人散，漫回首。",
            "沈消息。",
            "素鲤无凭，楼上暮云凝碧。",
            "时向西风下，认远笛。",
            "宋玉悲怀，未信金樽消得。"
        ],
        "notes": "",
        "id": "be02cf97982afc91deb06959c9b51717"
    },
    {
        "author": "李甲",
        "dynasty": "宋",
        "type": "词",
        "rhythmic": "望春回",
        "title": "",
        "preface": "",
        "paragraphs": [
            "霁霞散晓，射水村渐明，渔火方绝。",
            "滩露夜潮痕，注冻濑凄咽。",
            "征鸿来时应负书，见疏柳、更忆伊同折。",
            "异乡憔悴，那堪更逢，岁穷时节。",
            "东风暗回暖律。",
            "算拆遍江梅，消尽岩雪。",
            "唯有这愁肠，也依旧千结。",
            "私言窃语些誓约，便眠思梦想无休歇。",
            "这些离恨，除非对著、说似明月。"
        ],
        "notes": "",
        "id": "5e7b7501a0642253d43acd3ca1fd7c76"
    },
    {
        "author": "李甲",
        "dynasty": "宋",
        "type": "词",
        "rhythmic": "梦玉人引",
        "title": "",
        "preface": "",
        "paragraphs": [
            "渐东风暖，陇梅残，霁云碧。",
            "嫩草柔条，又回江城春色。",
            "乍促银签，便篆香纹蜡有馀迹。",
            "愁梦相兼，尽日高无力。",
            "这些离恨，依然是、酒醒又如织。",
            "料伊怀情，也应向人端的。",
            "何故近日，全然无消息。",
            "问伊看，伊教人到此，如何休得。"
        ],
        "notes": "",
        "id": "6f8e21188faeb5dda4e99e7477c31733"
    },
    {
        "author": "李甲",
        "dynasty": "宋",
        "type": "词",
        "rhythmic": "过秦楼",
        "title": "",
        "preface": "",
        "paragraphs": [
            "卖酒炉边，寻芳原上，乱花飞絮悠悠。",
            "已蝶稀莺散，便拟把长绳、系日无由。",
            "谩道草忘忧。",
            "也徒将，酒解闲愁。",
            "正江南春尽，行人千里，苹满汀洲。",
            "有翠红径里，盈盈似簇，芳茵禊饮，时笑时讴。",
            "当暖风迟景，任相将永日，烂熳狂游。",
            "谁信盛狂中，有离情、忽到心头。",
            "向尊前拟问，双燕来时，曾过秦楼。"
        ],
        "notes": "",
        "id": "4656c48869da206a9e0a86b9783e4f90"
    }
]