[
    {
        "author": "陆埈",
        "dynasty": "宋",
        "type": "诗",
        "rhythmic": "",
        "title": "送奚宰二首  其一",
        "preface": "",
        "paragraphs": [
            "茂宰慈祥意，三年只似初。",
            "折腰宁而米，掣肘固难书。",
            "机静波浮鸟，刑疏网漏鱼。",
            "终然清议在，褒字到公车。"
        ],
        "notes": "",
        "id": "c93c71f3316027d7f8eb37568de2eb3d"
    },
    {
        "author": "陆埈",
        "dynasty": "宋",
        "type": "诗",
        "rhythmic": "",
        "title": "送奚宰二首  其二",
        "preface": "",
        "paragraphs": [
            "失学儿俱懒，师资点化开。",
            "砭针瘳痼疾，膏馥起枯荄。",
            "授□方知绪，从游奈溯洄。",
            "武城门下士，应许厕澹台。"
        ],
        "notes": "",
        "id": "44082713033254471dece3048daffeb9"
    },
    {
        "author": "陆埈",
        "dynasty": "宋",
        "type": "诗",
        "rhythmic": "",
        "title": "丑梨",
        "preface": "",
        "paragraphs": [
            "灰貌凝清古，霜津溢澹甜。",
            "面嫌汤后白，心慰邑中黔。",
            "美实种寒谷，珍尝近御匳。",
            "彼姝徒冠玉，争得似无盐。"
        ],
        "notes": "",
        "id": "14a17c120c64f66555762b7dcb4fb92d"
    },
    {
        "author": "陆埈",
        "dynasty": "宋",
        "type": "诗",
        "rhythmic": "",
        "title": "和奚宰春风楼即事",
        "preface": "",
        "paragraphs": [
            "恍然楹桷架虚空，意象经营九仞功。",
            "三载笑谈杯酒里，一时人物画图中。",
            "金兰托契从今始，玉烛迎和与众同。",
            "却笑楚台雕篆客，强生分别诧雄风。"
        ],
        "notes": "",
        "id": "763d1906d8884b00c845072afd1307c4"
    }
]