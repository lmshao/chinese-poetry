[
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "洛阳清明日雨霁",
        "preface": "",
        "paragraphs": [
            "晓日清明天，夜来嵩少雨。",
            "千门尚烟火，九陌无尘土。",
            "酒绿河桥春，漏闲宫殿午。",
            "游人恋芳草，半犯严城鼓。"
        ],
        "notes": "",
        "id": "bd7355f7482227dbe3837dacad9c65a1"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "咏露",
        "preface": "",
        "paragraphs": [
            "霏霏灵液重，云表无声落。",
            "沾树急玄蝉，洒池栖皓鹤。",
            "流尘清远陌，飞月澄高阁。",
            "宵润玉堂帘，曙寒金井索。",
            "佳人比珠泪，坐感红绡薄。"
        ],
        "notes": "",
        "id": "421b76f97654e7885a46d9844c6d2407"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "夏游招隐寺暴雨晚晴",
        "preface": "",
        "paragraphs": [
            "竹柏风雨过，萧疎台殿凉。",
            "石渠写奔溜，金刹照颓阳。",
            "鹤飞岩烟碧，鹿鸣涧草香。",
            "山僧引清梵，幡盖绕回廊。"
        ],
        "notes": "",
        "id": "6bce189e9445c450042fef68ab914815"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "禅门寺暮钟",
        "preface": "",
        "paragraphs": [
            "簨𥲤高悬于阗钟，黄昏发地殷龙宫。",
            "游人忆到嵩山夜，叠阁连楼倚太空。"
        ],
        "notes": "",
        "id": "99da2a2e03e707e8ea59aaa77210846b"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "贡院楼北新栽小松",
        "preface": "",
        "paragraphs": [
            "青苍初得地，华省植来新。",
            "尚带山中色，犹含洞里春。",
            "近楼依北户，隐砌净游尘。",
            "鹤寿应成盖，龙形未有鳞。",
            "为梁资大厦，封爵耻嬴秦。",
            "幸此观光日，清风屡得亲。"
        ],
        "notes": "",
        "id": "893ce3b3fb221408a43527e04a5dae57"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "赏牡丹（句）",
        "preface": "",
        "paragraphs": [
            "（唐文皇好诗，大和中赏牡丹，上谓程修己曰：「今京邑人传牡丹诗，谁为首出？",
            "」对曰：「中书舍人李正封诗天番云云。",
            "」时杨妃侍，上曰：「妆台前宜饮以一紫金盏酒，则正封之诗见矣。",
            "」）天香夜染衣，国色朝酣酒。",
            "（《唐诗纪事》四十）（见《松窗杂录》。",
            "）。"
        ],
        "notes": "",
        "id": "c79fec14caa62bd8fb7234a7f7b7271a"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "岘山（句）",
        "preface": "",
        "paragraphs": [
            "岘山移柱石，流水辍恩波。",
            "（《舆地纪胜》八二《襄阳府》）。"
        ],
        "notes": "",
        "id": "6afab79f274ae44185909c6642ea8421"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "月桂",
        "preface": "",
        "paragraphs": [
            "片月转洪蒙，扶疎万古同。",
            "根非生下土，叶不坠西风。",
            "每向圆时足，还随缺处空。",
            "影令群木外，香满一轮[中]（木）。",
            "未种丹霄日，应虚白兔宫。",
            "何时得羽化，细得问元宫。",
            "（见《古今合璧事类备要前集》卷一）。"
        ],
        "notes": "",
        "id": "a5765c002acc9312c02b741292a6bdd9"
    },
    {
        "author": "李正封",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "三月后方有，百花中更无。",
            "（见《锦绣万花谷前集》卷七）。"
        ],
        "notes": "",
        "id": "164b4d94a291c05f3ccb04f22d8697c6"
    }
]