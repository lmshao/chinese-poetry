[
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "中阁禅院",
        "preface": "",
        "paragraphs": [
            "初来罗浮山，万变骇林壑。",
            "更作招提游，佳处在中阁。",
            "忽然天地间，一纵千里目。",
            "未论云顶上，此景占仍独。",
            "近闻泉涓涓，青眺山簇簇。",
            "簷压乔松低，槛有余霞落。",
            "长风东南来，皓月襟袖薄。",
            "境静僧幽闲，意远味淡泊。",
            "抱琴归去来，禅榻寄一宿。",
            "白云依古山，青霄起孤鹤。"
        ],
        "notes": "",
        "id": "53513b05619e49ab271e9361f4170b8a"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "卓锡泉",
        "preface": "",
        "paragraphs": [
            "寻仙得招提，借我此歇脚。",
            "瓜枣未暇求，杯水得甘酌。",
            "境空风泉高，夜永云卧薄。",
            "明当约麻姑，石桥骑白鹤。"
        ],
        "notes": "",
        "id": "7a9d4dd8428a8b80c816b281513d0723"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "又题卓锡泉",
        "preface": "",
        "paragraphs": [
            "吾师知地脉，杖锡此间卓。",
            "分占神仙囿，敲出清泠玉。",
            "锡飞已乘龙，泉洁可饮鹤。",
            "林下几寒暑，池中不盈涸。",
            "木石常借润，瓶罂随量足。",
            "池无汲绠线，逗引走修竹。",
            "渴心生尘埃，对此惬所欲。",
            "洗耳听松音，潄齿汲山绿。",
            "更携一壶归，为浣众生浊。",
            "遥愧山中人，四时自斟酌。"
        ],
        "notes": "",
        "id": "f2b45ab7876102a9ba428b1dc60bdfb2"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "罗浮",
        "preface": "",
        "paragraphs": [
            "神仙神山罗与浮，二山东来几千秋。",
            "蓬莱夜半失左股，龙惊虎噉玉女愁。",
            "至今两山翠欲滴，却与蓬莱比山色。",
            "黄金作桥通九霄，水晶为帘挂千尺。",
            "神仙旧说何渺茫，神仙窟宅今何望。",
            "仙翁在山泉水香，仙翁飞去松风长。",
            "我将浣手扣玉户，乞杯长生九霞觞。"
        ],
        "notes": "",
        "id": "a2c8e892ed910a4d20f7b69ef21f49cc"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "茶园",
        "preface": "",
        "paragraphs": [
            "岭根闻犬吠，上到野人家。",
            "山晚月有色，天寒梅未花。",
            "蔬园依水石，茅屋带烟霞。",
            "何物堪留客，烹茶成雪芽。"
        ],
        "notes": "",
        "id": "acd63860ee92f3f4bcd7c0961bc83474"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "游罗浮",
        "preface": "",
        "paragraphs": [
            "远看空碧混崔嵬，近见重重翠作堆。",
            "古木阴中藏洞府，乱云深处出楼台。",
            "文禽耀日来相唤，羽客乘风去不回。",
            "惟有东坡旧游迹，屐痕犹自遍苍苔。"
        ],
        "notes": "",
        "id": "8cd8591b34cfba75ae0eed67b898b01a"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "天汉桥",
        "preface": "",
        "paragraphs": [
            "谁人挽落天河水，飞向寒崖无古今。",
            "寄语山灵好呵护，书儒从此得知音。"
        ],
        "notes": "",
        "id": "d046b9f93af7d1461a9d7b765fbbc662"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "卓锡泉",
        "preface": "",
        "paragraphs": [
            "风月衿怀歉古人，萧然天地一闲身。",
            "夜来偶读唐庚记，贯石通泉在一真。"
        ],
        "notes": "",
        "id": "965e6b389a652a4a54838a3ff49db74e"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "慈济庵二首  其一",
        "preface": "",
        "paragraphs": [
            "笑指星坛近斗傍，七松上映七星光。",
            "黄龙洞口胡麻饭，不是神仙不得尝。"
        ],
        "notes": "",
        "id": "adc097fd809628600e3f303ec8d5f627"
    },
    {
        "author": "留元崇",
        "dynasty": "宋",
        "type": "诗",
        "rhythmic": "",
        "title": "慈济庵二首  其二",
        "preface": "",
        "paragraphs": [
            "归自星坛日未斜，草庵留住一杯茶。",
            "道人自点花如雪，云是新收白露芽。"
        ],
        "notes": "",
        "id": "8055baa2d861c2e51e162a205b64ced9"
    }
]