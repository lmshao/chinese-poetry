[
    {
        "author": "李兼",
        "dynasty": "唐",
        "type": "诗",
        "rhythmic": "",
        "title": "题洛阳县壁",
        "preface": "",
        "paragraphs": [
            "猾吏畏服，县妖破胆。",
            "好录政声，闻于御览。"
        ],
        "notes": "",
        "id": "f5d8b77af06d5969cf13846840130e46"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其一",
        "preface": "",
        "paragraphs": [
            "劝尔编氓莫事魔，魔成刬地祸殃多。",
            "家财破荡身狼籍，看取胡忠季子和。"
        ],
        "notes": "",
        "id": "273dc0482eb4701bd6a62dcf488d8e09"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其二",
        "preface": "",
        "paragraphs": [
            "白衣夜会说无根，到晓奔逃各出门。",
            "此是邪魔名外道，自投刑辟害儿孙。"
        ],
        "notes": "",
        "id": "d3cee1e24b0138acc9397eb87e66f0f4"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其三",
        "preface": "",
        "paragraphs": [
            "金针引透白莲池，此语欺人亦自欺。",
            "何似田桑家五亩，鸡豚狗彘勿违时。"
        ],
        "notes": "",
        "id": "1bb9b9b6194e89c4c971efa68019801a"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其四",
        "preface": "",
        "paragraphs": [
            "莫念双宗二会经，官中条令至分明。",
            "罪流更溢三千里，白佛安能救尔生。"
        ],
        "notes": "",
        "id": "ea561db678674a1d33b316a04fa98866"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其五",
        "preface": "",
        "paragraphs": [
            "生儿只遣事犁鉏，有智宜令早读书。",
            "莫被胡辉相引诱，此人决脊尚囚拘。"
        ],
        "notes": "",
        "id": "8391ca95d64e055e7290d684ff8de84d"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其六",
        "preface": "",
        "paragraphs": [
            "蚩蚩女妇太无知，吃菜何须自苦为。",
            "料想阿童鞭背后，心中虽悔可能追。"
        ],
        "notes": "",
        "id": "267321026922a8f43feac5c7793bde9c"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其七",
        "preface": "",
        "paragraphs": [
            "仙居旧有祖师堂，坐落当初白塔乡。",
            "眼见菜头头落地，今人讳说吕师囊。"
        ],
        "notes": "",
        "id": "6ccedf03a9739f632f29df7761a77674"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其八",
        "preface": "",
        "paragraphs": [
            "贵贱家家必有尊，如何舍祖事魔神。",
            "细思父母恩难报，早转头来孝尔亲。"
        ],
        "notes": "",
        "id": "ee29a9abca57b9d5d8bf3c32ab73da52"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其九",
        "preface": "",
        "paragraphs": [
            "肉味鱼腥吃不妨，随宜茶饭守家常。",
            "朝昏但莫为诸恶，底用金罏𦶟乳香。"
        ],
        "notes": "",
        "id": "8709c2745040a99aa30a14cbddc4c277"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "戒事魔十诗  其一○",
        "preface": "",
        "paragraphs": [
            "官家为是爱斯民，临遣知州诲尔谆。",
            "愿尔进知庠序教，怕嫌尔做事魔人。"
        ],
        "notes": "",
        "id": "95a21b4cbde796ea9fa24f6b1d5f8e6b"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "寄白云轩周道正",
        "preface": "",
        "paragraphs": [
            "自往丹丘去，因循过一年。",
            "孤云无定止，明月又重圆。",
            "书尾间相问，琴声淡悄然。",
            "何时当会面，吟醉海涛边。"
        ],
        "notes": "",
        "id": "c79f2ceca49c733ee9d49a70710a9684"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "送桑泽卿归天台",
        "preface": "",
        "paragraphs": [
            "野鹤昂然不可羁，伴行双屐一筇枝。",
            "屈公萧寺三旬客，益我空囊几卷诗。",
            "乱帙检残烧烛夜，浅杯流向落花时。",
            "春光只恋西湖好，不念台山老桂枝。"
        ],
        "notes": "",
        "id": "6ff80b25474070078180c179cc9b9ea9"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "兰亭题咏  其一",
        "preface": "",
        "paragraphs": [
            "书法光芒晋永和，后来摹写不胜多。",
            "考论又得桑夫子，兰渚风流转不磨。"
        ],
        "notes": "",
        "id": "fcb46dea5ce79a3b1aefb47c9e628648"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "兰亭题咏  其二",
        "preface": "",
        "paragraphs": [
            "自从茧纸殉昭陵，定武流传賸得名。",
            "总辑旧闻为博议，即今真赝不难凭。"
        ],
        "notes": "",
        "id": "9546cd1f3b9b715a257801f0f8de64c4"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "寄题愚斋",
        "preface": "",
        "paragraphs": [
            "巧鬻非善贾，利获非良农。",
            "君子不自智，甘与庸人同。",
            "天君见独者，进退有新功。",
            "忽敛艺文手，反著怀袖中。",
            "客问以臆对，此说非易穷。",
            "吾非宁武子，今学北山翁。"
        ],
        "notes": "",
        "id": "bf6b415f74beb63fb65118e00aa10a9f"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "奉陪撄宁侍郎游柏山寺谒梅公墓小憩行轩勉酌",
        "preface": "",
        "paragraphs": [
            "萧寺倚岩郭，昔游几何年。",
            "兹辰惬幽赏，杖屦从儒先。",
            "稍穿苍藓径，旋入青萝烟。",
            "山色若倒屣，松风自鸣弦。",
            "目力眩奇观，步屧信所便。",
            "俄登旃檀林，金碧耀修缘。",
            "道旁老木拱，诗翁久飞仙。",
            "蝉蜕万物表，蝶梦三生前。",
            "至今二百载，相望箕斗悬。",
            "缅怀文忠公，丰碑泯遗镌。",
            "乐善如缁衣，后世两称贤。",
            "山僧矜好事，华表新题璇。",
            "向来委榛棘，时情任渠迁。",
            "先生笑抚掌，此事从古然。",
            "相逢一樽酒，劝君小流连。",
            "江梅欲浮动，春光向妖妍。",
            "同游二三子，舂容有佳篇。",
            "归欤不知夜，霜雪净寒天。"
        ],
        "notes": "",
        "id": "6bbe3a670efa75bce8439c5b0202f0f3"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "秋扇行",
        "preface": "",
        "paragraphs": [
            "忆当九夏初，恒御君王手。",
            "西风飒然至，持用焉能久。",
            "人情易变如三秋，君恩覆水不可收。",
            "藉使凉飚夺炎热，感陨此身终不绝。"
        ],
        "notes": "",
        "id": "626545441f9ce354a0e83564cf9da5c2"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "题冀缺图",
        "preface": "",
        "paragraphs": [
            "耕夫自立苗且耘，𫗵妇相敬礼如宾。",
            "画工貌出态闲暇，不是如今愚野人。",
            "古之农者盖如此，馌彼公田同妇子。",
            "山林自信有真乐，隠逸传中无姓字。",
            "吾不能走马章台街，画眉狼籍贻讥谐。",
            "又不能卖酒临邛市，奔妻万古不灭耻。",
            "遗风后世岂无存，半在东阡烟雨村。",
            "不见杵臼梁家妇，犹能亲举案前餐。"
        ],
        "notes": "",
        "id": "6646961abc731069491df16484419476"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "田里",
        "preface": "",
        "paragraphs": [
            "百谷盈成后，三秋假乐时。",
            "鸡豚开社瓮，箫鼓赛神祠。",
            "野茹青盈筥，香炊雪满匙。",
            "欲知田里趣，细诵老翁诗。"
        ],
        "notes": "",
        "id": "eaa9de48fe588068d54d11b6fb4c59ec"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "次韵周与能",
        "preface": "",
        "paragraphs": [
            "坠绪今如线，遗书尚满床。",
            "功名两蜗角，世路几羊肠。",
            "癖有登山屐，贫无在笥裳。",
            "故人应见念，莫遣字稀行。"
        ],
        "notes": "",
        "id": "b5af40b8dd28b1a4d7e23bbe03ed6205"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "莎鸡",
        "preface": "",
        "paragraphs": [
            "悲思亦何苦，繁声咽未休。",
            "家庭残月曙，衰草故园秋。",
            "物化终归尽，年华迅若流。",
            "要当期子夜，相与和商讴。"
        ],
        "notes": "",
        "id": "e8607f8a56dc41fe3b674243acddf7a9"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "晓出",
        "preface": "",
        "paragraphs": [
            "凌晨躬蒇事，未晓出城关。",
            "路暗鸡三唱，天青月一弯。",
            "华香衣笥外，岚翠竹舆间。",
            "欲尽清游兴，官程索遽还。"
        ],
        "notes": "",
        "id": "ff37e740ff7437da9d75668c647c3073"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "食兔诗",
        "preface": "",
        "paragraphs": [
            "弱质司明视，虚名直望舒。",
            "轶迂辞上蔡，能事到中书。",
            "狡计空多窟，珍盘竟付厨。",
            "独将毫末效，曾纪汗青余。"
        ],
        "notes": "",
        "id": "2d0d4ad17384d73e724c9e51c895c8d7"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "谢张世显诗卷",
        "preface": "",
        "paragraphs": [
            "珍重张公子，交情不我遗。",
            "肯迂林下步，来贽袖中诗。",
            "江树烟中色，丛梅雪外枝。",
            "吟哦清绝句，一一可同时。"
        ],
        "notes": "",
        "id": "bb0f72207e854aefe4fe1a36260b710d"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "钟山",
        "preface": "",
        "paragraphs": [
            "白鸟江天阔，青山佛阁重。",
            "影孤寒日塔，声殷暮烟钟。",
            "异世文中选，当时镜里容。",
            "犹传遗蜕骨，只在此高峰。"
        ],
        "notes": "",
        "id": "6a31a463e462819075510283c2bb5738"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "发于湖",
        "preface": "",
        "paragraphs": [
            "断岸收潢潦，苍烟出翠微。",
            "众帆争鹁港，孤塔认枭矶。",
            "万事皆前定，重来悟昨非。",
            "此身縻薄爵，何处避危机。"
        ],
        "notes": "",
        "id": "4ad8943d29d9893043d575f44271f821"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "回次采石",
        "preface": "",
        "paragraphs": [
            "千帆东下势连樯，控带河山自一方。",
            "塞角凄风营戍远，野花湿雨墓田荒。",
            "落霞孤鹜江干阔，去马来牛岁月长。",
            "老我声名无一遂，征衫蓝缕鬓苍苍。"
        ],
        "notes": "",
        "id": "45c01bc21644935f51d9b2f9c7783fd9"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "谢当涂陈舍人馈姑孰春",
        "preface": "",
        "paragraphs": [
            "门巷春风翳草莱，笔耕无艺甑生埃。",
            "空成洛下书生咏，敢望青州从事来。",
            "洗盏首供堂上寿，留尊更待月中开。",
            "陶然竟堕难名境，疑是凌歊百尺台。"
        ],
        "notes": "",
        "id": "5ce0bebe6aadaae9cb70166a9f9517f7"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "筠窗幽独静亡邻，坐睡从吾一欠伸。",
            "绿树清圆宜静昼，孤花寂寞照余春。",
            "时拈柏子烧铜鼎，旋碾茶团瀹玉尘。",
            "在昔刍荛犹足采，独慙无用养闲身。"
        ],
        "notes": "",
        "id": "227ae79e49c757cd657e17e5a025678a"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "送交代高丞",
        "preface": "",
        "paragraphs": [
            "天涯客里送人归，恨绝青青杨柳枝。",
            "细雨杏园摩诘画，春风花岸少陵诗。",
            "九天抡擢堪先卜，万里功名莫后时。",
            "江上岂无西到鴈，平安数遣故人知。"
        ],
        "notes": "",
        "id": "d965c7575bbc4bb94a977a52d19e6179"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "简丘倅即次韵",
        "preface": "",
        "paragraphs": [
            "先生志尚直明庐，庀职毋嫌外且疎。",
            "聊向江城纡骥足，行趋禁闼侍鸾舆。",
            "河阳花树曾亲植，鲁相葵根欲尽锄。",
            "从此把君诗过目，绝胜厚禄故人书。"
        ],
        "notes": "",
        "id": "f29f0cc34248f5b3b394fc91dcac76bf"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "依韵和吴起季见寄",
        "preface": "",
        "paragraphs": [
            "骐骥瘦，驽骀肥，不如占我白石矶。",
            "出无车，食无肉，宁复羡渠黄金屋。",
            "叔孙礼乐何纷纶，两生不行岂徒云。",
            "丈夫结交半天下，几人沮溺同耕云。",
            "捷径趋荣速如鬼，龌龊岂堪豪右齿。",
            "虞卿著书托穷愁，仲蔚绕宅蓬蒿秋。",
            "朅来话旧重携手，往事纷纷集樽酒。",
            "胸中奇气耿独在，匣剑时作蛟龙吼。",
            "穷亦乐，贫非痡，且复安步行坦途。",
            "从人嘲笑我非夫，乘流则逝宁须扶。",
            "亦知落落固难合，焉能鬰鬰屈此乎。",
            "朝驱车于阆风之颠，夕济舟于丹水之渊。",
            "放身物外岂不好，局蹐人间真可怜。",
            "追若亡，汗漫游，笑宁子，商声讴。",
            "岂曰无衣，与子同裘。",
            "天地一马，日月双辀。",
            "噫，流光胡可以淹留。"
        ],
        "notes": "",
        "id": "9d00f50b077aacad5930d19a8916bfb3"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "蒹葭",
        "preface": "",
        "paragraphs": [
            "蒹葭漫漫秋风多，陂池水落枯苇柯。",
            "青山断处落日下，欵乃一声渔子歌。",
            "高秋鲈肥贱如土，换酒村场醉迷路。",
            "夜深艇子舣前湾，依稀月照芦花浦。"
        ],
        "notes": "",
        "id": "be4addf906efc534224c5ac1827b5026"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "昔向画图见，今行莽苍间。",
            "天连疑有路，湖阔更无山。",
            "地入番君国，星潜左蠡湾。",
            "江神相行客，未觉畏途艰。"
        ],
        "notes": "",
        "id": "bd06a891a5d47f9b75777d73fd8678e6"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "游道宫",
        "preface": "",
        "paragraphs": [
            "路去丛祠修竹林，插天松桧卧龙吟。",
            "翚飞朱阁阑干外，人在白云岩窦深。",
            "落花半逐流水逝，黄鹤一去莫烟沉。",
            "安得金丹蜕凡骨，一视往昔与来今。"
        ],
        "notes": "",
        "id": "511cf07ed21c756dc71a0b2b3be714ee"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "水阳道中",
        "preface": "",
        "paragraphs": [
            "落日河西岸，春风水北桥。",
            "地迂帆影转，石出涨痕销。",
            "浊酿淋茅滓，頳鳞贯柳条。",
            "几年安稳处，才幸适今朝。"
        ],
        "notes": "",
        "id": "d59ba36c04fddddab0b091811fee3012"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "芳洲",
        "preface": "",
        "paragraphs": [
            "芳洲日云夕，薄言撷兰荃。",
            "悠悠无与赠，脉脉空自怜。",
            "美人洵且都，为加一笑嫣。",
            "知己古所重，欲报甘縻捐。",
            "未省晼晚姿，可复成春妍。",
            "彼哉爨下桐，犹为朱丝弦。"
        ],
        "notes": "",
        "id": "09e0c8eca1b06dd01ba7dd37ab919ae5"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "晚来舣櫂濒江侧，汀草苹花间红碧。",
            "无声画里更斜阳，匹练光中正秋色。",
            "云间落帆系高树，烟外牧牛横短策。",
            "黄昏渔火乱前村，犹有孤吟未归客。"
        ],
        "notes": "",
        "id": "4cc3ac2e30c9947986ee23d8341259db"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "石子涧",
        "preface": "",
        "paragraphs": [
            "去郭无多地，肩舆又独来。",
            "青山随路转，老树挟溪回。",
            "映水深宜竹，皑林早见梅。",
            "颇思倾白酒，适意卧青苔。"
        ],
        "notes": "",
        "id": "3bd6a1128fc18993cae155186a7e77a0"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "地僻尘心远，台高纵目赊。",
            "鹭明烟际渚，鸟篆雨余沙。",
            "橡栗骈秋实，鸡冠媚晚花。",
            "断无车马客，来问野人家。"
        ],
        "notes": "",
        "id": "6130efd7996d528b1770cf04fbdd24b9"
    },
    {
        "author": "李兼",
        "dynasty": "宋",
        "type": "诗",
        "rhythmic": "",
        "title": "离家",
        "preface": "",
        "paragraphs": [
            "送者临门庑，征人暮路歧。",
            "翻思津遣后，可奈独归时。",
            "岁旱田畴薄，家贫母子离。",
            "能忘手中绵，密密缀衣湿。"
        ],
        "notes": "",
        "id": "c0d20424b07ba0bfcce6580c45057950"
    }
]