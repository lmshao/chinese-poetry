[
    {
        "author": "李朝卿",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "春正浓时月正圆。",
            "华堂初燕喜，雨真仙。",
            "霞衣相对旧貂蝉。",
            "人间少，福寿子孙贤。",
            "□□佳非烟。",
            "花光羞粉艳，敢争妍。",
            "笑歌声里捧金舡。",
            "深深愿，松柏永同坚。"
        ],
        "notes": "",
        "id": "3cdfed56ed1d4cba199affc91fec847c"
    },
    {
        "author": "李朝卿",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "厌玉为浆麟作□。",
            "玉树琼葩长不谢。",
            "翠帘绣暖燕归来，宝鸭花香蜂上下。",
            "沙堤佩马催公驾，月白风清天不夜。",
            "重来赫赫照岩廊，不动堂堂凝泰华。"
        ],
        "notes": "",
        "id": "548dc17a17107a8296fd13e9c3c3cc22"
    },
    {
        "author": "李朝卿",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "炉烟不断腾金兽。",
            "香雾入帘波影皱。",
            "秋堂锦席艳群仙，不惜绮罗萦舞袖。",
            "昼弦素管春风手，娇妙如花轻似柳。",
            "劝君须尽眼中欢，绿酒十分千秋寿。"
        ],
        "notes": "",
        "id": "32e1ec39d4133547a7aa6b1384d3846a"
    },
    {
        "author": "李朝卿",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "谪仙暂下金銮殿。",
            "开宴瑶池春未晚。",
            "飞琼献舞锦靴寒，弄玉吹箫银字暖。",
            "奉觞阿母年年劝，犹道碧桃香尚浅。",
            "花开更待几东风，应见年华千岁换。"
        ],
        "notes": "",
        "id": "3859df7aff45c526b8c81607900eea0f"
    },
    {
        "author": "李朝卿",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "盛德须知异禀，天教占尽秋光。",
            "一轮明月照华堂。",
            "荐寿笙歌嘹亮。",
            "座上簪缨并列，庭前兰玉成行。",
            "只应难老胜松篁。",
            "五福人间供仰。"
        ],
        "notes": "",
        "id": "2821dcd1f888e3ad2d0bae2b1553d1e0"
    },
    {
        "author": "李朝卿",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "月挂琼钩，日添绣线。",
            "骑花翻浪重帘卷。",
            "风传环珮晓珊珊，画堂羯鼓催开宴。",
            "翠缕香凝，玉膏酒滟。",
            "仙翁莫诉玻璃满。",
            "凤衔丹诏下云电。",
            "千秋长在黄金殿。"
        ],
        "notes": "",
        "id": "f3cc9235947d6df7736b3545bcab6459"
    },
    {
        "author": "李朝卿",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "九凤箫低彩雾高。",
            "鸾车鹤驭下层霄。",
            "天教来辅长生帝，宝殿千秋侍赭袍。",
            "飞急召，促归朝。",
            "沙路稳为马蹄娇。",
            "功成并画兰台上，奎画重看御赞褒。"
        ],
        "notes": "",
        "id": "28d45ff7a7a089db4563c3dce6c3ddec"
    },
    {
        "author": "李朝卿",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "万里霜空爽气高。",
            "翩翩天雁薄云霄。",
            "佳祥已协当年梦，岂但非熊可珥貂。",
            "金笏带，紫花袍。",
            "朱衣双引玉宸朝。",
            "百年富贵须平步，仍有功名信史褒。"
        ],
        "notes": "",
        "id": "ad7b66a56c05ba6a7aaf521936ef5251"
    }
]