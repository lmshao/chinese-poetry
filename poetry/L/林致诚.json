[
    {
        "author": "林致诚",
        "dynasty": "宋",
        "type": "诗",
        "rhythmic": "",
        "title": "和骆萝宪分水岭诗  其一",
        "preface": "",
        "paragraphs": [
            "一自端明去外台，修途松盖属谁栽。",
            "仁心既许推仁政，玉笋清班趁早排。"
        ],
        "notes": "",
        "id": "ebaa255df705782008a711264a9708d8"
    },
    {
        "author": "林致诚",
        "dynasty": "宋",
        "type": "诗",
        "rhythmic": "",
        "title": "和骆萝宪分水岭诗  其二",
        "preface": "",
        "paragraphs": [
            "莫言种木事平平，多少行人上玉京。",
            "岂惮炎途依密荫，云天大芘尽蒙成。"
        ],
        "notes": "",
        "id": "11f267c61cfeaa2ec70024e1776dca77"
    },
    {
        "author": "林致诚",
        "dynasty": "宋",
        "type": "诗",
        "rhythmic": "",
        "title": "和骆萝宪分水岭诗  其三",
        "preface": "",
        "paragraphs": [
            "照人风骨清如玉，振祖家声远若雷。",
            "想对旅窗贪读易，不知门外使车来。"
        ],
        "notes": "",
        "id": "f13c9d872c2e065ca92d10abb606eead"
    },
    {
        "author": "林致诚",
        "dynasty": "宋",
        "type": "诗",
        "rhythmic": "",
        "title": "书至鹅湖访先祖简肃诗扁岁久不复存矣月老重饰一板令余书楬芝兰室因题二十八字",
        "preface": "",
        "paragraphs": [
            "忆昔先翁此地经，曾挥诗笔扫青冥。",
            "我来徧索前修句，雷电何年敕六丁。"
        ],
        "notes": "",
        "id": "1240fd8d53880ed6438aa713f79f9350"
    }
]