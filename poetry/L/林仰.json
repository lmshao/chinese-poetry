[
    {
        "author": "林仰",
        "dynasty": "宋",
        "type": "诗",
        "rhythmic": "",
        "title": "题石桥",
        "preface": "",
        "paragraphs": [
            "空山风露洗秋容，万里阴晴此夕同。",
            "袖取碧岩邀月手，石桥来谒化人宫。"
        ],
        "notes": "",
        "id": "5b45de22680ceb4a61382cbf408bd4a4"
    },
    {
        "author": "林仰",
        "dynasty": "宋",
        "type": "诗",
        "rhythmic": "",
        "title": "刘阮祠",
        "preface": "",
        "paragraphs": [
            "深树冥冥一径风，溪流应与十洲通。",
            "仙家日月无人识，只爱桃花二月红。"
        ],
        "notes": "",
        "id": "94a67faad92521113c293ed3bd1f14c8"
    },
    {
        "author": "林仰",
        "dynasty": "宋",
        "type": "诗",
        "rhythmic": "",
        "title": "赴官武康投宿客邸作",
        "preface": "",
        "paragraphs": [
            "巾子山头一枕风，皇华亭下水连空。",
            "山灵不用回俗驾，傥有田园吾欲东。"
        ],
        "notes": "",
        "id": "014381733a681dce88791242e454586c"
    },
    {
        "author": "林仰",
        "dynasty": "宋",
        "type": "诗",
        "rhythmic": "",
        "title": "金台寺",
        "preface": "",
        "paragraphs": [
            "苍藓沿阶走细泉，青松翠竹照华轩。",
            "高人倦作金毛吼，旅客来参玉版禅。",
            "暖日迟迟晞宿露，微风淡淡逐寒烟。",
            "茶瓯香秘蒲团稳，始觉林泉思邈然。"
        ],
        "notes": "",
        "id": "0d54287e3d2abd87c88f328ec4e8621a"
    },
    {
        "author": "林仰",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "霁霞散晓月犹明。",
            "疏木挂残星。",
            "山径人稀，翠萝深处，啼鸟两三声。",
            "霜华重迫驼裘冷，心共马蹄轻。",
            "十里青山，一溪流水，都做许多情。"
        ],
        "notes": "",
        "id": "352d451c526b122191a38e2a048ba6bf"
    }
]