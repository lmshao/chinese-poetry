[
    {
        "author": "罗绍威",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "妆点青春更有谁，青春常许占先知。",
            "亚夫营畔风轻处，元亮门前日暖时。",
            "花密宛如飘六出，叶繁何惜借双眉。",
            "交情别绪论多少，好向仁人赠一枝。"
        ],
        "notes": "",
        "id": "f3e2abba549b0372d0e27540a5c7c00d"
    },
    {
        "author": "罗绍威",
        "dynasty": "唐",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "虽被风霜竞欲催，皎然颜色不低摧。",
            "已疑素手能妆出，又似金钱未染来。",
            "香散自宜飘渌酒，叶交仍得荫苍苔。",
            "寻思闭户中宵见，应认寒窗雪一堆。"
        ],
        "notes": "",
        "id": "7600ae47ac31892660f351f9b22f2721"
    },
    {
        "author": "罗绍威",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "楼前澹澹云头日，帘外萧萧雨脚风。"
        ],
        "notes": "",
        "id": "a12a8015313488c7343c7c1ae9973eae"
    },
    {
        "author": "罗绍威",
        "dynasty": "唐",
        "type": "诗",
        "rhythmic": "",
        "title": "碾驴鞍判",
        "preface": "",
        "paragraphs": [
            "邺城大道甚宽，何故驾车碾鞍。",
            "领鞴驴汉子科决，待驾车汉子喜欢。"
        ],
        "notes": "",
        "id": "6de32a1a3abee962c46258080d44fdea"
    },
    {
        "author": "罗绍威",
        "dynasty": "唐",
        "type": "诗",
        "rhythmic": "",
        "title": "公䜩诗",
        "preface": "",
        "paragraphs": [
            "帘前淡泊云头日，座上萧骚两脚风。",
            "（见《吟窗杂录》卷二五《历代吟谱》。",
            "）（按：《全唐诗》卷七三四收二句，缺题，今重录。",
            "）。"
        ],
        "notes": "",
        "id": "7cf28c432c15ecffa70d5c328acc571e"
    }
]