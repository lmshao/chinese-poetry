[
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "诏修两朝国史开局日史院赐筵首相吴公席上有作奉和原韵",
        "preface": "",
        "paragraphs": [
            "调元台极贵，颁宴帝恩余。",
            "昔副名山录，今裁史观书。",
            "天心忧作者，国论属谁欺。",
            "寂寞怀铅客，容瞻相府车。"
        ],
        "notes": "",
        "id": "61021ea6e5d34c72b8c052cafe290ea9"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "初至吴门示诸弟兼呈伯原教授",
        "preface": "",
        "paragraphs": [
            "梦寐家山忽五春，君恩乞与守符新。",
            "便推白傅为前政，更得梁鸿作部民。",
            "入境喜逢余秉穗，举杯无复叹鲈莼。",
            "左司西掖诚非据，尤是诗情愧昔人。"
        ],
        "notes": "",
        "id": "5086ed872faf4f6252ad6c82639ffc35"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "将之宣城留别吴门效白乐天体",
        "preface": "",
        "paragraphs": [
            "被诏守东吴，夜渡扬子津。",
            "拭目迎家山，洗我京洛尘。",
            "此邦多贤豪，况复平生亲。",
            "初欲循故事，公宴月三旬。",
            "庶以叙契阔，岂徒乐吾身。",
            "临州未阅月，吏牍方纷纭。",
            "避嫌俄得请，主地翻为宾。",
            "樽酒未重持，行乐知何因。",
            "物理可胜叹，俯仰迹已陈。",
            "趣整震泽帆，遥挹敬亭春。",
            "五月而报政，速哉彼齐人。",
            "今我若置邮，何德于吴民。",
            "举手谢吴民，自笑行役频。",
            "使君不能诗，烦汝迎送勤。",
            "来惭白太守，去愧谢宣城。"
        ],
        "notes": "",
        "id": "290a0ac2aa8a36e56ddff2e6dde89cbb"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "叠嶂楼有怀吴门朱伯原",
        "preface": "",
        "paragraphs": [
            "虎丘换得敬亭山，句水松陵数舍间。",
            "天下难如两州好，君恩乞与一身闲。",
            "渐无牒诉烦敲朴，喜有林泉数往还。",
            "犹想朋云隐君子，思归时见鬓毛斑。"
        ],
        "notes": "",
        "id": "4cf07b91d554d152a32f616cdbc9ea01"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "贺滕元发守吴兴",
        "preface": "",
        "paragraphs": [
            "清风楼下两溪春，三十余年一梦新。",
            "欲识玉皇香案吏，水晶宫主谪僊人。"
        ],
        "notes": "",
        "id": "af9c43b990beb98f7cf1418a06be4752"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "吴兴赠贾收二绝句  其一",
        "preface": "",
        "paragraphs": [
            "乐天遗句满吴门，谢朓窻中列岫存。",
            "试问白苹洲上客，诗人贾岛有曾孙。"
        ],
        "notes": "",
        "id": "eacb6612b76a003a8d6923105fba3460"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "吴兴赠贾收二绝句  其二",
        "preface": "",
        "paragraphs": [
            "岁中谩说易三麾，风月可尝有别离。",
            "尽是昔贤吟醉地，惜哉此老不能诗。"
        ],
        "notes": "",
        "id": "92fdb6c4a3c77d9bd3aa878af804a64a"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "政事纵横绝世才，文章侍从冠邹枚。",
            "南州节制金城固，东省深严琐闼开。",
            "笑别道山探禹穴，暂辞玉案下蓬莱。",
            "贺家湖上中秋月，遥听新诗落酒杯。"
        ],
        "notes": "",
        "id": "0b51244c41492391e0b51ca2d74f47e0"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "山川图写几时休，再过萧山岁已周。",
            "客枕梦中南又北，此身大似一虚舟。"
        ],
        "notes": "",
        "id": "0bd7e9f584cd3af73c7a413068351798"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "吴兴",
        "preface": "",
        "paragraphs": [
            "遶郭芙蕖拍岸平，花深荡桨不闻声。",
            "万家笑语荷花里，知是人间极乐城。"
        ],
        "notes": "",
        "id": "c4c9e6ae5f8fc1e1c7b40a1cf14e7000"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "壶岭共倾银霅水，墨皇犹展玉楼风。"
        ],
        "notes": "",
        "id": "32baf8013d5838f55baa04ba3dc7dc04"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "伤心父老江津路，犹想当年上冢行。"
        ],
        "notes": "",
        "id": "0d6662a3112d5f95600e676ed827adcb"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "争觅山林远城市，不知城市有山林。"
        ],
        "notes": "",
        "id": "c65105110891e3858547200b6bf83230"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "江声远落西岷外，山色都横北固前。"
        ],
        "notes": "",
        "id": "c815cd7c80b14978818c25ac0875d2bb"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "雨过淮山格嫩绿，日衔沧海露残红。"
        ],
        "notes": "",
        "id": "c3fc15939a0fa4ef4a86f1013c185178"
    },
    {
        "author": "林希",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "江入海门吞百粤，楼横铁瓮跨三山。"
        ],
        "notes": "",
        "id": "5a7b55ed0b82ad4e3aa743c976a112bc"
    }
]