[
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "行至龙门先寄尧夫先生",
        "preface": "",
        "paragraphs": [
            "碧洛青嵩刮眼明，马头次第似相迎。",
            "天街高士还知否，好约南轩醉一觥。"
        ],
        "notes": "",
        "id": "1537d7ac06c671be138265573d290218"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "石梁嵲屼据山流，异迹尝闻记道猷。",
            "五百真如谁化灭，三千色界妄探求。",
            "灯龛焰古长年在，茗盏花浓继日浮。",
            "静境少留尘虑息，松风萧飒又惊秋。"
        ],
        "notes": "",
        "id": "2ddd013e635cddad5149b026ff62efc6"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "先照亭",
        "preface": "",
        "paragraphs": [
            "危梁上下庆云端，禅刹翚飞插翠峦。",
            "华藏贝多缄秘典，香厨莆塞供珍餐。",
            "回廊跨壑千重峻，悬溜当空六月寒。",
            "盘礴迥知灵秀境，极高方见地形宽。"
        ],
        "notes": "",
        "id": "f5694127cd6aa17672a6b8e6d551ea57"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "秀峰上方",
        "preface": "",
        "paragraphs": [
            "吴王昔日馆娃宫，殿阁鳞差轶碧空。",
            "寂寂香魂招不得，惟余松柏韵天风。"
        ],
        "notes": "",
        "id": "a698943d7f8b0d1946e45a3014620f6f"
    },
    {
        "author": "李复圭",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "老凤池边蹲不去，饥乌台上噤无声。"
        ],
        "notes": "",
        "id": "88673fc46290638198a7a060fc0096d7"
    }
]