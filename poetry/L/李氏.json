[
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "囊里真香谁见窃，鲛绡滴血染成红。",
            "殷勤遗下轻绡意，好与才郎怀袖中。"
        ],
        "notes": "",
        "id": "a95f7d11f1c39b923d9966b8d1aa34eb"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "金珠富贵吾家事，常渴佳期乃寂寥。",
            "偶用至诚求雅合，良媒未必胜红绡。"
        ],
        "notes": "",
        "id": "3419000fb6ae0f9d8b321facd5fee52a"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "门前画戟寻常设，堂上犀簪取次看。",
            "最是恼人情乱处，凤凰楼上月华寒。"
        ],
        "notes": "",
        "id": "7c8b8f790a1fd42623c3128a785d92f3"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "书红帕",
        "preface": "",
        "paragraphs": [
            "囊香著郎衣，经绡著郎手。",
            "此意不及绡，共郎永长久。"
        ],
        "notes": "",
        "id": "9bdb9014071de140b5a6f5b7030e0b5b"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "挽公择兄",
        "preface": "",
        "paragraphs": [
            "久历金门贵，未酬黄屋知。",
            "如闻天禄客，抱恨作铭时。"
        ],
        "notes": "",
        "id": "61b1446cc0b024c06314ac88e46d938d"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "舞凤翔龙拱帝城，秀涵积水驻川灵。",
            "青山楼观排云出，画舫笙歌隔柳听。",
            "撩乱花光浮绮陌，参差马影绕旗亭。",
            "振衣直上南峰顶，谁似盘溪却独醒。"
        ],
        "notes": "",
        "id": "7abe86a3678a048dcd615d2bb5053097"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "汲水诗",
        "preface": "",
        "paragraphs": [
            "汲水佳人立晓风，青丝辗尽辘轳空。",
            "银瓶触破残粧影，零乱桃花满井红。"
        ],
        "notes": "",
        "id": "1cfe1af0c63b373ee2bca409c0c2672c"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "门对云霄碧玉流，数声渔笛一江秋。",
            "衡阳雁断楚天阔，几度潮来问故舟。"
        ],
        "notes": "",
        "id": "2f160cccdd619a785e06b298298c55a4"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "清朝富贵利名在，结髪夫妻日月长。"
        ],
        "notes": "",
        "id": "311b3b312edbb7a8378a4df7236aec4a"
    }
]