[
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "囊里真香谁见窃，鲛绡滴血染成红。",
            "殷勤遗下轻绡意，好与才郎怀袖中。"
        ],
        "notes": "",
        "id": "aa9c56ebe721c328a21ef9bafe14be42"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "金珠富贵吾家事，常渴佳期乃寂寥。",
            "偶用至诚求雅合，良媒未必胜红绡。"
        ],
        "notes": "",
        "id": "9a02ab4139713c6c3b78739f21cd598a"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "门前画戟寻常设，堂上犀簪取次看。",
            "最是恼人情乱处，凤凰楼上月华寒。"
        ],
        "notes": "",
        "id": "13ea0a72a07c0dc6bc606ff61f1ea031"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "书红帕",
        "preface": "",
        "paragraphs": [
            "囊香著郎衣，经绡著郎手。",
            "此意不及绡，共郎永长久。"
        ],
        "notes": "",
        "id": "4577b41faeb8967bcb29422766f1caae"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "挽公择兄",
        "preface": "",
        "paragraphs": [
            "久历金门贵，未酬黄屋知。",
            "如闻天禄客，抱恨作铭时。"
        ],
        "notes": "",
        "id": "6f9c518d4025c04fd9339c14e3ba274f"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "舞凤翔龙拱帝城，秀涵积水驻川灵。",
            "青山楼观排云出，画舫笙歌隔柳听。",
            "撩乱花光浮绮陌，参差马影绕旗亭。",
            "振衣直上南峰顶，谁似盘溪却独醒。"
        ],
        "notes": "",
        "id": "00c456842fb1fca87e00c286c95de9d6"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "汲水诗",
        "preface": "",
        "paragraphs": [
            "汲水佳人立晓风，青丝辗尽辘轳空。",
            "银瓶触破残粧影，零乱桃花满井红。"
        ],
        "notes": "",
        "id": "e04ae00e68514e7347b875cc60371d22"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "门对云霄碧玉流，数声渔笛一江秋。",
            "衡阳雁断楚天阔，几度潮来问故舟。"
        ],
        "notes": "",
        "id": "08ac241663741e1c103590c9455a5b17"
    },
    {
        "author": "李氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "清朝富贵利名在，结髪夫妻日月长。"
        ],
        "notes": "",
        "id": "4a4c4bf69042ef00565976920f6c991a"
    },
    {
        "author": "李氏",
        "dynasty": "宋",
        "type": "词",
        "rhythmic": "极相思",
        "title": "",
        "preface": "",
        "paragraphs": [
            "日红疏翠密晴暄。",
            "初夏困人天。",
            "风流滋味，伤怀尽在，花下风前。",
            "后约已知君定，这心绪、尽日悬悬。",
            "鸳鸯两处，清宵最苦，月甚先圆。"
        ],
        "notes": "",
        "id": "755f3dab58388568da00fadcbabc4b24"
    },
    {
        "author": "李氏",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "无力蔷薇带雨低。",
            "多情蝴蝶趁花飞。",
            "流水飘香乳燕啼。",
            "南浦魂销春不管，东阳衣减镜仙知。",
            "小楼今夜月依依。"
        ],
        "notes": "",
        "id": "7fbe5dcc1c56434977d5379a3cca5bef"
    }
]