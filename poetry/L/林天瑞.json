[
    {
        "author": "林天瑞",
        "dynasty": "宋",
        "type": "诗",
        "rhythmic": "",
        "title": "谒朱夫子祠",
        "preface": "",
        "paragraphs": [
            "天下有明月，人世苦昏昏。",
            "山色无今古，谷云常吐吞。",
            "微言谁与析，妙理独难论。",
            "万树秋风老，先生道自尊。"
        ],
        "notes": "",
        "id": "5a7ea6a0c9cf8c8690d04fb40c14e959"
    },
    {
        "author": "林天瑞",
        "dynasty": "宋",
        "type": "诗",
        "rhythmic": "",
        "title": "武夷即事",
        "preface": "",
        "paragraphs": [
            "长卿非慢世，陶令已辞官。",
            "解组投莲社，逢人戴鹖冠。",
            "青天不可问，白发若为看。",
            "偶遇壶丘子，皈心授大丹。"
        ],
        "notes": "",
        "id": "888db65cbb096d0c70bf99185f9579f6"
    }
]