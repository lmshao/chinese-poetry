[
    {
        "author": "李思聪",
        "dynasty": "唐",
        "type": "诗",
        "rhythmic": "",
        "title": "鸡笼山",
        "preface": "",
        "paragraphs": [
            "山状鸡笼攒翠黛，水通滴沥落水崖。",
            "谁知内隐神仙宅，金叠云房玉琢阶。",
            "（见《舆地纪胜》卷四八《和州》。",
            "同卷《碑目》云：「唐李思聪《鸡笼山》诗，在和州小厅东。",
            "」清赵绍祖《安徽金石略》卷九亦著录。",
            "）。"
        ],
        "notes": "",
        "id": "7b30c7b30aef226b6c09ab7ac21645d0"
    },
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "金城山",
        "preface": "",
        "paragraphs": [
            "杏花洞天路崎岖，曾见千年石斛奴。",
            "试问金城山里事，只言仙境似蓬壶。"
        ],
        "notes": "",
        "id": "50cfb0f4415ed829879baf961517e5d3"
    },
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "云山",
        "preface": "",
        "paragraphs": [
            "水石光涵千里色，川林阴翠湿芝兰。",
            "杏花坞接投龙洞，瀑溅苍崖鹤骨寒。"
        ],
        "notes": "",
        "id": "bf166766c084448fc8dbb9a251dc0164"
    },
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "朱陵洞",
        "preface": "",
        "paragraphs": [
            "灵峰七十二巑岏，紫盖芙蓉杳霭间。",
            "影浸潇湘盘地脉，秀擎翼轸插天关。",
            "真君玉册光千古，赤帝璇宫镇八蛮。",
            "好比吾皇大椿算，万年松在最高山。"
        ],
        "notes": "",
        "id": "075dc8c178aa1a2c6b364db592ee35c9"
    }
]