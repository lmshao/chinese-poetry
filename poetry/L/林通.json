[
    {
        "author": "林通",
        "dynasty": "宋",
        "type": "诗",
        "rhythmic": "",
        "title": "通山洞",
        "preface": "",
        "paragraphs": [
            "为爱通山景致幽，携琴载酒任遨游。",
            "云封路径人烟少，翠拥峰峦树木稠。",
            "棋石闲敲偏自乐，新诗赋就顿忘忧。",
            "管他世个尘凡事，春自春来秋自秋。"
        ],
        "notes": "",
        "id": "dcc3b48445a98c2f481135aee86b6b28"
    },
    {
        "author": "林通",
        "dynasty": "宋",
        "type": "诗",
        "rhythmic": "",
        "title": "石床",
        "preface": "",
        "paragraphs": [
            "一榻涵虚洞，冈峦势若堆。",
            "梦魂迷蛱蝶，枕簟锁莓苔。",
            "白昼晴宵里，清风明月来。",
            "欲知卧云趣，不必意崔嵬。"
        ],
        "notes": "",
        "id": "efdf8123632f8a652205921872e05e15"
    },
    {
        "author": "林通",
        "dynasty": "宋",
        "type": "诗",
        "rhythmic": "",
        "title": "白云亭  其一",
        "preface": "",
        "paragraphs": [
            "白云亭构见浮图，贤尹标名意有余。",
            "闲抱石岩禅客座，影笼墨迹宪台书。",
            "玎珰玉溜无停响，潇洒琅玕不用疏。",
            "登赏已知情放佚，飘飘应喜类相如。"
        ],
        "notes": "",
        "id": "244d2eb23fcbf18f4d3181ec362b0cd3"
    },
    {
        "author": "林通",
        "dynasty": "宋",
        "type": "诗",
        "rhythmic": "",
        "title": "白云亭  其二",
        "preface": "",
        "paragraphs": [
            "双溪会处创危亭，我爱亭成不异名。",
            "到此更谁分别派，同归终见入东瀛。",
            "清辉黛染环簷色，幽响琴传出涧声。",
            "自信竹林林上美，剪裁今已属贤明。"
        ],
        "notes": "",
        "id": "02017df46cc790cbd1e534815866f91c"
    },
    {
        "author": "林通",
        "dynasty": "宋",
        "type": "诗",
        "rhythmic": "",
        "title": "九日亭",
        "preface": "",
        "paragraphs": [
            "危顶裁成九日亭，蓬瀛透出海峰青。",
            "满前细菊浮樽酒，四顾凝云簇画屏。",
            "月为情多良夜至，人贪景胜醉魂醒。",
            "风流令尹江山主，此乐同民德已馨。"
        ],
        "notes": "",
        "id": "128fd819c2dfec4c79bdde91913a7b38"
    }
]