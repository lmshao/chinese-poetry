[
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "光风霁月亭",
        "preface": "",
        "paragraphs": [
            "江边回首见峥嵘，砥柱颓波气象狞。",
            "三面好山俱觌面，一泓寒绿不闻声。",
            "月从康节诗边吐，风向包羲易里生。",
            "如此生涯天未老，更须著脚外间行。"
        ],
        "notes": "",
        "id": "5b1ed2f9904e2c71aa7b39b3574a6d26"
    },
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "上融堂",
        "preface": "",
        "paragraphs": [
            "直道人间未可孤，朝廷有意用真儒。",
            "故将通鉴烦司马，不使春秋欠董狐。",
            "握节米猪高节不，盗名齐豹得名无。",
            "若商败狄鏖秦事，先轸何尝是匹夫。"
        ],
        "notes": "",
        "id": "6657a7aa257bb33360d41c04aa738c2b"
    },
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "题钓台  其一",
        "preface": "",
        "paragraphs": [
            "钓台还是先生物，洛汭今非汉帝家。",
            "过客不知兴废事，又驰车马入京华。"
        ],
        "notes": "",
        "id": "148db14f85564800dd473da51c6862ca"
    },
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "题钓台  其二",
        "preface": "",
        "paragraphs": [
            "万古寒潭数曲山，红尘不到白鸥闲。",
            "先生自是生涯淡，却厌浮云满世间。"
        ],
        "notes": "",
        "id": "edee65109c1eaeeb12007fcee5743769"
    },
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "过却清明艳冶天，梨花飞雪柳森烟。",
            "欲凭鶑燕留春住，无奈东风信杜鹃。"
        ],
        "notes": "",
        "id": "2f926c3de97d9ad1552720ca492e46f8"
    },
    {
        "author": "吕人龙",
        "dynasty": "宋",
        "type": "诗",
        "rhythmic": "",
        "title": "宿建兴寺",
        "preface": "",
        "paragraphs": [
            "路入招提晚更深，万山秋老薄寒生。",
            "芙容枝上无多雨，自把孤怀滴到明。"
        ],
        "notes": "",
        "id": "154cab8a8c0969cccdbfdad619db72b7"
    }
]