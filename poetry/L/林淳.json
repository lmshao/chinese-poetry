[
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "风光阁",
        "preface": "",
        "paragraphs": [
            "万个琅玕照碧溪，翠萝苍木与云齐。",
            "山南山北皆春色，岂特风光在水西。"
        ],
        "notes": "",
        "id": "620538d0dfb4181477d6160efd870aef"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "秋霜阁吟",
        "preface": "",
        "paragraphs": [
            "烟霞鬰林峦，天地横机轴。",
            "天巧出经纬，织来云锦簇。",
            "木杪见浮屠，突兀隠渠屋。",
            "夕照含幽微，曛红间深绿。",
            "可望不可亲，白鸟时往复。",
            "飞阁凌秋霜，危槛倚修竹。",
            "崖阴分白昼，飒爽变幽谷。",
            "隙地清绝处，他年犹可卜。",
            "山水固依然，为我留苍木。"
        ],
        "notes": "",
        "id": "51b6e74b14733ebf343888af69ae747c"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "清心堂",
        "preface": "",
        "paragraphs": [
            "好山佳水照晴簷，时鼓瑶琴颂雅南。",
            "吏散庭空无个事，一轮明月印寒潭。"
        ],
        "notes": "",
        "id": "189f88223983f81babb9f8e0a98dc47f"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "锦照堂",
        "preface": "",
        "paragraphs": [
            "溪西受日云山丽，乞与溪东作锦屏。",
            "好把生绢写归去，光华清昼烂门庭。"
        ],
        "notes": "",
        "id": "a82294c425b6ee67c2813278a6b9a540"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "蒸霞亭",
        "preface": "",
        "paragraphs": [
            "种桃人去岁华更，依旧红霞照月明。",
            "但见浓云环百里，谁知春色满寰瀛。"
        ],
        "notes": "",
        "id": "367a5d3604f899bf066c7192f6edf5f8"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "旵山",
        "preface": "",
        "paragraphs": [
            "昔来因梼雨，祝旱却重游。",
            "洞里龙何在，山前水自流。",
            "黄杨厄闰岁，白菊殿残秋。",
            "正好看云起，朱帘莫下钩。"
        ],
        "notes": "",
        "id": "08d65968b81196ea3ac7495d71f232a1"
    },
    {
        "author": "林淳",
        "dynasty": "宋",
        "type": "诗",
        "rhythmic": "",
        "title": "琴溪",
        "preface": "",
        "paragraphs": [
            "湛湛长溪水，飞桥远近通。",
            "客喧墟市合，仙去钓台空。",
            "欲辨磨崖字，忽闻遵渚鸿。",
            "僧无赞公趣，谁与论崖中。"
        ],
        "notes": "",
        "id": "3fd9e848def05bc236223f8a57810d7a"
    },
    {
        "author": "林淳",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "烛花呈灿。",
            "瑞气满筵春欲烂。",
            "月色中宵。",
            "疑是阶前雪未消。",
            "骚人词客。",
            "魂断蜡梅香已籍。",
            "谁更情关。",
            "一点新愁入远山。"
        ],
        "notes": "",
        "id": "36c64989e96b5365aee60b729488a591"
    },
    {
        "author": "林淳",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "嫣然笑粲。",
            "醉靥融滋春意烂。",
            "侍宴终宵。",
            "欢动帘帏酒易消。",
            "尊前狂客。",
            "惊见蕊仙新谪籍。",
            "珠阁深关。",
            "丹就同归海上山。"
        ],
        "notes": "",
        "id": "7df1ae78e5a909eaba5c9fabb25ecadc"
    },
    {
        "author": "林淳",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "富贵园林。",
            "清虚清馆，随意登临。",
            "物外风光，云明花媚，鸟语烟深。",
            "徐徐缓辔微吟。",
            "迤逦度、松间柳阴。",
            "览遍幽奇，小舟归晚，月映波心。"
        ],
        "notes": "",
        "id": "af09723cd8d85eef8317ad4114530a77"
    },
    {
        "author": "林淳",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "潇洒东湖上，夜雨洗清秋。",
            "朝来尘霁，凝望千里兴悠悠。",
            "山色揉蓝深染，波影青铜新铸，□冷翠光浮。",
            "蓑笠真吾事，聊整钓鱼钩。",
            "坐中客，凌王谢，更风流。",
            "一觞一咏，豪俊谈笑气吞牛。",
            "花月连环长好，到处名园池□，遇景且遨游。",
            "试问陶元亮，底事赋归休。"
        ],
        "notes": "",
        "id": "31d5731ee5c02c5ac9811fc4823d3994"
    },
    {
        "author": "林淳",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "螺水亘千古，鳌顶冠三山。",
            "年丰帅阃尘静，栏槛纵遐观。",
            "四望潮登浦溆，万顷绿浮原野，堤岸溢波澜。",
            "畎浍皆沾足，日永桔槔闲。",
            "肆华筵，鱼鸟乐，众宾欢。",
            "良辰好景，年年莫放此盟寒。",
            "且念新湖遗爱，莫作故园遐想，到处是乡关。",
            "勋业知非晚，聊把镜频看。"
        ],
        "notes": "",
        "id": "bb5f094d0cf57a8fca709596b1ba56c9"
    },
    {
        "author": "林淳",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "疏水绕城郭，农利遍三山。",
            "使君重本，雅志初不在游观。",
            "化出玉壶境界，挥洒锦囊词翰，笔下涌波澜。",
            "天巧无馀蕴，意匠自舒闲。",
            "拥鳌头，民同乐，颂声欢。",
            "养花天气，云柔烟腻护朝寒。",
            "桃李满城阴合，杨柳绕堤绿暗，幽鸟语间关。",
            "似诉风光好，留与后人看。"
        ],
        "notes": "",
        "id": "2cefe31113d079fb95afa2ffb5de95da"
    },
    {
        "author": "林淳",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "湖波涨新绿，环绕越王山。",
            "棠斋清昼馀暇，赢得静中观。",
            "四面屏围碧玉，十里障开云锦，冰鉴倒晴澜。",
            "目送孤鸿远，心与白鸥闲。",
            "隘游人，喧鼓吹，杂歌欢。",
            "晓天澄霁，花羞柳妒怯春寒。",
            "好在风光满眼，只恐阳春有脚，催诏下天关。",
            "剩写鹅溪幅，归去凤池看。"
        ],
        "notes": "",
        "id": "d4abe31140e17d78e79e4ad4bc74d2f8"
    },
    {
        "author": "林淳",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "却忆西湖烂漫游。",
            "水涵山影翠光浮。",
            "轻舟短棹不惊鸥。",
            "带露精神花妩媚，依风情态柳温柔。",
            "莺歌燕语巧相留。"
        ],
        "notes": "",
        "id": "20bd2b2d6243f883833f3b35ef517dbd"
    },
    {
        "author": "林淳",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "冒雪休寻访戴船。",
            "红炉剩爇宝香然。",
            "阁儿煨暖两三椽。",
            "更有玉杯传素手，梅花相对两争妍。",
            "停杯听唱月娟娟。"
        ],
        "notes": "",
        "id": "965b81cf14869e9e00e24c2f8f1cbe25"
    },
    {
        "author": "林淳",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "鹅溪净称烟笼月。",
            "澄心白称光浮雪。",
            "净白两俱宜。",
            "天然浓淡枝。",
            "花光神意远。",
            "吮墨含毫浅。",
            "依约有香来。",
            "春风随手开。"
        ],
        "notes": "",
        "id": "4ecaba2547ece2c15c1eec71839ef2e4"
    },
    {
        "author": "林淳",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "天近袄知雨露浓。",
            "湖山无日不春风。",
            "闲花野草皆掀舞，曾在君王顾盼中。",
            "时易得，会难逢。",
            "朝为逆旅暮三公。",
            "蛟龙得雨飞无便，鸡犬腾云夙有功。"
        ],
        "notes": "",
        "id": "d3559ff1b2af59b10ac83a8a7be8c9e1"
    }
]