[
    {
        "author": "李縠",
        "dynasty": "唐",
        "type": "诗",
        "rhythmic": "",
        "title": "浙东罢府西归酬别张广文皮先辈陆秀才",
        "preface": "",
        "paragraphs": [
            "岂有头风笔下痊，浪成蛮语向初筵。",
            "兰亭旧趾虽曾见，柯笛遗音更不传。",
            "照曜文星吴分野，留连花月晋名贤。",
            "相逢只恨相知晚，一曲骊歌又几年。"
        ],
        "notes": "",
        "id": "0fcff37d678e490fce9702e2d1b58366"
    },
    {
        "author": "李縠",
        "dynasty": "唐",
        "type": "诗",
        "rhythmic": "",
        "title": "和皮日休悼鸖 一",
        "preface": "",
        "paragraphs": [
            "才子襟期本上清，陆云家鸖伴闲情。",
            "犹怜反顾五六里，何意忽归十二城。",
            "露滴谁闻高叶坠，月沈休藉半阶明。",
            "人闻华表堪留语，剩向秋风寄一声。"
        ],
        "notes": "",
        "id": "ce6e748e36ad0193f7849ddd1863b39d"
    },
    {
        "author": "李縠",
        "dynasty": "唐",
        "type": "诗",
        "rhythmic": "",
        "title": "和皮日休悼鸖 二",
        "preface": "",
        "paragraphs": [
            "道林曾放雪翎飞，应悔庭除闭羽衣。",
            "料得王恭披鹤氅，倚吟犹待月中归。"
        ],
        "notes": "",
        "id": "bbe533ed55736bdbd560dad27c2f4983"
    },
    {
        "author": "李縠",
        "dynasty": "唐",
        "type": "诗",
        "rhythmic": "",
        "title": "醉中袭美先月中归",
        "preface": "",
        "paragraphs": [
            "休文虽即逃琼液，阿鹜还须掩玉闺。",
            "月落金鸡一声后，不知谁悔醉如泥。"
        ],
        "notes": "",
        "id": "5f6b9c5e9ccb4c8e15155dabcb70091e"
    }
]