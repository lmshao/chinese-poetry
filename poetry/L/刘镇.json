[
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "书王十朋述怀诗后",
        "preface": "",
        "paragraphs": [
            "山北山南春雨足，漠漠柔桑秀如沃。",
            "侬家荆妇几时归，西畴独自驱黄犊。"
        ],
        "notes": "",
        "id": "b2d38d4f6dc3d3102ac9f7df00ab86bb"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "夜听双瀑联句",
        "preface": "",
        "paragraphs": [
            "萧然山阁间，此兴何悠哉。",
            "子晋不复见，月白空萧台。",
            "夜静双瀑喧，遥闻疑雨来。",
            "涧壑生清风，襟宇捐纤埃。",
            "飞鸣撼半空，暗想飘琼瑰。",
            "前观阻步屧，侧耳成徘徊。"
        ],
        "notes": "",
        "id": "a5d875ef25cb0644264eebae5edcff01"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "对月联句",
        "preface": "",
        "paragraphs": [
            "与君坐阶除，遥望海上月。",
            "试举太白杯，借问几圆缺。",
            "人生易分散，动作隔年别。",
            "今宵对婵娟，莫放酣歌绝。"
        ],
        "notes": "",
        "id": "eb76dc89245f2596ac3b2a9a7b71bc96"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "须知失马事，莫废获麟书。"
        ],
        "notes": "",
        "id": "62098958ea77237fc9f53241ed784a1c"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "春至又春暮，闲心成古心。",
            "花光随雨薄，草色共烟深。",
            "粉蝶稀狂影，黄鹂送好音。",
            "余芳留不得，还共夕阳沈。"
        ],
        "notes": "",
        "id": "b546853c77484e9cce8e6b02228c81ab"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "山中早行",
        "preface": "",
        "paragraphs": [
            "严钟将报曙，游子已登途。",
            "野火时明灭，星残似有无。"
        ],
        "notes": "",
        "id": "5722fcabb2b2fa3569a8c23b952c7afc"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "八岁女善棋",
        "preface": "",
        "paragraphs": [
            "慧黠过男子，娇痴语未真。",
            "无心防敌手，有意恼诗人。",
            "得路逢师笑，输机怕父嗔。",
            "汝还知世事，一局一回新。"
        ],
        "notes": "",
        "id": "e7d219c25278e5eeb0cd2ce0efc69062"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "夫子生东野，经年不到城。",
            "爱吟无俗趣，贪画得闲名。",
            "荒径侵山影，虚堂出燕声。",
            "我惭为谪吏，泉石负幽情。"
        ],
        "notes": "",
        "id": "4d2fba1af1bce350e264b89a415cf622"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "太姥山",
        "preface": "",
        "paragraphs": [
            "滚滚千山入马蹄，出游回首日平西。",
            "人从杜宇鸣时别，天向蒹葭静处低。",
            "白鸟得鱼闲钓艇，黄蜂抱蘂閙花枝。",
            "好将太姥山前路，付与孤猿自在啼。"
        ],
        "notes": "",
        "id": "efa22dae79427291df36766754265128"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "严子陵钓台",
        "preface": "",
        "paragraphs": [
            "汉业重恢百战闲，君王侧席叹才难。",
            "故人可是擎天手，肯放桐江把钓竿。"
        ],
        "notes": "",
        "id": "ba23f2eb0709f5fc6a60fd81d69c45cc"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "浮膺山",
        "preface": "",
        "paragraphs": [
            "马头过了又馿头，何处飞来海上洲。",
            "绝顶试穷千里目，烟波深处是琉球。"
        ],
        "notes": "",
        "id": "8272099d2478ed901b29b8c5325ec39a"
    },
    {
        "author": "刘镇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "始终无玷缺，出处最光明。"
        ],
        "notes": "",
        "id": "2b275cf7b032f1538ee2013c5c7f9dcd"
    },
    {
        "author": "刘镇",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "荡紫飘红芳信断，都无人问秾纤。",
            "吟鞭倚醉问凉蟾。",
            "香消金缕篆，尘压宝妆奁。",
            "梦峡朝云飞不到，一春离绪厌厌。",
            "却疑归燕碍重帘。",
            "心期花底误，眉恨柳边添。"
        ],
        "notes": "",
        "id": "ad80b3a5fe707edbc67284d354ff176f"
    },
    {
        "author": "刘镇",
        "dynasty": "宋",
        "type": "词",
        "rhythmic": "庆春泽",
        "title": "",
        "preface": "",
        "paragraphs": [
            "灯火烘春，楼台浸月，良宵一刻千金。",
            "锦步承莲，彩云簇仗难寻，蓬壶影动星球转，映两行、宝珥瑶簪。",
            "恣嬉游，玉漏声催，未歇芳心。",
            "笙歌十里夸张地，记年时行乐，憔悴而今。",
            "客里情怀，伴人闲笑闲吟。",
            "小桃未静刘郎老，把相思、细写瑶琴。",
            "怕归来，红紫欺风，三径成阴。"
        ],
        "notes": "",
        "id": "4ea68143120e13adde302739d48931bc"
    },
    {
        "author": "刘镇",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "调冰弄雪，想花神清梦，徘徊南土。",
            "一夏天香收不起，付与蕊仙无语。",
            "秀入精神，凉生肌骨，销尽人间暑。",
            "稼轩愁绝，惜花还胜儿女。",
            "长记歌酒阑珊，开时向晚，笑浥金茎露。",
            "月浸栏干天似水，谁伴秋娘窗户。",
            "困殢云鬟，醉敧风帽，总是牵情处。",
            "返魂何在，玉川风味如许。"
        ],
        "notes": "",
        "id": "93b47641627041ee62e8617eac358028"
    },
    {
        "author": "刘镇",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "八十最风流，那谁不喜。",
            "况是精神可人意。",
            "太公当日，未必荣华如此。",
            "儿孙列两行，莱衣戏。",
            "好景良辰，满堂和气。",
            "唱个新词管教美。",
            "愿同彭祖，尚有八百来岁。",
            "十分才一分，那里暨。"
        ],
        "notes": "",
        "id": "ea5e708f2b2f86057eac6567923913f"
    },
    {
        "author": "刘镇",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "看纤云护月，湛河汉，夜声收。",
            "正玉尘生风，银床坠露，凉叶飕飕。",
            "襟怀静吞八表，莫登山临水易惊秋。",
            "闲想多情宋玉，旧来空替人愁。",
            "温柔。",
            "乡解老秋不。",
            "丝竹间秦讴。",
            "向橙橘香边，持螯把酒，聊伴清游。",
            "骚人自应念远，与黄花、评泊晋风流。",
            "明日莼鲈兴动，待寻江上归舟。"
        ],
        "notes": "",
        "id": "adee0c9d5a500071a13fede80e98f8d8"
    },
    {
        "author": "刘镇",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "瞥眼光阴。",
            "章台旧路，杨柳春深。",
            "尚忆风流，殢人倚玉，替客挥金。",
            "高阳醉后分襟。",
            "想妒雨、嗔云到今。",
            "消息真时，笑啼难处，方表人心。"
        ],
        "notes": "",
        "id": "93092a4c5b3a83ce1b58b39b95a544f3"
    },
    {
        "author": "刘镇",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "乾鹊收声，湿萤度影，庭院秋香。",
            "步月移阴，梳云约翠，人在回廊。",
            "醺醺宿酒残妆。",
            "待付与、温柔醉乡。",
            "却扇藏娇，牵衣索笑，今夜差凉。"
        ],
        "notes": "",
        "id": "a9d992366fbd1e5e34b8183dd2bf7d6e"
    },
    {
        "author": "刘镇",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "弄晴台馆收烟候，时有燕泥香坠。",
            "宿酲未解，单衣初试，腾腾春思。",
            "前度桃花，去年人面，重门深闭。",
            "记彩鸾别后，青骢归去，长亭路、芳尘起。",
            "十二屏山遍倚。",
            "任苍苔、点红如缀。",
            "黄昏人静，暖香吹月，一帘花碎。",
            "芳意婆娑，绿阴风雨，画桥烟水。",
            "笑多情司马，留春无计，湿青衫泪。"
        ],
        "notes": "",
        "id": "3c7431ccc80470416e122bd3b725a70e"
    },
    {
        "author": "刘镇",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "老来惯与春相识，长记伤春如故。",
            "去年今日，旧愁新恨，送将风絮。",
            "粉泪羞红，黛眉颦翠，推愁不去。",
            "任琐窗深闭，屏山半掩，还别有、愁来路。",
            "回首画桥烟水，念故人、匆匆何处。",
            "客情怀远，云迷北树，草连南浦。",
            "离合悲欢，去留迟速，问春无语。",
            "笑刘郎，不道无桃可种，苦留春住。"
        ],
        "notes": "",
        "id": "9b35250e00591aace650cf1fe38f43cd"
    },
    {
        "author": "刘镇",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "三山腊雪才消，夜来谁转回寅斗。",
            "试灯帘幕，送寒幡胜，暗香携手。",
            "少日欢娱，旧游零落，异乡歌酒。",
            "到而今，生怕春来大早，空赢得、两眉皱。",
            "春到兰湖少住，肯殷勤、访梅寻柳。",
            "相思人远，带围宽减，粉痕消瘦。",
            "双燕无凭，尺书难表，甚时回首。",
            "想画栏、倚遍东风，闲负却、桃花咒。"
        ],
        "notes": "",
        "id": "2b4d4976470f0b4432c0fd51cf63326"
    },
    {
        "author": "刘镇",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "日软风柔，望暖红连岛，晴绿平川。",
            "寻芳拾蕊，胜伴陌上鲜妍。",
            "玉骢归路，记青门、曾堕吟鞭。",
            "人去后，庭花弄影，一帘香月娟娟。",
            "追念旧游何在，叹佳期虚度，锦瑟华年。",
            "博山夜来烬冷，谁换沈烟。",
            "屏帏半掩，奈梦云、不到愁边。",
            "春易老，相思无据，闲情分付鱼笺。"
        ],
        "notes": "",
        "id": "422020afe4dc82f1cf4ff025a4ebce69"
    },
    {
        "author": "刘镇",
        "dynasty": "宋",
        "type": "词",
        "rhythmic": "江神子・江城子",
        "title": "",
        "preface": "",
        "paragraphs": [
            "送春曾到百花洲。",
            "夕阳收。",
            "暮云留。",
            "想伴花神，骑鹤上扬州。",
            "回首湖山情味淡，重把酒，更登楼。",
            "相思南浦古津头。",
            "未拿舟。",
            "已惊鸥。",
            "柳外归鸦，点点是离愁。",
            "空倚阳关三叠曲，歌不尽，水东流。"
        ],
        "notes": "",
        "id": "8d3aad87ef7ebe4fa33eb7b97dc40bf3"
    },
    {
        "author": "刘镇",
        "dynasty": "宋",
        "type": "词",
        "rhythmic": "江神子・江城子",
        "title": "",
        "preface": "",
        "paragraphs": [
            "思君梦里说邯郸。",
            "未成欢。",
            "已炊残。",
            "断送春归，风雨霎时间。",
            "空有生前医国手，医不到，子孙寒。",
            "欲登诗境吊方干。",
            "倩谁看。",
            "北邙山。",
            "落落晨星，不见暮云还。",
            "莫在人间寻食客，寻见后，匹如闲。"
        ],
        "notes": "",
        "id": "1262e62b395ce5348e03fa2e0617cc25"
    },
    {
        "author": "刘镇",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "爽气西来，玉削群峰，千杉万松。",
            "望疏林清旷，晴烟紫翠，雪边回棹，柳外闻钟。",
            "夜月琼田，夕阳金界，倒影楼台表里空。",
            "桥阴曲，是旧来忠定，手种芙蓉。",
            "仙翁。",
            "心事谁同。",
            "付鱼鸟相望一笑中。",
            "向月梅香底，招邀和靖，云山高处，问讯梁公。",
            "物象搜奇，风流怀古，消得文章万丈虹。",
            "沈吟久，想依依春树，人在江东。"
        ],
        "notes": "",
        "id": "27ea62b1ab54e13ba0b3aaaab8308427"
    },
    {
        "author": "刘镇",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "谁似花翁，长年湖海，蹇驴弊裘。",
            "想江尘醉帽，青楼歌扇，挥金谈笑，惜玉风流。",
            "吴下阿蒙，江南老贺，肯为良田二顷谋。",
            "人间世，算到头一梦，蝼蚁王侯。",
            "悠悠。",
            "吾道何求。",
            "况白首相逢说旧游。",
            "记疏风淡月，寒灯古寺，平章诗境，分付糟丘。",
            "聚散抟沙，炎凉转烛，归去来兮万事休。",
            "无何有，问从前那个，骑鹤扬州。"
        ],
        "notes": "",
        "id": "d335173453c7df3493a3762bfdfed2c7"
    },
    {
        "author": "刘镇",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "帘幕收灯断续红。",
            "歌台人散彩云空。",
            "夜寒归路噤鱼龙。",
            "宿醉未消花市月，芳心已逐柳塘风。",
            "丁宁莺燕莫匆匆。"
        ],
        "notes": "",
        "id": "c7afdc32af22fc992067043dcacf546a"
    },
    {
        "author": "刘镇",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "柳阴庭院。",
            "帘约风前燕。",
            "著雨荷花红半敛。",
            "消得盈盈绿扇。",
            "竹光野色生寒。",
            "玉纤雪藕冰盘。",
            "长记酒醒人静，暗香吹月栏干。"
        ],
        "notes": "",
        "id": "9f99cf348569c68e12c7889e017293"
    },
    {
        "author": "刘镇",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "泠泠水向桥东去。",
            "漠漠云归溪上住。",
            "疏风淡月有来时，流水行云无觅处。",
            "佳人独立相思苦。",
            "薄袖欺寒修竹暮。",
            "白头空负雪边春，著意问春春不语。"
        ],
        "notes": "",
        "id": "57f3fbca9e2777200fc62fef9a5bfd3b"
    },
    {
        "author": "刘镇",
        "dynasty": "宋",
        "type": "词",
        "rhythmic": "绛都春",
        "title": "",
        "preface": "",
        "paragraphs": [
            "和风乍扇，又还是去年，清明重到。",
            "喜见燕子，巧说千般如人道。",
            "墙头陌上青梅小。",
            "是处有、闲花芳草。",
            "偶然思想，前欢醉赏，牡丹时候。",
            "当此三春媚景，好连宵恣乐，情怀歌酒。",
            "纵有珠珍，难买红颜长年少。",
            "从他乌兔茫茫走。",
            "更莫待、花残莺老。",
            "恁时欢笑，休把万金换了。"
        ],
        "notes": "",
        "id": "5b1aa737a614aec63a9c07157313525b"
    },
    {
        "author": "刘镇",
        "dynasty": "宋",
        "type": "词",
        "rhythmic": "花心动",
        "title": "",
        "preface": "",
        "paragraphs": [
            "鸠雨催晴，遍园林、一番绿娇红媚。",
            "柳外金衣，花底香须，消得艳阳天气。",
            "障泥步锦寻芳路，称来往、纵横珠翠。",
            "笑携手，旗亭问酒，更酬春思。",
            "还记东山乐事。",
            "向歌雪香中，伴春沈醉。",
            "粉袖殢人，彩笔题诗，陶写老来风味。",
            "夜深银烛明如昼，待归去、看承花睡。",
            "梦云散，屏山半熏沈水。"
        ],
        "notes": "",
        "id": "62d504d1e0dd3422d9af63ad1e568839"
    },
    {
        "author": "刘镇",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "谁送凉蟾消夜暑。",
            "河汉迢迢，牛女何曾渡。",
            "乞得巧来无用处。",
            "世间枉费闲针缕。",
            "人在江南烟水路。",
            "头白鸳鸯，不道分飞苦。",
            "信远翻嗔乌鹊误。",
            "眉山暗锁巫阳雨。"
        ],
        "notes": "",
        "id": "ac840fdf0c70c78f64dd82d5c6b9be5"
    },
    {
        "author": "刘镇",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "露叶烟条。",
            "天与多娇。",
            "算风流、张绪难消。",
            "恼人春思，政自无聊。",
            "赖敛愁眉，酣醉眼，减围腰。",
            "风絮相邀。",
            "蝶弄莺嘲。",
            "最关情、是短长桥。",
            "解骖分袂，催上兰桡。",
            "更绿波平，红日坠，碧云遥。"
        ],
        "notes": "",
        "id": "a41e8ab852a0942fa0a5cb4105f0cc4a"
    },
    {
        "author": "刘镇",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "云淡天垂野。",
            "望晴郊、疏烟半卷，断虹低跨。",
            "老树连阴藏远景，十里湖光照夜。",
            "看不尽、真山图画。",
            "春满轩窗无著处，更银蟾、冷浸鸳鸯瓦。",
            "人共境，转幽雅。",
            "文章太守归来也。",
            "似当年、和靖风流，小孤山下。",
            "问讯佩兰餐菊友，曾约梅兄入社。",
            "待付与、竹臞陶写。",
            "尘外闲寻行乐地，任傍人、歌舞喧台榭。",
            "诗世界，有王谢。"
        ],
        "notes": "",
        "id": "b11bba26fd00215469b0b9be862e6fe6"
    },
    {
        "author": "刘镇",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "兰斛藏香，梅瓶浸玉。",
            "炉烟半袅屏山曲。",
            "谁烧银烛照黄昏，有人正倚萧萧竹。",
            "白雪歌翻，红牙板促。",
            "周郎自是难回目。",
            "禁寒不饮告推人，春风吹聚眉尖绿。"
        ],
        "notes": "",
        "id": "5860b7544a138f0a55585d4c9a5a9ecb"
    },
    {
        "author": "刘镇",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "金茎浥露未成霜。",
            "西风只旧凉。",
            "蕊仙何事换霞妆。",
            "恼人秋思长。",
            "香世界，锦文章。",
            "花神不覆藏。",
            "小山骚客政清狂。",
            "同花入醉乡。"
        ],
        "notes": "",
        "id": "93a166858740f3e9a18b72671160cab7"
    },
    {
        "author": "刘镇",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "寒阴漠漠夜来霜。",
            "阶庭风叶黄。",
            "归鸦数点带斜阳。",
            "谁家砧杵忙。",
            "灯弄幌，月侵廊。",
            "熏笼添宝香。",
            "小屏低枕怯更长。",
            "和云入醉乡。"
        ],
        "notes": "",
        "id": "6506c61a562cb88a3b2e7d4876623b67"
    },
    {
        "author": "刘镇",
        "dynasty": "宋",
        "type": "词",
        "rhythmic": "天香",
        "title": "",
        "preface": "",
        "paragraphs": [
            "漠漠江皋，迢迢驿路，天教为春传信。",
            "万木丛边，百花头上，不管雪飞风紧。",
            "寻交访旧，惟翠竹、寒松相认。",
            "不意牵丝动兴，何心衬妆添晕。",
            "孤标最甘冷落，不许蝶亲蜂近。",
            "直自从来洁白，个中清韵。",
            "尽做重闻塞管，也何害、香销粉痕尽。",
            "待到和羹，才明底蕴。"
        ],
        "notes": "",
        "id": "12873f0de8258685cd8755704322e783"
    },
    {
        "author": "刘镇",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "翠葆摇新竹。",
            "正榴花、枝头叶底，斗红争绿。",
            "谁在纱窗停针线，闲理竹西旧曲。",
            "又还是、兰汤新浴。",
            "手弄合欢双彩索，笑偎人、福寿低相祝。",
            "金凤亸，艾花矗。",
            "龙舟噀水飞相逐。",
            "记当年、怀沙旧恨，至今遗俗。",
            "雨过平芜浮天阔，画艗凌波尽簇。",
            "沸十里、笙歌声续。",
            "好是蟾钩随归棹，任欢呼、船重成颓玉。",
            "犹未忍，罩银烛。"
        ],
        "notes": "",
        "id": "790eda444b7f12c8d564041b495b5136"
    }
]