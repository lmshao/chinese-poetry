[
    {
        "author": "罗䦔",
        "dynasty": "宋",
        "type": "诗",
        "rhythmic": "",
        "title": "挽胡季昭用王卢溪韵  其一",
        "preface": "",
        "paragraphs": [
            "虎豹摩牙闯九关，人心节义不逾闲。",
            "监门郑侠能无惧，折槛朱云若是班。",
            "頼有名留千古重，不容身在众邪间。",
            "忠臣义士骨不朽，白日青天敕许还。"
        ],
        "notes": "",
        "id": "fb120c07e3668acac40c814c5da4af41"
    },
    {
        "author": "罗䦔",
        "dynasty": "宋",
        "type": "诗",
        "rhythmic": "",
        "title": "挽胡季昭用王卢溪韵  其二",
        "preface": "",
        "paragraphs": [
            "百世期令固本支，一身宁复许安危。",
            "前瞻象郡贤方去，后有鹤山人效奇。",
            "地接宜阳山谷笑，舟回湘水屈原知。",
            "椟中龟玉而轻毁，禄位何妨善保持。"
        ],
        "notes": "",
        "id": "3c7999e80f1087b326d9bd035c80cb37"
    }
]