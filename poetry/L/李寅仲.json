[
    {
        "author": "李寅仲",
        "dynasty": "宋",
        "type": "诗",
        "rhythmic": "",
        "title": "题节庵",
        "preface": "",
        "paragraphs": [
            "花木新栽一径长，小庵如款赞公房。",
            "心清要省铃斋讼，公退空凝燕寝香。",
            "已约芳菲供几案，不妨真率釂壶觞。",
            "年丰顿觉民和乐，老子从渠两鬓苍。"
        ],
        "notes": "",
        "id": "ccebee29a6e68829cb10934c4374864a"
    },
    {
        "author": "李寅仲",
        "dynasty": "宋",
        "type": "诗",
        "rhythmic": "",
        "title": "游先神童读书岩",
        "preface": "",
        "paragraphs": [
            "古洞闳深势崛盘，云连十丈地平宽。",
            "水帘纷若排珠琲，石阙依然耸翠峦。",
            "绿树成阴期勿剪，清溪当暑不胜寒。",
            "数椽傥遂谐幽隠，应有高人咏钓盘。"
        ],
        "notes": "",
        "id": "b5bca022d959f0c460e84739cb0b6a95"
    },
    {
        "author": "李寅仲",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "摩挲阅古堂前柳，尽是世臣乔木。",
            "故国风流，中兴事业，都写南山修竹。",
            "商颜自绿。",
            "甚当日君王，浩歌鸿鹄。",
            "谁识宫中，有人先定大横卜。",
            "簪貂更鸣佩玉。",
            "退朝归较晚，留传黄屋。",
            "雨露无边，风云在手，宜享长生福。",
            "神京未复。",
            "看先取鸿沟，次封函谷。",
            "岁岁初寒，小桃花下跨青鹿。"
        ],
        "notes": "",
        "id": "13b35f984fec0196e207beddcbc6f0d0"
    }
]