[
    {
        "author": "李行中",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "檐低槛曲莫嫌隘，地僻草深宜昼眠。",
            "代枕暮凭溪上石，当帘时借屋头烟。",
            "倦游拂壁画山迳，贪醉解衣还酒钱。",
            "一水近通西浦路，客来犹可棹渔船。"
        ],
        "notes": "",
        "id": "7468e1821c0201a9193a06cbd7f87844"
    },
    {
        "author": "李行中",
        "dynasty": "宋",
        "type": "诗",
        "rhythmic": "",
        "title": "寄韩宪仲廷评",
        "preface": "",
        "paragraphs": [
            "野径荒亭草没腰，一眠聊以永今朝。",
            "放怀不管人间事，破梦时间夜半潮。",
            "玉柱刘叉诗未厌，金龟李白酒难招。",
            "知君有意寻安道，咫尺何时动画桡。"
        ],
        "notes": "",
        "id": "6dd3ed5e7a103c9bffcc05f718373d33"
    },
    {
        "author": "李行中",
        "dynasty": "宋",
        "type": "诗",
        "rhythmic": "",
        "title": "赵明叔太博未识醉眠亭先贶佳篇",
        "preface": "",
        "paragraphs": [
            "要认荒亭路不赊，浦西桥北对渔家。",
            "窗嫌日曝新栽竹，蔬占畦长未种花。",
            "壁上客来堆醉墨，篱根潮过积寒沙。",
            "被人误号陶潜宅，也学门前五柳遮。"
        ],
        "notes": "",
        "id": "b0e8d48d20109e2b2c90a25baa8f95dc"
    },
    {
        "author": "李行中",
        "dynasty": "宋",
        "type": "诗",
        "rhythmic": "",
        "title": "读颜鲁公碑",
        "preface": "",
        "paragraphs": [
            "平生肝胆卫长城，至死图回色不惊。",
            "世俗不知忠义大，百年空有好书名。"
        ],
        "notes": "",
        "id": "9888f10936adc47a62c51228879e2da2"
    },
    {
        "author": "李行中",
        "dynasty": "宋",
        "type": "诗",
        "rhythmic": "",
        "title": "赋佳人嗅梅图",
        "preface": "",
        "paragraphs": [
            "蚕眉鸦鬓缕金衣，折得梅花第几枝。",
            "嗅尽余香不回面，思量何事立多时。"
        ],
        "notes": "",
        "id": "7d58db53ac414d17e8e57e813d70ab13"
    }
]