[
    {
        "author": "李好古",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "古扬州、壮丽压长淮，形胜绝东南。",
            "问竹西歌吹，蜀冈何许，杨柳鬖鬖。",
            "行乐谁家年少，两两更三三。",
            "知我江南客，走马来看。",
            "过却长亭烟树，云山点点，烟浪漫漫。",
            "料桐花飞尽，夜合绕阑干。",
            "倦绣闲庭昼永，望天涯、芳草忆征鞍。",
            "平安使，吴笺谩遣，欲寄愁难。"
        ],
        "notes": "",
        "id": "385460bcc263ce8124c6e29d51e4b42a"
    },
    {
        "author": "李好古",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "壮东南、飞观切云高，峻堞缭波长。",
            "望蔽空楼橹，重关警柝，跨水飞梁。",
            "百万貔貅夜筑，形胜隐金汤。",
            "坐落诸蕃胆，扁榜安江。",
            "游子凭阑凄断，百年故国，飞鸟斜阳。",
            "恨当时肉食，一掷赌封疆。",
            "骨冷英雄何在，望荒烟、残戌触悲凉。",
            "无言处，西楼画角，风转牙樯。"
        ],
        "notes": "",
        "id": "3f59f5409b0f4beb19b09e98bc415b4b"
    },
    {
        "author": "李好古",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "历历江南树，半在水云间。",
            "不须回首，且来著眼向淮山。",
            "过尽金山晕碧，望断焦山空翠，杨柳绕江边。",
            "此意无人会，独自久凭阑。",
            "夜吹箫，朝问法，记坡仙。",
            "只今何许，当时三峡倒词源。",
            "水调翻成新唱，高压风流前辈，使我百忧宽。",
            "有酒更如海，容我醉时眠。"
        ],
        "notes": "",
        "id": "aa46f433f9a52dcaee513cac17533daa"
    },
    {
        "author": "李好古",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "平沙浅草接天长。",
            "路茫茫。",
            "几兴亡。",
            "昨夜波声，洗岸骨如霜。",
            "千古英雄成底事，徒感慨，谩悲凉。",
            "少年有意伏中行。",
            "馘名王。",
            "扫沙场。",
            "击楫中流，曾记泪沾裳。",
            "欲上《治安》双阙远，空怅望，过维扬。"
        ],
        "notes": "",
        "id": "33d8c8014e6a72b94f77084617466520"
    },
    {
        "author": "李好古",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "从来难翦是离愁。",
            "这些愁。",
            "几时休。",
            "才趁风樯，千里到扬州。",
            "见说苍茫云海外，天杳杳，水愁愁。",
            "男儿三十敞貂裘。",
            "强追游。",
            "梦魂羞。",
            "可解筹边，谈笑觅封侯。",
            "休傍塞垣酾酒去，伤望眼，怕层楼。"
        ],
        "notes": "",
        "id": "f15667b542748e46b9627a2d5f10cf83"
    },
    {
        "author": "李好古",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "为怯赪云挟暑飞。",
            "嫩凉故故著征衣。",
            "江风吹雨过楼西。",
            "未必男儿生不遇，时来咳唾是珠玑。",
            "功名终岂壮心违。"
        ],
        "notes": "",
        "id": "0656b90b67ae479a3c1403c93d93bea"
    },
    {
        "author": "李好古",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "瓜州渡口。",
            "恰恰城如斗。",
            "乱絮飞钱迎马首。",
            "也学玉关榆柳。",
            "面前直控金山。",
            "极知形胜东南。",
            "更愿诸公著意，休教忘了中原。"
        ],
        "notes": "",
        "id": "628557528ff38a0840f193e004a1d5ac"
    },
    {
        "author": "李好古",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "清淮北去。",
            "千里扬州路。",
            "过却瓜州杨柳树。",
            "烟水重重无数。",
            "柁楼才转前湾。",
            "云山万点江南。",
            "点点尽堪肠断，行人休望长安。"
        ],
        "notes": "",
        "id": "073778ef0dd8b1284795496644733fc3"
    },
    {
        "author": "李好古",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "纳红销翠春风里。",
            "精神一撮金莲底。",
            "不是睡杨妃。",
            "绿珠娇小儿。",
            "一般娇绝处。",
            "半带疏疏雨。",
            "不解吐繁香。",
            "却教人断肠。"
        ],
        "notes": "",
        "id": "cf0352e778ec947fd65d5993219cdd05"
    },
    {
        "author": "李好古",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东风一夜都吹损。",
            "昼长春殢佳人困。",
            "满地委香钿。",
            "人情谁肯怜。",
            "诗人犹爱惜。",
            "故故频收拾。",
            "云彩缕丝丝。",
            "娇娆忆旧时。"
        ],
        "notes": "",
        "id": "e9629034a81b1f2314a662b14a4e3824"
    },
    {
        "author": "李好古",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东园映叶梅如豆。",
            "西园扑地花铺绣。",
            "春水晓来深。",
            "日华娇漾金。",
            "带烟穿径竹。",
            "步入飞虹曲。",
            "何处早莺啼。",
            "曲桥西复西。"
        ],
        "notes": "",
        "id": "065196c705d3459eed97affb40a2f7f8"
    },
    {
        "author": "李好古",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "人物风流远。",
            "忆当年、江东跌宕，知音南阮。",
            "惯倚胡床闲寄傲，妥腹难凭琴桉。",
            "妙制拥、银蟾光满。",
            "千古不传谁好事，忽茂陵、金碗人间见。",
            "轻擘动，思无限。",
            "长安钗鬓春横乱。",
            "仿规模、红条带拨，媚深情浅。",
            "安识高山流水趣，儿女空传恩怨。",
            "使得似、支郎萧散。",
            "听到三闾沈绝处，惨悲风、摇落寒江岸。",
            "不肠断，也肠断。"
        ],
        "notes": "",
        "id": "a5395be11f499e6a03753ac808f7af6"
    },
    {
        "author": "李好古",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "平生英气，叹年来、都付山林泉石。",
            "不作云霄轩冕梦，只拟纶竿蓑笠。",
            "见说湖阴，飞飞鸥鹭，半是君曾识。",
            "梅花时节，试来相与寻觅。",
            "休谩汨没尘埃，浮生能几，镜里催华发。",
            "趁取尊前强健在，莫负花前倾碧。",
            "自遣长须，亲题短句，去约萧闲客。",
            "休教惆怅，梅花飞尽寒食。"
        ],
        "notes": "",
        "id": "46f91ab288bda364905f741c3ed156b4"
    },
    {
        "author": "李好古",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "西风横荡，渐霜馀黄落，空山乔木。",
            "照水依然冰雪在，耿耿梅花幽独。",
            "抖擞征尘，扶携短策，步绕沧浪曲。",
            "怅然心事，浮生翻覆陵谷。",
            "试向商乐亭前，冷风台上，把酒招黄鹄。",
            "四十男儿当富贵，谁念漂零南北。",
            "百亩春耕，三间云卧，此计何时卜。",
            "功名休问，卖书归买黄犊。"
        ],
        "notes": "",
        "id": "b19dcc8f40bb992a02afc354d3e821c5"
    },
    {
        "author": "李好古",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花过雨，又是一番红素。",
            "燕子归来愁不语，旧巢无觅处。",
            "谁在玉关劳苦，谁在玉楼歌舞。",
            "若使胡尘吹得去，东风侯万户。"
        ],
        "notes": "",
        "id": "38058db77c9826254f56f87b4dc48cd3"
    }
]