[
    {
        "author": "梁克家",
        "dynasty": "宋",
        "type": "诗",
        "rhythmic": "",
        "title": "赋九月梅花",
        "preface": "",
        "paragraphs": [
            "老菊残梧九月霜，谁将先暖入东堂。",
            "不因造物于人厚，肯放南枝特地香。",
            "九鼎燮调端有待，百花羞涩敢言芳。",
            "看来水玉浑相映，好取龙吟播乐章。"
        ],
        "notes": "",
        "id": "0c82fcbd2645e09db1b07cfe508a7d3f"
    },
    {
        "author": "梁克家",
        "dynasty": "宋",
        "type": "诗",
        "rhythmic": "",
        "title": "次陈休应烹茗廓然亭见送韵",
        "preface": "",
        "paragraphs": [
            "已行更为玉泉留，好景烦公杰句收。",
            "紫帽峰前双鹭下，几多清兴满沧洲。"
        ],
        "notes": "",
        "id": "981f839f8c71d9a9eee492654ffb6ad1"
    }
]