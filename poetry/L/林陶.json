[
    {
        "author": "林陶",
        "dynasty": "宋",
        "type": "诗",
        "rhythmic": "",
        "title": "庆梅州刘侯修葺程乡学宫落成  其一",
        "preface": "",
        "paragraphs": [
            "孰不为邦，孰守其乡。",
            "如被锦衣，昼行辉煌。",
            "侯曰上恩，曷敢弭忘。",
            "何以报之，俾民向方。",
            "言葺泮宫，于乡有光。"
        ],
        "notes": "",
        "id": "6e483ae4a719a68910d8ed801e4dea80"
    },
    {
        "author": "林陶",
        "dynasty": "宋",
        "type": "诗",
        "rhythmic": "",
        "title": "庆梅州刘侯修葺程乡学宫落成  其二",
        "preface": "",
        "paragraphs": [
            "宣圣南面，珠旒衮章。",
            "十哲侑坐，群贤缋廊。",
            "六斋分列，小学峙傍。",
            "谈经议道，春祠秋尝。",
            "我侯戾止，率由典常。"
        ],
        "notes": "",
        "id": "459458d1d784d2b7251c2798ff28d900"
    },
    {
        "author": "林陶",
        "dynasty": "宋",
        "type": "诗",
        "rhythmic": "",
        "title": "庆梅州刘侯修葺程乡学宫落成  其三",
        "preface": "",
        "paragraphs": [
            "暗訚诸生，振鹭来翔。",
            "诗书礼乐，游息修藏。",
            "勉尔行业，为时俊良。",
            "毋毁于随，毋嬉于荒。",
            "三岁大比，用宾于王。"
        ],
        "notes": "",
        "id": "2bf5df149db6ed12c07adadfd03dc02c"
    }
]