[
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "送西秦张仲实游大涤洞天",
        "preface": "",
        "paragraphs": [
            "此时仙兴发，九锁访名峰。",
            "玉洞昼飞鼠，石池春浴龙。",
            "异人花外见，道士酒边逢。",
            "余欲采芳茗，白云何所从。"
        ],
        "notes": "",
        "id": "450c02e199268c2d17a4a8ccf116bb09"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "小舫撑春花浪香，第三桥底弄晴光。",
            "吟边飞起轻鸥片，十里天风舞绿杨。"
        ],
        "notes": "",
        "id": "b23282f3a9edb4cff1a95a6872880784"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "蓬门",
        "preface": "",
        "paragraphs": [
            "新笋绿沿坡，蓬门谁见过。",
            "社寒来燕少，晚雨落花多。",
            "瘦骨诗医俗，衰容酒借和。",
            "故园空有梦，客路正风波。"
        ],
        "notes": "",
        "id": "65cb8e466aa7dc7469a8367bc0a2d8ec"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "病目",
        "preface": "",
        "paragraphs": [
            "病目两旬余，深斋只另居。",
            "客知多寄药，妻劝少看书。",
            "畏热灯羞近，贪凉髪屡梳。",
            "平生心喜菊，因此賸栽锄。"
        ],
        "notes": "",
        "id": "c82dbf8256838c57ec190d291c42b514"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "答王学士",
        "preface": "",
        "paragraphs": [
            "已著山人屐，那能远入城。",
            "艰难思变姓，老大畏争名。",
            "病叶兼虫响，闲云肯雨行。",
            "长怀陶靖节，出处意分明。"
        ],
        "notes": "",
        "id": "a5f0f09e13f95a137995975f6d9a8a4b"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "答黎教授  其一",
        "preface": "",
        "paragraphs": [
            "泼瓮浮醅新酿熟，得霜寒菊始开齐。",
            "养丹道士颜如玉，爱酒山翁醉似泥。",
            "不惜蘂从蜂采去，尚余香有蝶来栖。",
            "莫嫌学舍宫闲冷，犹得芳樽此共携。"
        ],
        "notes": "",
        "id": "92f99d37a2e9269b9912d0997f3617db"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "答黎教授  其二",
        "preface": "",
        "paragraphs": [
            "共坐栏边日欲斜，更将金蘂泛流霞。",
            "欲知却老延龄药，百草枯时始见花。"
        ],
        "notes": "",
        "id": "4527daa5e1d8b6e3a34d93f49dfd5f33"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "题曾生古剑",
        "preface": "",
        "paragraphs": [
            "三尺非凡铁，年深铸字漫。",
            "每寻闲处挂，不敢醉时看。",
            "紫电光犹湿，苍蛟血未干。",
            "边秋方用武，莫恨致身难。"
        ],
        "notes": "",
        "id": "479b5ea0bf3f24a89f73f439849164fe"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "夜笛",
        "preface": "",
        "paragraphs": [
            "夜寒孤笛水边楼，忆著西风古塞头。",
            "一曲落梅吹得苦，吹人不管听人愁。"
        ],
        "notes": "",
        "id": "35eec8dbef67e902d88ddba0e52aa0a1"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "古冢行",
        "preface": "",
        "paragraphs": [
            "山前月照青杉树，下有古人葬时路。",
            "古人葬时多子孙，今日子孙无问处。",
            "花开花谢年复年，新坟渐满古坟边。",
            "犹起高楼与大屋，长为子孙忧不足。"
        ],
        "notes": "",
        "id": "2a56591c9431464f53f602fe774681f6"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "闻子规  其一",
        "preface": "",
        "paragraphs": [
            "飞到一枝上，须啼三五声。",
            "烟中犹仿佛，月下最分明。"
        ],
        "notes": "",
        "id": "25f91ff6164ef492d1fb84b5ff6760ce"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "闻子规  其二",
        "preface": "",
        "paragraphs": [
            "积泪消春色，好花思锦城。",
            "贵人难入耳，祇是恼羁情。"
        ],
        "notes": "",
        "id": "4daf1d1a9155a150a3f23fa49bd4955b"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "迁居",
        "preface": "",
        "paragraphs": [
            "破帽老骑馿，霜风落木初。",
            "江湖难独立，贫病又迁居。",
            "楚客旧留剑，岳僧秋寄书。",
            "草玄吾不解，空愧子云庐。"
        ],
        "notes": "",
        "id": "4f5f1e4ec5d118bb7e1256692801eca3"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "题所寓壁",
        "preface": "",
        "paragraphs": [
            "世路机关险似棋，未逢好著费支持。",
            "但能不作亏心事，何往非吾得意时。",
            "草著雨余青转耐，髪因闲里白偏迟。",
            "一湖水影群山聚，朝暮相看消几诗。"
        ],
        "notes": "",
        "id": "25872c14b2c5c1a26433d8c529af54e1"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "古碑",
        "preface": "",
        "paragraphs": [
            "文残字磨灭，往事记何人。",
            "抛在空林下，正当荒墓林。",
            "夕阳斜见影，古藓厚生鳞。",
            "不是逢狂客，谁来与拂尘。"
        ],
        "notes": "",
        "id": "f7c4aeed2eba0ed6aad846f953c535cb"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "送秀才归南海",
        "preface": "",
        "paragraphs": [
            "归路番禺远，蛮乡岛屿经。",
            "天黄春有瘴，海黑夜无星。",
            "北帖船中看，南歌枕上听。",
            "遥知到家日，蜩响荔枝青。"
        ],
        "notes": "",
        "id": "9356625a729e7aa9bd8355f6c3cf9007"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "送人之湘阴谒知己",
        "preface": "",
        "paragraphs": [
            "一声歌未断，江动欲潮生。",
            "是月寒露下，故人湘水行。",
            "沙云晴见雁，船火夜闻筝。",
            "谢令应相喜，先期发吏迎。"
        ],
        "notes": "",
        "id": "d259309eac259730c5386795765a08eb"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "访隠者",
        "preface": "",
        "paragraphs": [
            "晓入南山路，松风最好听。",
            "候扉黄犬睡，寻食老鸦灵。",
            "童子炊方熟，先生醉未醒。",
            "借来一榻坐，看尽相牛经。"
        ],
        "notes": "",
        "id": "6bb9c76488a69c4ee6a46aaac381977b"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "秋戍",
        "preface": "",
        "paragraphs": [
            "军头夜点名，新戍起秋程。",
            "月色黄弓甲，风沙黑渭城。",
            "断笳清泪满，落叶此生轻。",
            "努力供王事，归来享太平。"
        ],
        "notes": "",
        "id": "b5df546319bdbe954ead5a21ccfb62f6"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "老树",
        "preface": "",
        "paragraphs": [
            "元是谁人种，枯残此磵东。",
            "半身虚映水，一叶尚摇风。",
            "著雨禽初散，当暄蚁欲空。",
            "年时浓绿影，何处夕阳中。"
        ],
        "notes": "",
        "id": "5d5c4cc6ecbf82aa05c6358dbcd73ac1"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "同郑鲁望听杜鹃",
        "preface": "",
        "paragraphs": [
            "每到桃花发，山鹃叫得频。",
            "今年同听处，吴下未归人。",
            "客泪滴残月，物情愁暮春。",
            "胥江有清水，聊与濯衣尘。"
        ],
        "notes": "",
        "id": "58039239ad7bdc7cc29c87aa4d7d2d79"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "衡门客去懒冠巾，尽日看山自在身。",
            "饮涧猨来惊照影，泊枝禽起近冲人。",
            "黑云欲雨易成晚，红叶如花不当春。",
            "却忆东门牵犬恨，当年何似布衣贫。"
        ],
        "notes": "",
        "id": "e214e038d0b3da3ea58bb51e336f195e"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "泊越浦",
        "preface": "",
        "paragraphs": [
            "老树津亭缆客舟，芙蕖香歇蓼花抽。",
            "越山只作古时翠，胥水半随人事流。",
            "别港雁声天有月，断桥渔火夜分秋。",
            "翻然自笑芒鞋脚，十载风波走几州。"
        ],
        "notes": "",
        "id": "ce079c6c6caa9822717d63338489a30b"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "南北春归有许忙，一晴轻策度林塘。",
            "柳摇别岸东风瘦，花落断桥流水香。",
            "老去客游空剑气，日来心事只诗囊。",
            "幽情一点云天远，独鸟无声飞夕阳。"
        ],
        "notes": "",
        "id": "2bfd7092d36d4720b3efb99030e6c55b"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "赠别",
        "preface": "",
        "paragraphs": [
            "傍桥买得小溪船，略举离杯去意悬。",
            "一水夕阳红荡影，数峰晴树碧生烟。",
            "秋声不断云间雁，别恨空长柳外蝉。",
            "后夜他州看明月，定知相忆未成眠。"
        ],
        "notes": "",
        "id": "5b8a15d6a7923ed531be03589519d0c8"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "赠张高士",
        "preface": "",
        "paragraphs": [
            "短发蓬蓬戴小冠，客来欢喜爱供看。",
            "鹤孙夜养翎犹湿，童子南归语尚蛮。",
            "击磬花边禽醒悟，持经窗下竹平安。",
            "自言薄有耕桑地，无事干人不出山。"
        ],
        "notes": "",
        "id": "a3f3c39d83ddb4917c1251eadaef8719"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "登龙山塔寺",
        "preface": "",
        "paragraphs": [
            "吴越夕阳多远山，塔楼高处九秋寒。",
            "江豚吹浪腥风湿，野鸟行空翥雪干。",
            "白日潮声僧老尽，黄埃世路客游难。",
            "海门航散孤云落，酒醒不堪深倚栏。"
        ],
        "notes": "",
        "id": "8847110af26b70c968ec6ba5f55a2a4f"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "薄衣初试晓寒轻，云阁残阴雨弄晴。",
            "落去好花微有恨，生来野草半无名。",
            "丹心爱国劳难破，白发欺人镊又生。",
            "瘦遶石栏三十匝，绿杨何处脆鶑声。"
        ],
        "notes": "",
        "id": "fdfac5b3ae29d85411e9db3ccbe81f33"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "题所寓壁",
        "preface": "",
        "paragraphs": [
            "鹿群上遥岑，云影抵苍壁。",
            "无客来敲门，倚松读周易。"
        ],
        "notes": "",
        "id": "1257491baeb9699f39b898691bfef533"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "南屏山画猿",
        "preface": "",
        "paragraphs": [
            "古木悬藤臂半钩，何年影落此山秋。",
            "三声远忆巴江月，夜半孤舟起客愁。"
        ],
        "notes": "",
        "id": "e3f4d6c1b0dd262a5c4f30c04eb8e735"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "山中春晓",
        "preface": "",
        "paragraphs": [
            "婆餠焦啼晓户开，冷东风里惜残梅。",
            "片云祇傍簷头宿，昨夜何山作雨来。"
        ],
        "notes": "",
        "id": "122ff575567249e3b9e54b3049ae9c99"
    },
    {
        "author": "林昉",
        "dynasty": "宋",
        "type": "诗",
        "rhythmic": "",
        "title": "雨中过周氏山庄",
        "preface": "",
        "paragraphs": [
            "吠犬柴门扣未开，满身风雨立苍苔。",
            "翠禽一个高枝上，啄得残桃落地来。"
        ],
        "notes": "",
        "id": "a33ff441a8abbabb81293f4c5e8800be"
    }
]