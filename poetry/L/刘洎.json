[
    {
        "author": "刘洎",
        "dynasty": "唐",
        "type": "诗",
        "rhythmic": "",
        "title": "安德山池宴集",
        "preface": "",
        "paragraphs": [
            "平阳擅歌舞，金谷盛招携。",
            "何如兼往烈，会赏叶幽栖。",
            "已均朝野致，还欣物我齐。",
            "春晚花方落，兰深径渐迷。",
            "蒲新节尚短，荷小盖犹低。",
            "无劳拂长袖，直待夜乌啼。"
        ],
        "notes": "",
        "id": "e34b6303213b1c0f92e533d1794bed27"
    },
    {
        "author": "刘洎",
        "dynasty": "唐",
        "type": "诗",
        "rhythmic": "",
        "title": "五言春日侍宴望海应诏",
        "preface": "",
        "paragraphs": [
            "巨壑观无际，灵异蕴难详。",
            "寻真游汉武，架石驻秦皇。",
            "方丈神仙敻，蓬莱道路长。",
            "俱由肆情欲，非为恤封壃（同「疆」）。",
            "何如应顺动，鸣銮事省方。",
            "徘徊临委输，迢遰极扶桑。",
            "滔滔四渎府，浩浩百川王。",
            "浮天还纳汉，浴日乍翻光。",
            "夷洲暧淑景，有岛丽时芳。",
            "幸属沧波谧，欣逢宝化昌。",
            "（《翰林学士集》）（按：此诗原署「侍中清苑县开国男臣刘泊上」，「泊」为「洎」之误。",
            "张步云《唐代逸诗辑存》收本诗。",
            "）。"
        ],
        "notes": "",
        "id": "39416cc27e8e2c5edc0c403e2ce443f6"
    }
]