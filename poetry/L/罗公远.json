[
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 一",
        "preface": "",
        "paragraphs": [
            "法药变化，无非水精。",
            "六芝润色，黄芽自生。",
            "阳光不起，阴流无声。",
            "道方秘易，学者难成。"
        ],
        "notes": "",
        "id": "3c4ed56cbd7d80d3f8482f680e027d6f"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 二",
        "preface": "",
        "paragraphs": [
            "既养黄男，先禁家鬼。",
            "尽死扶金，余生制水。",
            "世人能明，并穷斯理。",
            "亲奉圣言，事难自揣。"
        ],
        "notes": "",
        "id": "593e25bdee91623db1e03a9080e804a9"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 三",
        "preface": "",
        "paragraphs": [
            "笼虚其底，免被炎驰。",
            "知白守黑，清黄一支。",
            "能忌阴秽，不逾百时。",
            "延生大道，易解难知。"
        ],
        "notes": "",
        "id": "cfd66216715ff0f49a0391bc386f8052"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 四",
        "preface": "",
        "paragraphs": [
            "黄子淳淑，自娶玄妃。",
            "金成力厚，药就身肥。",
            "土宅三分，火房二仪。",
            "至德消阴，纯阳幽微。"
        ],
        "notes": "",
        "id": "05bd61b486fb69e60161d53b469ba359"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 五",
        "preface": "",
        "paragraphs": [
            "一味白金，固人衰朽。",
            "杂性难防，同心易守。",
            "服食千粒，百日无咎。",
            "万疴渐除，天地同寿。"
        ],
        "notes": "",
        "id": "9a0f18434963c416caae4dc697d560cc"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 六",
        "preface": "",
        "paragraphs": [
            "言依口诀，亲贵手传。",
            "七日自伏，万刻牢坚。",
            "千炼万煑，托在五贤。",
            "好蕴金器，不绝玄关。"
        ],
        "notes": "",
        "id": "04946fcbc6b378824624c6f9b9dd8b2e"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 七",
        "preface": "",
        "paragraphs": [
            "赭涂四壁，丹守圆扉。",
            "一居火匮，二处灰池。",
            "五蟾可保，三乌无疑。",
            "道情未速，益日加奇。"
        ],
        "notes": "",
        "id": "0f58da12926263fc2ffb722f7ec7eb02"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 八",
        "preface": "",
        "paragraphs": [
            "一黄二白，三铢两作。",
            "养至满蟾，生其高鹤。",
            "事忌他非，道身自乐。",
            "传受非人，天殃地虐。"
        ],
        "notes": "",
        "id": "8ae6bc9865a0ea76a372109ce534ab6a"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 九",
        "preface": "",
        "paragraphs": [
            "芽属黄男，药属玄女。",
            "外助无非，玉芝清醑。",
            "俗士多闻，道君少语。",
            "用物参差，虚受辛苦。"
        ],
        "notes": "",
        "id": "e48a63fb4fc89e9d411e0db91400b32e"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 十",
        "preface": "",
        "paragraphs": [
            "铜铁坏形，丹灰损力。",
            "欲验其神，须存本色。",
            "一阴一阳，事易候则。",
            "异族同群，自种荆棘。"
        ],
        "notes": "",
        "id": "c813242926d01d3c599d95d029b061ac"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "白金小还丹歌 十一",
        "preface": "",
        "paragraphs": [
            "杀青龙，须白虎，自然感化无风雨。",
            "雪花飞，雪花飞，魂归魄亦归。",
            "聚散既由壬癸水，玉神华盖体无为。",
            "涌泉水，涌泉水，春夏秋冬深无底。",
            "要行天下时，厚暖自然制。",
            "（见《正统道藏》本元阳子辑《还丹歌诀》卷上。",
            "此书为北宋前之著。",
            "）（按：此组诗原题作「青城罗真人上明皇《白金小还丹歌》」，诗前有小引云：「帝问真人曰：『道本无二，同归乎一。",
            "药有多功，身宁济惠。",
            "愿垂悯念，速救余生。",
            "』真人曰：『身在和炁，药同元滋，二道符机，衰朽自差，莫希大药，日月难期。",
            "一味白金，延年益寿，仙人保秘，不妄虚传，但能秘之，无轻泄尔。",
            "』凡一十二首。",
            "」似为后人所加。",
            "《太平广记》卷二二云公远「因以《三峰歌》八首以进焉，其大旨乃玄素黄赤之使、还缨溯流之事」。",
            "今不存。",
            "）。"
        ],
        "notes": "",
        "id": "7e84b8eca6345568a54c4b33a8a3e0da"
    },
    {
        "author": "罗公远",
        "dynasty": "唐",
        "type": "诗",
        "rhythmic": "",
        "title": "大还丹口诀",
        "preface": "",
        "paragraphs": [
            "世人不知丹有神，试吃狼毒必害人。",
            "将知世上有善恶，何不将身近善邻。",
            "女娲炼得五常气，变化成形补天地。",
            "三十六筭世间知，七十二石列具位。",
            "天得一而能长，地得一而方久。",
            "金得火而转精，木成炭而不朽。",
            "故知唯炼唯精，大还如何不有？",
            "凝我神，定我心，志精可以成黄金。",
            "河车本向铅中取，姹女还须汞里寻。",
            "傍思之物谩周彰，太一出水入公量。",
            "淮南调鼎彭祖尝，得道同归不死乡。",
            "固济精研须缄密，一文一武莫踈失。",
            "釜下唯铺渌海盐，𬬻中少用𣏢桑日。",
            "紫烟碧焰喷人香，赫奕鱼鳞透日光。",
            "须同魏伯云中去，莫学姮娥月里藏。",
            "酆都落名天府记，地下阴官大怖畏。",
            "兵刃水火不能忤，何但虫蛇兼虎兕。",
            "亭亭金骨皆坚牢，郁郁绿身徧绿毛。",
            "曾观东海几廻变，数度曾偷王母桃。",
            "乘龙驾鹤倾城市，驱策雷公使神鬼。",
            "七日应归缑氏山，千年少别辽东水。",
            "道是易，亦大难，青龙白虎自相盘。",
            "阴车湿，阳车干，夫妻相对卦中安。",
            "四方未住沾颜色，五个王侯尽罢官。",
            "（《正统道藏》本后蜀佚名著《大还丹照鉴》）。"
        ],
        "notes": "",
        "id": "99ef543f9fe7f6d611afe8c2d5c5b763"
    }
]