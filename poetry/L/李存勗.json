[
    {
        "author": "李存勗",
        "dynasty": "唐",
        "type": "诗",
        "rhythmic": "",
        "title": "皇帝癸未年膺运灭梁再兴（缺）迎太后七言诗",
        "preface": "",
        "paragraphs": [
            "禁烟节假赏幽闲，迎奉倾心乐贵颜。",
            "䴏语雕梁声猗狔，鹦吟[绿]（渌）树韵开关。",
            "为安家国千场战，思忆慈亲两鬓斑。",
            "孝道未能全报得，直须顶戴遶弥山。",
            "（〖1〗刘铭恕《斯坦因劫经录》云：「按《全唐文》一零四唐庄宗《亲至怀州奉迎太后敕》，略谓天下已定，理应到汾州亲迎太后，不得已只到怀州迎接，是知迎太后诗，即为此时作品。",
            "」）。"
        ],
        "notes": "",
        "id": "b396f24ad1e4863c2637410e38ad7e9b"
    },
    {
        "author": "李存勗",
        "dynasty": "唐",
        "type": "诗",
        "rhythmic": "",
        "title": "题北京西山童子寺七言",
        "preface": "",
        "paragraphs": [
            "昔时童子[慕]（募）清闲，今古犹传在此山。",
            "百派峥嵘流海内，千溪{山|穴/大}屼透云间。",
            "猿啼岭上深幽静，虎笑（应即「啸」字）岩边去复还。",
            "愐想翠花崚谷变，空留禅室喜登攀。"
        ],
        "notes": "",
        "id": "7720e34ee0a1304ab959dda5c4ecb508"
    },
    {
        "author": "李存勗",
        "dynasty": "唐",
        "type": "诗",
        "rhythmic": "",
        "title": "题南岳山七言（直在江南）",
        "preface": "",
        "paragraphs": [
            "融峰绝顶九霄边，独立孤峦势近天。",
            "北眺洞庭千里浪，南观石{石禀}万坡烟。",
            "云藏碧涧泉声远，僧迫金乌耳伴喧。",
            "唯有此山侵上界，姮娥吹瑟古松前。"
        ],
        "notes": "",
        "id": "8a2b638484ec5df0a704d815ab4ea8f3"
    },
    {
        "author": "李存勗",
        "dynasty": "唐",
        "type": "诗",
        "rhythmic": "",
        "title": "题幽州盘山七言（在幽州北）",
        "preface": "",
        "paragraphs": [
            "冲过浮云数千重，经霄始到最高峰。",
            "日出近观沧海水，斋时遥听梵天钟。",
            "千年松树巢仙鹤，五个盆池隐毒龙。",
            "下方乞食上方去，尘俗难寻道者踪。"
        ],
        "notes": "",
        "id": "65ea16eabaf8c9310b859d455154cb3c"
    },
    {
        "author": "李存勗",
        "dynasty": "唐",
        "type": "诗",
        "rhythmic": "",
        "title": "题幽州石经山（在南）",
        "preface": "",
        "paragraphs": [
            "闲弃五马谒真宗，来入山门问远公。",
            "云起乱峰朝古寺，鸟巢高处恋晴空。",
            "碧萝引蔓枝枝到，石溜穿渠院院通。",
            "佛境不离人境内，人心不与佛心同。",
            "（均见斯三七三卷。",
            "）。"
        ],
        "notes": "",
        "id": "6a5f985c8a0964df11f892076e90f4b2"
    }
]