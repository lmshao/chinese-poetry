[
    {
        "author": "陆淞",
        "dynasty": "宋",
        "type": "诗",
        "rhythmic": "",
        "title": "乡校颂  其一",
        "preface": "",
        "paragraphs": [
            "维乡有校，示民有知。",
            "教始豫逊，迪于训彝，维风化是裨。"
        ],
        "notes": "",
        "id": "857178111ac2332b26a4a9dcd3a9cde5"
    },
    {
        "author": "陆淞",
        "dynasty": "宋",
        "type": "诗",
        "rhythmic": "",
        "title": "乡校颂  其二",
        "preface": "",
        "paragraphs": [
            "维校在乡，示民有防。",
            "入孝出悌，为忠为良，斯邦家之光。"
        ],
        "notes": "",
        "id": "18dcfaa0500e396b32ecc55db525380a"
    },
    {
        "author": "陆淞",
        "dynasty": "宋",
        "type": "诗",
        "rhythmic": "",
        "title": "乡校颂  其三",
        "preface": "",
        "paragraphs": [
            "乡校有基，如德弗亏。",
            "刘侯迁之，魏侯新之，李侯能成之。"
        ],
        "notes": "",
        "id": "21b008db44366c1e4d9ca94ca4c89019"
    },
    {
        "author": "陆淞",
        "dynasty": "宋",
        "type": "诗",
        "rhythmic": "",
        "title": "乡校颂  其四",
        "preface": "",
        "paragraphs": [
            "其迁者初，其新者中。",
            "肄业传道，有师有宗，繄李侯之功。"
        ],
        "notes": "",
        "id": "bdd7bfc61443ec3cc56394d3d6f68716"
    },
    {
        "author": "陆淞",
        "dynasty": "宋",
        "type": "诗",
        "rhythmic": "",
        "title": "乡校颂  其五",
        "preface": "",
        "paragraphs": [
            "乐只君子，孰后孰先。",
            "显有嘉闻，于斯万年，维大夫之贤。"
        ],
        "notes": "",
        "id": "85d5bc1b6f987066a37319e47f9eac63"
    },
    {
        "author": "陆淞",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "黄橙紫蟹，映金壶潋滟，新醅浮绿。",
            "共赏西楼今夜月，极目云无一粟。",
            "挥麈高谈，倚栏长啸，下视鳞鳞屋。",
            "轰然何处，瑞龙声喷蕲竹。",
            "何况露白风清，银河澈汉，仿佛如悬瀑。",
            "此景古今如有价，岂惜明珠千斛。",
            "灏气盈襟，冷风入袖，只欲骑鸿鹄。",
            "广寒宫殿，看人颜似冰玉。"
        ],
        "notes": "",
        "id": "58a46ad0c8bf4f5e20b62136b2656faa"
    },
    {
        "author": "陆淞",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "脸霞红印枕。",
            "睡觉来、冠儿还是不整。",
            "屏间麝煤冷。",
            "但眉峰压翠，泪珠弹粉。",
            "堂深昼永。",
            "燕交飞、风帘露井。",
            "恨无人，与说相思，近日带围宽尽。",
            "重省。",
            "残灯朱幌，淡月纱窗，那时风景。",
            "阳台路迥。",
            "云雨梦，便无准。",
            "待归来，先指花梢教看，却把心期细问。",
            "问因循、过了青春，怎生意稳。"
        ],
        "notes": "",
        "id": "a8bbb3ae02e50c50724f55941ebc5cca"
    }
]