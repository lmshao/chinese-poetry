[
    {
        "author": "李适之",
        "dynasty": "唐",
        "type": "诗",
        "rhythmic": "",
        "title": "朝退",
        "preface": "",
        "paragraphs": [
            "朱门长不闭，亲友恣相过。",
            "年今将半百，不乐复如何。"
        ],
        "notes": "",
        "id": "50d50146515aa04130552d04e1a38ef1"
    },
    {
        "author": "李适之",
        "dynasty": "唐",
        "type": "诗",
        "rhythmic": "",
        "title": "罢相作",
        "preface": "",
        "paragraphs": [
            "避贤初罢相，乐圣且衔杯。",
            "为问门前客，今朝几个来。"
        ],
        "notes": "",
        "id": "b44cdf7395e89ecd49c4efa4f8153d82"
    },
    {
        "author": "李适之",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "圣代全高尚，玄风阐道微。",
            "筵开百僚（《广卓异记》作「壶」）饯，诏许二疏归。",
            "仙记题金箓，朝章换（《广卓异记》作「披」）羽衣。",
            "悄然承睿藻，行路满光辉。",
            "（同前。",
            "以乐史《广卓异记》卷三所录相校。",
            "《广卓异记》原署「左丞相李适之。",
            "」）。"
        ],
        "notes": "",
        "id": "eb6c4acb3aaacaef3b6499caddb4b7f1"
    }
]