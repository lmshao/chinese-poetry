[
    {
        "author": "李太古",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "月下秦淮海，花前晏小山。",
            "二仙仙去几时还。",
            "留得月魂花魄、在人间。",
            "河汉流旌节，天风袅珮环。",
            "满空香雾湿云鬟。",
            "何处一声横笛、杏花寒。"
        ],
        "notes": "",
        "id": "a1c5d7961b088eb431984a5d89412407"
    },
    {
        "author": "李太古",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "尽道是伤春，不似悲秋怨。",
            "门外分明见远山，人不见，空肠断。",
            "朝来一霎晴，薄暮西风远。",
            "却忆黄花小雨声，误落下、三四点。"
        ],
        "notes": "",
        "id": "6b6123bd8e42619661bd94e21dafe79e"
    },
    {
        "author": "李太古",
        "dynasty": "宋",
        "type": "词",
        "rhythmic": "恋绣衾",
        "title": "",
        "preface": "",
        "paragraphs": [
            "桔花风信满院香。",
            "摘青梅、犹自怕尝。",
            "向绿密、红疏处，喜相逢、飞下一双。",
            "堪怜堪惜还堪爱，唤青衣、推上绣窗。",
            "暗记得、凭肩语，对菱花、啼损晚妆。"
        ],
        "notes": "",
        "id": "6a9101d1328acd705b384e10d7cebeca"
    },
    {
        "author": "李太古",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "玉砌标鲜，雪园风致，似曾相识。",
            "蝉锦霞香，乌丝云湿，吹渴蟾蜍滴。",
            "青青白白，关关滑滑，寒损铢衣狂客。",
            "尽声声、不如归去，归也怎生归得。",
            "含桃红小，香芹翠软，惆怅宜城山色。",
            "百折浮岚，几湾流水，那一些儿直。",
            "落花情味，露花魂梦，蒲花消息。",
            "抚纤眉，织乌西下，为君凝碧。"
        ],
        "notes": "",
        "id": "9b16c1e61de7fe7c0380784fc4f69989"
    },
    {
        "author": "李太古",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "西风海色秋无际。",
            "双泪如铅水。",
            "白羊成队梦初平。",
            "挂杖敲云、云外晓鸿惊。",
            "小琼闲抱银筝笑。",
            "问有芳卿否。",
            "玉书分付莫开封。",
            "明日人间临水、拾流红。"
        ],
        "notes": "",
        "id": "6052cc8a22c10a3909fcb7b4053ffddd"
    }
]