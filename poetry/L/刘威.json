[
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "晓来庭户外，草树似依依。",
            "一夜东风起，万山春色归。",
            "冰消泉派动，日暖露珠晞。",
            "已酝看花酒，娇莺莫预飞。"
        ],
        "notes": "",
        "id": "a1b3b8b6bc935728e770ac084a108380"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "伤春感怀",
        "preface": "",
        "paragraphs": [
            "花飞惜不得，年长更堪悲。",
            "春尽有归日，老来无去时。",
            "风前千片雪，镜里数茎丝。",
            "肠断青山暮，独攀杨柳枝。"
        ],
        "notes": "",
        "id": "4b84afc0be71cbc7a368776d5fa55fe6"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "闰三月",
        "preface": "",
        "paragraphs": [
            "三年皆一闰，此闰胜常时。",
            "莫怪花开晚，都缘春尽迟。",
            "节分炎气近，律应蕙风移。",
            "梦得成胡蝶，芳菲幸不遗。"
        ],
        "notes": "",
        "id": "900741d6a632d6d28d80674612dc5b4c"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "早秋游湖上亭",
        "preface": "",
        "paragraphs": [
            "危亭秋尚早，野思已无穷。",
            "竹叶一尊酒，荷香四座风。",
            "晓烟孤屿外，归鸟夕阳中。",
            "渐爱湖光冷，移舟月满空。"
        ],
        "notes": "",
        "id": "3c25031bfe77ea8cf93e97cf9b59b6e1"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "宿渔家",
        "preface": "",
        "paragraphs": [
            "竹屋清江上，风烟四五家。",
            "水园分芰叶，邻界认芦花。",
            "雨到鱼翻浪，洲回鸟傍沙。",
            "月明何处去，片片席帆斜。"
        ],
        "notes": "",
        "id": "fa93098c26ff9a30c7326c7eeef6f0c2"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "旅中早秋",
        "preface": "",
        "paragraphs": [
            "金威生止水，爽气遍遥空。",
            "草色萧条路，槐花零落风。",
            "夜来万里月，觉后一声鸿。",
            "莫问前程事，飒然沙上蓬。"
        ],
        "notes": "",
        "id": "8be0e7835a1dbca9b3caae8f664a06ad"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "早秋西归有怀",
        "preface": "",
        "paragraphs": [
            "求归方有计，惜别更堪愁。",
            "上马江城暮，出郊山戍秋。",
            "暗销何限事，白尽去年头。",
            "莫怪频惆怅，异乡难再游。"
        ],
        "notes": "",
        "id": "3f814e6d74dff1cfdfaad86619bd8739"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "冬夜旅怀",
        "preface": "",
        "paragraphs": [
            "寒窗危竹枕，月过半床阴。",
            "嫩叶不归梦，晴虫成苦吟。",
            "酒无通夜力，事满五更心。",
            "寂寞谁相似，残灯与素琴。"
        ],
        "notes": "",
        "id": "e1840884c9a5e3638eae03fc5324cfbd"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "塞上作",
        "preface": "",
        "paragraphs": [
            "萧萧陇水侧，落日客愁中。",
            "古塞一声笛，长沙千里风。",
            "鸟无栖息处，人爱战争功。",
            "数夜城头月，弯弯如引弓。"
        ],
        "notes": "",
        "id": "720448991e6c7b320cea3ac9d9d51112"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "秋日寄陈景孚秀才",
        "preface": "",
        "paragraphs": [
            "征车日已远，物候尚凄凄。",
            "风叶青桐落，露花红槿低。",
            "心随秦国远，梦到楚山迷。",
            "却恨衔芦鴈，秋飞不向西。"
        ],
        "notes": "",
        "id": "939d50811877c38a516b41629cd240f3"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "冬日送友人西归",
        "preface": "",
        "paragraphs": [
            "北风吹别思，杳杳度云山。",
            "满望是归处，一生犹未闲。",
            "知音方见誉，浮宦久相关。",
            "空有心如月，同居千里还。"
        ],
        "notes": "",
        "id": "5294a79f2e66ab0f774063647abab49e"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "感寓",
        "preface": "",
        "paragraphs": [
            "海竭山移岁月深，分明齐得世人心。",
            "颜回徒恨少成古，彭祖何曾老至今。",
            "须向道中平贵贱，还从限内任浮沈。",
            "他年免似骊山鬼，信有蓬莱不可寻。"
        ],
        "notes": "",
        "id": "86c589e3dfa1c7bbac4b17960e064dc1"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "乌鹊桥成上界通，千秋灵会此宵同。",
            "云收喜气星楼晓，香拂轻尘玉殿空。",
            "翠辇不行青草路，金銮徒候白榆风。",
            "彩盘花阁无穷意，只在游丝一缕中。"
        ],
        "notes": "",
        "id": "75dfe5009e5f2679fe6e548c2ce4a821"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "晚春陪王员外东塘游宴",
        "preface": "",
        "paragraphs": [
            "水绿山青春日长，政成因暇泛回塘。",
            "初移柳岸笙歌合，欲过苹洲罗绮香。",
            "共济已惊依玉树，随流还许醉金觞。",
            "一声画角严城暮，云雨分时满路光。"
        ],
        "notes": "",
        "id": "02b5155a75d8f490c17d7c83fea2acca"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "游东湖黄处士园林",
        "preface": "",
        "paragraphs": [
            "偶向东湖更向东，数声鸡犬翠微中。",
            "遥知杨柳是门处，似隔芙蓉无路通。",
            "樵客出来山带雨，渔舟过去水生风。",
            "物情多与闲相称，所恨求安计不同。"
        ],
        "notes": "",
        "id": "e48b2c8030a32ea559692764d86889c2"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "题许子正处士新池",
        "preface": "",
        "paragraphs": [
            "坐爱风尘日已西，功成得与化工齐。",
            "巧分孤岛思何远，欲似五湖心易迷。",
            "渐有野禽来试水，又怜春草自侵隄。",
            "那堪更到芙蓉拆，晚夕香联桃李蹊。"
        ],
        "notes": "",
        "id": "3df5d85fee5ee821620409310b9ca949"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "物态人心渐渺茫，十年徒学钓沧浪。",
            "老将何面还吾土，梦有惊魂在楚乡。",
            "自是一身嫌苟合，谁怜今日欲佯狂。",
            "无名无位却无事，醉落乌纱卧夕阳。"
        ],
        "notes": "",
        "id": "054254806dfef7fe043f2b248f7f4e90"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "早秋归",
        "preface": "",
        "paragraphs": [
            "数口飘零身未回，梦魂遥断越王台。",
            "家书欲寄鴈飞远，客恨正深秋又来。",
            "风解绿杨三署冷，月当银汉四山开。",
            "茫茫归路在何处，砧杵一声心已摧。"
        ],
        "notes": "",
        "id": "4f4271c72fa6a9f520f52f1e5f3e8c30"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "欧阳示新诗因贻四韵",
        "preface": "",
        "paragraphs": [
            "冲戛瑶琼得至音，数篇清越应南金。",
            "都由苦思无休日，已证前贤不到心。",
            "风入寒松声自古，水归沧海意皆深。",
            "欲知字字惊神鬼，一气秋时试夜吟。"
        ],
        "notes": "",
        "id": "a32934d77cb8dd0a942a37e5704b53a4"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "尉迟将军",
        "preface": "",
        "paragraphs": [
            "天仗拥门希授钺，重臣入梦岂安金。",
            "江河定后威风在，社稷危来寄托深。",
            "扶病暂将弓试力，感恩重与剑论心。",
            "明妃若遇英雄世，青冢何由怨陆沈。"
        ],
        "notes": "",
        "id": "7bf51c0e681c86d093489ef68feaf0cb"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "赠欧阳秀才",
        "preface": "",
        "paragraphs": [
            "桐上知音日下身，道光谁不仰清尘。",
            "偶来水馆逢为客，旧熟诗名似故人。",
            "永日空惊沧海阔，何年重见白头新。",
            "权门要路应行遍，闲伴山夫一夜贫。"
        ],
        "notes": "",
        "id": "a5d46843fd4d7b502d35677fb04cdb74"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "五云深处有真仙，岁月催多却少年。",
            "入郭不知今世事，卖丹犹觅古时钱。",
            "闲寻白鹿眠瑶草，暗摘红桃去洞天。",
            "时向人间深夜坐，鬼神长在药囊边。"
        ],
        "notes": "",
        "id": "ae12b6456284c5129680b49aa24602d2"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "赠道者",
        "preface": "",
        "paragraphs": [
            "道帔轻裾三岛云，绿髯长占镜中春。",
            "高风已驾祥鸾驭，浮世休惊野马尘。",
            "过海独辞王母面，度关谁识老聃身。",
            "儒生也爱长生术，不见人间大笑人。"
        ],
        "notes": "",
        "id": "30bd52354b06ddd0d081a0df69399388"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "遣怀寄欧阳秀才",
        "preface": "",
        "paragraphs": [
            "地上江河天上乌，百年流转只须臾。",
            "平生闲过日将日，欲老始知吾负吾。",
            "似豹一班时或有，如龟三顾岂全无。",
            "古来晚达人何限，莫笑空枝犹望苏。"
        ],
        "notes": "",
        "id": "617372eb5a6f4fc10574ffbe2003e6a4"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "送元秀才入道",
        "preface": "",
        "paragraphs": [
            "不教荣乐损天机，愿逐鸾皇次第飞。",
            "明月满时开道帔，俗尘飘处脱儒衣。",
            "只携仙籍还金洞，便与时流隔翠微。",
            "空有缄题报亲爱，一千年后始西归。"
        ],
        "notes": "",
        "id": "faa6f1785bb61eed6f7818492a65492b"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "三闾大夫",
        "preface": "",
        "paragraphs": [
            "三闾一去湘山老，烟水悠悠痛古今。",
            "青史已书殷鉴在，词人劳咏楚江深。",
            "竹移低影潜贞节，月入中流洗恨心。",
            "再引离骚见微旨，肯教渔父会升沈。"
        ],
        "notes": "",
        "id": "da89ea98bd4c6a759462f49bbf64139d"
    },
    {
        "author": "刘威",
        "dynasty": "唐",
        "type": "诗",
        "rhythmic": "",
        "title": "伤曾秀才马",
        "preface": "",
        "paragraphs": [
            "买得龙媒越水𣸣，轻桃细杏色初分。",
            "秋归未过阳关日，夜魄忽销阴塞云。",
            "吴练已知随影没，朔风犹想带嘶闻。",
            "临轩振策休惆怅，坐致烟霄只在君。"
        ],
        "notes": "",
        "id": "1ecc7a26274d5fed883ca0327541c66d"
    }
]