[
    {
        "author": "李𪩘",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "建炎恢圣统，太上极尊名。",
            "夏祀参天永，尧勋冠古荣。",
            "艰难成帝业，付托本皇明。",
            "俯阅人间世，飚游跨九清。"
        ],
        "notes": "",
        "id": "14cfaf63d69e4fc08623c75e9a8872d5"
    },
    {
        "author": "李𪩘",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "寿历开金䇲，皇欢奉玉颜。",
            "难谌天道远，忽怆帝乡还。",
            "敷德戎夷外，安民礼乐间。",
            "功崇超大禹，神穴枕稽山。"
        ],
        "notes": "",
        "id": "99b769fab48c4d7a3842a429ec668a5f"
    },
    {
        "author": "李𪩘",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其三",
        "preface": "",
        "paragraphs": [
            "赫奕中兴事，洪图久系隆。",
            "垂裳三纪后，脱屣再星终。",
            "灵驭龙腾座，仙晨鹤翥空。",
            "薰琴无尽意，遏密卷悲风。"
        ],
        "notes": "",
        "id": "d5ec421361f3ad02eab7830b759818ef"
    },
    {
        "author": "李𪩘",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其四",
        "preface": "",
        "paragraphs": [
            "汉帝伤心地，羹墙梦正劳。",
            "珠藏超赤水，鼎在泣乌号。",
            "神藻光仍焕，仁风远更翺。",
            "百皇谁比德，商庙独推高。"
        ],
        "notes": "",
        "id": "c4de5443cda1285fe8dc01ba711bce61"
    },
    {
        "author": "李𪩘",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其五",
        "preface": "",
        "paragraphs": [
            "映日龙輴动，喧天凤吹休。",
            "桥仙融路碧，梧野结云愁。",
            "万叶休符衍，三年孝制修。",
            "臣民瞻祖载，恸哭拜江流。"
        ],
        "notes": "",
        "id": "e6f5eccdbc69d099f31e275800a66b40"
    }
]