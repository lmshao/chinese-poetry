[
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和圣制立春日侍宴内殿出剪彩花应制",
        "preface": "",
        "paragraphs": [
            "上林宫馆好，春光独早知。",
            "剪花疑始发，刻燕似新窥。",
            "色浓轻雪点，香浅嫩风吹。",
            "此日叨陪侍，恩荣得数枝。"
        ],
        "notes": "",
        "id": "7bd1312f34354fd27cb070a5ebf0a4be"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和人日清晖阁宴群臣遇雪应制",
        "preface": "",
        "paragraphs": [
            "舆辇乘人日，登临上凤京。",
            "风寻歌曲飏，雪向舞行萦。",
            "千官随兴合，万福与时幷。",
            "承恩长若此，微贱幸升平。"
        ],
        "notes": "",
        "id": "2861360f432a2cfcf5f0bb67e1be7eb6"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和七夕宴两仪殿应制",
        "preface": "",
        "paragraphs": [
            "秋吹过双阙，星仙动二灵。",
            "更深移月镜，河浅度云𫐌。",
            "殿上呼方朔，人间失武丁。",
            "天文兹夜里，光映紫微庭。"
        ],
        "notes": "",
        "id": "3ea978144792f95cdca6477e4ceaeed7"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和九月九日圣制登慈恩寺浮图应制",
        "preface": "",
        "paragraphs": [
            "飞塔云霄半，清晨羽斾游。",
            "登临凭季月，寥廓见中州。",
            "御酒新寒退，天文瑞景留。",
            "辟邪将献寿，兹日奉千秋。"
        ],
        "notes": "",
        "id": "fce7036f9d93dfb83fcab1dc67cbb0db"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "闰九月九日幸总持寺登浮图应制",
        "preface": "",
        "paragraphs": [
            "重阳登闰序，上界叶时巡。",
            "驻辇天花落，开筵妓乐陈。",
            "城端刹柱见，云表露盘新。",
            "临睨光辉满，飞文动睿神。"
        ],
        "notes": "",
        "id": "2016d35a027001910715334dce3ff825"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "侍宴长宁公主东庄",
        "preface": "",
        "paragraphs": [
            "公主林亭地，清晨降玉舆。",
            "画桥飞渡水，仙阁涌临虚。",
            "晴新看蛱蝶，夏早摘芙蕖。",
            "文酒娱游盛，忻叨侍从余。"
        ],
        "notes": "",
        "id": "715b40b4008056663a73383c6fc9dbb5"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和送金城公主入西蕃应制",
        "preface": "",
        "paragraphs": [
            "外馆逾河右，行营指路岐。",
            "和亲悲远嫁，忍爱泣将离。",
            "旌斾羗风引，轩车汉月随。",
            "那堪马上曲，时向管中吹。"
        ],
        "notes": "",
        "id": "adcbd90e4f2092a61b2371654dd89bdd"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和圣制登骊山高顶寓目应制",
        "preface": "",
        "paragraphs": [
            "骊阜镇皇都，銮游眺八区。",
            "原隰旌门里，风云扆座隅。",
            "直城如斗柄，官树似星榆。",
            "从臣词赋末，滥得上天衢。"
        ],
        "notes": "",
        "id": "71762cd529016cc0b9215c2206b42b8b"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸白鹿观应制",
        "preface": "",
        "paragraphs": [
            "玄游乘落晖，仙宇蔼霏微。",
            "石梁萦涧转，珠斾扫坛飞。",
            "芝童荐膏液，松鹤舞骖𬴂。",
            "还似瑶池上，歌成周驭归。"
        ],
        "notes": "",
        "id": "44c2ad236a2e93e20c3427a25d16d183"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "沙塞三河道，金闺二月春。",
            "碧烟杨柳色，红粉绮罗人。",
            "露叶怜啼脸，风花思舞巾。",
            "攀持君不见，为听曲中新。"
        ],
        "notes": "",
        "id": "cdad0cf2b3da7d9312ec177e94dcde5b"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和立春日内出彩花树应制",
        "preface": "",
        "paragraphs": [
            "禁苑韶年此日归，东郊道上转青旗。",
            "柳色梅芳何处所，风前雪里觅芳菲。",
            "开冰池内鱼新跃，剪彩花间燕始飞。",
            "欲识王游布阳气，为观天藻竞春晖。"
        ],
        "notes": "",
        "id": "3c2b507cb0eb655c000008e4730fabe8"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和春日幸望春宫应制",
        "preface": "",
        "paragraphs": [
            "暮春春色最便妍，苑里花开列御筵。",
            "商山积翠临城起，浐水浮光共幕连。",
            "莺藏嫩叶歌相唤，蝶碍芳丛舞不前。",
            "欢娱节物今如此，愿奉宸游亿万年。"
        ],
        "notes": "",
        "id": "ac46b41074d5a3084c6e31fa90b12fe6"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸安乐公主山庄应制",
        "preface": "",
        "paragraphs": [
            "主家别墅帝城隈，无劳海上觅蓬莱。",
            "沓石悬流平地起，危楼曲阁半天开。",
            "庭莎作荐舞行出，浦树相将歌棹回。",
            "此日风光与形胜，衹言作伴圣词来。"
        ],
        "notes": "",
        "id": "a260dc7b0cf0aeb5ac41c60bb2d981b9"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "兴庆池侍宴应制",
        "preface": "",
        "paragraphs": [
            "苍龙阙下天泉池，轩驾来游箫管吹。",
            "缘堤夏筿萦不散，冐水新荷卷复披。",
            "帐殿疑从画里出，楼船直在镜中移。",
            "自然东海神仙处，何用西昆辙迹疲。"
        ],
        "notes": "",
        "id": "6c55bf2eda039ab76ca284efd7bd728c"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸大荐福寺应制",
        "preface": "",
        "paragraphs": [
            "地灵传景福，天驾俨钩陈。",
            "佳哉藩邸旧，赫矣梵宫新。",
            "香塔鱼山下，禅堂雁水滨。",
            "珠幡映白日，镜殿写青春。",
            "甚欢延故吏，大觉拯生人。",
            "幸承歌颂末，长奉属车尘。"
        ],
        "notes": "",
        "id": "9635a2809a852d99d39c36e40dfb5262"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸三会寺应制",
        "preface": "",
        "paragraphs": [
            "岧嶤仓史台，敞朗绀园开。",
            "戒旦壶人集，翻霜羽骑来。",
            "下辇登三袭，褰旒望九垓。",
            "林披馆陶牓，水浸昆明灰。",
            "网户飞花缀，幡竿度鸟回。",
            "豫游仙唱动，潇洒出尘埃。"
        ],
        "notes": "",
        "id": "49d716045fe5607e0d12229909462a33"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸长安故城未央宫应制",
        "preface": "",
        "paragraphs": [
            "汉宫千祀外，轩驾一来游。",
            "夷荡长如此，威灵不复留。",
            "凭高睿赏发，怀古圣情周。",
            "寒向南山歛，春过北渭浮。",
            "土功昔云盛，人英今所求。",
            "幸听熏风曲，方知霸道羞。"
        ],
        "notes": "",
        "id": "04a0670f3a0cfb084a4e63a2a777875e"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸礼部尚书窦希玠宅应制",
        "preface": "",
        "paragraphs": [
            "北斗枢机任，西京肺腑亲。",
            "畴昔王门下，今兹御幸辰。",
            "恩光山水被，圣作管弦新。",
            "遶坐熏红药，当轩暗绿筠。",
            "摘荷才早夏，听鸟尚余春。",
            "行漏今徒晚，风烟起观津。"
        ],
        "notes": "",
        "id": "31532f44e3b5cd5e24e3e1236b1d2d67"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和圣制幸望春宫送朔方大总管张仁亶",
        "preface": "",
        "paragraphs": [
            "命将择耆年，图功胜必全。",
            "光辉万乘饯，威武二庭宣。",
            "中衢横鼓角，旷野蔽旌旃。",
            "推食天厨至，投醪御酒传。",
            "凉风过雁苑，杀气下鸡田。",
            "分阃恩何极，临岐动睿篇。"
        ],
        "notes": "",
        "id": "2ed1c3e200ddf8779185900d28260e38"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和幸韦嗣立山庄侍宴应制",
        "preface": "",
        "paragraphs": [
            "东山有谢安，枉道降鸣銮。",
            "缇骑分初日，霓旌度晓寒。",
            "云跸岩间下，虹桥涧底盘。",
            "幽栖俄以届，圣瞩宛余欢。",
            "崖悬飞溜直，岸转绿潭宽。",
            "桂华尧酒泛，松响舜琴弹。",
            "明主恩斯极，贤臣节更殚。",
            "不才叨侍从，咏德以濡翰。"
        ],
        "notes": "",
        "id": "2e78333e55e0d03150055637d5c19da0"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "人日玩雪应制",
        "preface": "",
        "paragraphs": [
            "胜日登临云叶起，芳风摇荡雪花飞。",
            "呈晖幸得承金镜，飏彩还将奉玉衣。"
        ],
        "notes": "",
        "id": "f4c9163e2333da95b02c58ffa4b806e2"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "上巳日祓禊渭滨应制",
        "preface": "",
        "paragraphs": [
            "桃花欲落柳条长，沙头水上足风光。",
            "此时御跸来游处，愿奉年年祓禊觞。"
        ],
        "notes": "",
        "id": "c3d634ec43bcf55602369ee316a8a107"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "苑中遇雪应制",
        "preface": "",
        "paragraphs": [
            "龙骖晓入望春宫，正逢春雪舞东风。",
            "花光倂洒天文上，寒气行消御酒中。"
        ],
        "notes": "",
        "id": "fe2da223e938ea2c9d62cde673459eb4"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "夜宴安乐公主新宅",
        "preface": "",
        "paragraphs": [
            "层轩洞户旦新披，度曲飞觞夜不疲。",
            "绮缀玲珑河色晓，珠帘隐映月华窥。"
        ],
        "notes": "",
        "id": "f3125e02d109c591c1f1284ef3e15b60"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "奉和圣制幸韦嗣立山庄",
        "preface": "",
        "paragraphs": [
            "非吏非隐晋尚书，一丘一壑降乘舆。",
            "天藻缘情两曜合，山巵献寿万年余。"
        ],
        "notes": "",
        "id": "4e335843c747e8bde4551a8a1885586d"
    },
    {
        "author": "刘宪",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "始见郎官拜洛阳，旋闻近侍发雕章。",
            "绪言已勖期年政，绮字当生满路光。"
        ],
        "notes": "",
        "id": "e0940fb45ba3131c2b585673d8d03101"
    }
]