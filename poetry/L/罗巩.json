[
    {
        "author": "罗巩",
        "dynasty": "宋",
        "type": "诗",
        "rhythmic": "",
        "title": "妙峰庵",
        "preface": "",
        "paragraphs": [
            "龙山僧舍多，亦自少佳处。",
            "妙峰正可人，正以深远故。",
            "我行困炎歊，肩舆特纡路。",
            "穿林入幽洞，木石尤怪古。",
            "飒飒清风来，忻然惬胜趣。",
            "耆阁有老禅，恨未款语晤。",
            "即对石莲池，一诵碧云句。"
        ],
        "notes": "",
        "id": "c1e6d9d8a084da48e1d27018e918bb43"
    },
    {
        "author": "罗巩",
        "dynasty": "宋",
        "type": "诗",
        "rhythmic": "",
        "title": "永安寺遇父老",
        "preface": "",
        "paragraphs": [
            "复水横山清且长，弦歌亹亹过黉堂。",
            "相迎父老争冠带，自是泾川礼义乡。"
        ],
        "notes": "",
        "id": "399760606f0e6e9be4f7ee4fc839947a"
    }
]