[
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "山行见菊",
        "preface": "",
        "paragraphs": [
            "野色芬敷洗露香，篱边不减御衣黄。",
            "繁英自翦无人插，应笑陶潜两鬓霜。"
        ],
        "notes": "",
        "id": "5cd2bfb6cf703a64fb6db050bedd16cb"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "送修书记游天台",
        "preface": "",
        "paragraphs": [
            "尘事日败人，筋力随以劳。",
            "三年梁溪上，俯仰如桔槔。",
            "穷巷躬水菽，杜门匪禅逃。",
            "修公岩壑人，臭味合我曹。",
            "闲从茗碗集，有往不待招。",
            "清芬落浄几，宴坐挥霜毫。",
            "脱略畦畛外，寂寞期久要。",
            "春风草离离，飞花照方袍。",
            "朝来遽别我，明月挂一瓢。",
            "笑指天台云，意气东南高。",
            "去去不可挽，独鹤鸣九皋。",
            "会看精进力，觉性一宿超。",
            "全提法王法，众说障奔涛。",
            "大千廓沙界，体现无丝毫。",
            "异时药山偈，问道惭非翱。"
        ],
        "notes": "",
        "id": "813eabc6be477e0f3f79ef51796d341d"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "送燕明仲归常熟",
        "preface": "",
        "paragraphs": [
            "东南江海郡，瘴雾腥蛟螭。",
            "土俗异乡县，客子怀归思。",
            "归思何从返，远道伤百危。",
            "干戈久未定，一水分华夷。",
            "壮士争挽强，觅爵唾手期。",
            "而我痴绝甚，尚复事毛锥。",
            "三年行在所，短褐风霜欺。",
            "生理寄茅栋，不饱藿与藜。",
            "苦辛攻积忧，欲语听者谁。",
            "頼有燕公子，好事颇见奇。",
            "邻墙肯相过，情话肝胆披。",
            "君才𫘝𫘨骏，不受尘埃覊。",
            "骧首志千里，蹲踏风云垂。",
            "乃翁名世将，先朝补邦基。",
            "殊勋鼎彜在，劲节不少亏。",
            "后昆德泽盛，衮衮固未衰。"
        ],
        "notes": "",
        "id": "25664f6b5d99ebc7e35d1a0f3e5878a2"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南流底处所，绛帐居尊严。"
        ],
        "notes": "",
        "id": "d14fdaafe8011201ef033ac40b77b93c"
    }
]