[
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "山行见菊",
        "preface": "",
        "paragraphs": [
            "野色芬敷洗露香，篱边不减御衣黄。",
            "繁英自翦无人插，应笑陶潜两鬓霜。"
        ],
        "notes": "",
        "id": "425ccb8f4b4a34c56813834883e8680c"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "送修书记游天台",
        "preface": "",
        "paragraphs": [
            "尘事日败人，筋力随以劳。",
            "三年梁溪上，俯仰如桔槔。",
            "穷巷躬水菽，杜门匪禅逃。",
            "修公岩壑人，臭味合我曹。",
            "闲从茗碗集，有往不待招。",
            "清芬落浄几，宴坐挥霜毫。",
            "脱略畦畛外，寂寞期久要。",
            "春风草离离，飞花照方袍。",
            "朝来遽别我，明月挂一瓢。",
            "笑指天台云，意气东南高。",
            "去去不可挽，独鹤鸣九皋。",
            "会看精进力，觉性一宿超。",
            "全提法王法，众说障奔涛。",
            "大千廓沙界，体现无丝毫。",
            "异时药山偈，问道惭非翱。"
        ],
        "notes": "",
        "id": "f3ef2170324c73c86cbaa21ef482eb98"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "送燕明仲归常熟",
        "preface": "",
        "paragraphs": [
            "东南江海郡，瘴雾腥蛟螭。",
            "土俗异乡县，客子怀归思。",
            "归思何从返，远道伤百危。",
            "干戈久未定，一水分华夷。",
            "壮士争挽强，觅爵唾手期。",
            "而我痴绝甚，尚复事毛锥。",
            "三年行在所，短褐风霜欺。",
            "生理寄茅栋，不饱藿与藜。",
            "苦辛攻积忧，欲语听者谁。",
            "頼有燕公子，好事颇见奇。",
            "邻墙肯相过，情话肝胆披。",
            "君才𫘝𫘨骏，不受尘埃覊。",
            "骧首志千里，蹲踏风云垂。",
            "乃翁名世将，先朝补邦基。",
            "殊勋鼎彜在，劲节不少亏。",
            "后昆德泽盛，衮衮固未衰。"
        ],
        "notes": "",
        "id": "dd2ed20b7f75967fdd84ab9aa5347dc0"
    },
    {
        "author": "李鼐",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南流底处所，绛帐居尊严。"
        ],
        "notes": "",
        "id": "03b9d837579b58198ac0fcd817a7161c"
    },
    {
        "author": "李鼐",
        "dynasty": "宋",
        "type": "词",
        "rhythmic": "一井金",
        "title": "",
        "preface": "",
        "paragraphs": [
            "一杯为寿。",
            "笑捧处、自传织手钗头。",
            "况有瑞草，齐眉偕老，应难比效。",
            "鸳鸾镇日于飞，惟愿一百二十岁，永同欢，如鱼似水。"
        ],
        "notes": "",
        "id": "8e8d30a1d0240dae17f245b3c651dd26"
    },
    {
        "author": "李鼐",
        "dynasty": "宋",
        "type": "词",
        "rhythmic": "一井金",
        "title": "",
        "preface": "",
        "paragraphs": [
            "绿阴清昼。",
            "两茸茸、梅子黄时侯。",
            "华堂金兽。",
            "香润炉烟透。",
            "舞燕回轻袖。",
            "歌凤翻新奏。",
            "院静人稀，永日迟迟花漏。"
        ],
        "notes": "",
        "id": "258a7aa16561aed7f4e8c6d96a0f888a"
    },
    {
        "author": "李鼐",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "馀寒未展，帘幕新来燕。",
            "杨柳梢头嫩黄染。",
            "小溪山缭绕，别是风烟，春澹澹，谁道蓬莱路远。",
            "冰姿人不老，长伴春闲，环珮声中度芳宴。",
            "宝屏开，烟袅袅，金鸭吹香，欢笑处，烛影花光共暖。",
            "便莫惜瑶觞醉如泥，占岁岁东风，舞衣歌扇。"
        ],
        "notes": "",
        "id": "c0ff49db56be38f8f7f14092cadb3a02"
    },
    {
        "author": "李鼐",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "乱云将雨。",
            "飞过鸳鸯浦。",
            "人在小楼空翠处。",
            "分得一襟离绪。",
            "片帆隐隐归舟。",
            "天边雪卷云浮。",
            "今夜梦魂何处，青山不隔人愁。"
        ],
        "notes": "",
        "id": "b99a60a9c25722ce0dc9862a9fe5aab0"
    },
    {
        "author": "李鼐",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "日借嫩黄初看柳。",
            "池塘冰泮游鱼透。",
            "庭馆匆匆佳气候。",
            "□山透。",
            "膺时贤佐生天佑。",
            "寿者康宁还德厚。",
            "功名富贵须长久。",
            "从此安排千岁酒。",
            "常祝寿。",
            "一年一献黄金酎。"
        ],
        "notes": "",
        "id": "dd7083c4dfdc0e5ada6583efa976c9b8"
    },
    {
        "author": "李鼐",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "腊雪溶酥，春冰浮玉，素蟾三五才过。",
            "晓来庭户，何事五云多。",
            "尽道九天麟坠，╆环珮、袅袅鸣珂。",
            "风标爽、胸中嵬磊，豪气挽天河。",
            "平生，横溯志，指挥夷虏，平定干戈。",
            "看它年功业，还让廉颇。",
            "且对江山难老，金樽满、鲸海翻波。",
            "歌声转，玉人扶处，拚取醉颜酡。"
        ],
        "notes": "",
        "id": "ffc22e9269c17673fdb7774c74821439"
    },
    {
        "author": "李鼐",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "望处水寒云绕，倚栏千里，澹荡晴晖。",
            "梦燕门阑，和气喜动帘帏。",
            "舞裀重、花明彩凤，歌扇小、香暖金猊。",
            "漏声迟。",
            "洞天秋晓，风露霏霏。",
            "嘉时。",
            "谪仙高宴，华分玉蜡，艳列文姬。",
            "玉树临风，自然老月中枝。",
            "酒肠宽、胸容云梦，词源壮、笔勇助溪。",
            "且追随。",
            "伫看飞诏，稳步沙堤。"
        ],
        "notes": "",
        "id": "970c48251a46c7b8ebd7968f655f73d3"
    },
    {
        "author": "李鼐",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "翠烟笼日上花梢。",
            "花外楼高。",
            "海犀不动帘栊静，昼长人懒莺娇。",
            "宝篆浓薰沉水，清商低按擅槽。",
            "画堂深处燕蟠桃。",
            "亲见仙曹。",
            "雾鬟不改朱颜好，年年长被春饶。",
            "一品疏封它日，十分沉醉今朝。"
        ],
        "notes": "",
        "id": "da041e68a3dba3977ab80aede7126c2c"
    },
    {
        "author": "李鼐",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "珍重高人阎右丞。",
            "胸中丘壑富丹青。",
            "暂从天下分轺使，来向人间作寿星。",
            "凉日挂，暑风轻。",
            "一番秋思十分清。",
            "细倾鹦鹉休辞劝，烂醉葡菊不用醒。"
        ],
        "notes": "",
        "id": "d4fbb08636ad7644b0516f5505c8273b"
    },
    {
        "author": "李鼐",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "种得门阑五福全。",
            "常珍初喜庆华筵。",
            "王环醉拍春衫舞，今见康强九九年。",
            "神爽朗，骨清坚。",
            "壶天日月旧因缘。",
            "从今把定春风笑，且作人间长寿仙。"
        ],
        "notes": "",
        "id": "b54c542e2f58c6bb8469119fc3345d94"
    }
]