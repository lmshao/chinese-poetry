[
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "咏才德",
        "preface": "",
        "paragraphs": [
            "韵如风蝉蜕尘垢，气如春容在杨柳。",
            "风流翰墨俱细事，自是吾家道门友。"
        ],
        "notes": "",
        "id": "ea9815d46d804b43c81519223ce5ee13"
    },
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "观武侯阵图",
        "preface": "",
        "paragraphs": [
            "西川汉鼎倚纶巾，翠石累累作阵新。",
            "一夜扫云惊虎旅，九天飞雨泣龙鳞。",
            "当年已落中原胆，今日犹怜故国身。",
            "曾踏斜阳看旧垒，英雄千古只伊人。"
        ],
        "notes": "",
        "id": "cb2992f976e244162f1952d94f08ffe1"
    },
    {
        "author": "鲁訔",
        "dynasty": "宋",
        "type": "诗",
        "rhythmic": "",
        "title": "春词",
        "preface": "",
        "paragraphs": [
            "叠颖丛条翠欲流，午阴浓处听鸣鸠。",
            "儿童赌罢榆钱去，狼藉春风漫不收。"
        ],
        "notes": "",
        "id": "fad73f508c69a743350af0aeaf5c9197"
    },
    {
        "author": "鲁訔",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "坐啸蓬宫，移旌天府，往来三岛十洲。",
            "况瑞霭当年，初下琼楼。",
            "自是长生伴侣，那堪更河润神州。",
            "人争叹，威名福寿，衮衮压潮头。",
            "金瓯。",
            "须满泛，天厨禁脔，相酝□□。",
            "□□□□日，此会风流。",
            "正是湖山春媚，千秋岁、□□民猷。",
            "还知道，金瓯未拜，先拜富民侯。"
        ],
        "notes": "",
        "id": "c01566115f7fb1959e248b9b0aa72ab9"
    }
]