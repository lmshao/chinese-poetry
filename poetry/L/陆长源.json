[
    {
        "author": "陆长源",
        "dynasty": "唐",
        "type": "诗",
        "rhythmic": "",
        "title": "杂曲歌辞 乐府",
        "preface": "",
        "paragraphs": [
            "芙蓉初出水，菡萏露中花。",
            "风吹著枯木，无奈值空槎。"
        ],
        "notes": "",
        "id": "323955e8cc550925de2a09be023f5637"
    },
    {
        "author": "陆长源",
        "dynasty": "唐",
        "type": "诗",
        "rhythmic": "",
        "title": "乐府荅孟东野戏赠",
        "preface": "",
        "paragraphs": [
            "芙蓉初出水，菡萏露中花。",
            "风吹著枯木，无奈值空槎。"
        ],
        "notes": "",
        "id": "323955e8cc550925de2a09be023f5637"
    },
    {
        "author": "陆长源",
        "dynasty": "唐",
        "type": "诗",
        "rhythmic": "",
        "title": "詶孟十二新居见寄",
        "preface": "",
        "paragraphs": [
            "大道本夷旷，高情亦冲虚。",
            "因随白云意，偶逐青萝居。",
            "青萝纷蒙密，四序无惨舒。",
            "余清濯子襟，散彩还吾庐。",
            "去岁登美第，策名在公车。",
            "将必继管萧，岂惟蹑应徐。",
            "首夏尚清和，残芳遍丘墟。",
            "褰帏荫窗柳，汲井滋园蔬。",
            "达者贵知心，古人不愿余。",
            "爱君蒋生迳，且著茂陵书。"
        ],
        "notes": "",
        "id": "eba9ab6ac8aeeb11686a199867908887"
    },
    {
        "author": "陆长源",
        "dynasty": "唐",
        "type": "诗",
        "rhythmic": "",
        "title": "荅东野夷门雪",
        "preface": "",
        "paragraphs": [
            "好丹与素道不同，失意得途事皆别。",
            "东隣少年乐未央，南客思归肠欲绝。",
            "千里长河冰复冰，云鸿冥冥楚山雪。"
        ],
        "notes": "",
        "id": "a2bec6866a04dd58d0be7fe7c411147e"
    },
    {
        "author": "陆长源",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "忽然一曲称君心，破却中人百家产。",
            "城外平人驱欲尽，帐中犹打衮花球。"
        ],
        "notes": "",
        "id": "2cc64b244eb2a2ce788972a7d62970d1"
    }
]