[
    {
        "author": "李回",
        "dynasty": "唐",
        "type": "诗",
        "rhythmic": "",
        "title": "享太庙乐章",
        "preface": "",
        "paragraphs": [
            "受天明命，敷祐下土。",
            "化时以俭，卫文以武。",
            "氛消夷夏，俗臻往古。",
            "亿万斯年，形于律吕。"
        ],
        "notes": "",
        "id": "e90629734cb73be0779d8d8bf57a9ac6"
    },
    {
        "author": "李回",
        "dynasty": "唐",
        "type": "诗",
        "rhythmic": "",
        "title": "天长路别朱大山路却寄",
        "preface": "",
        "paragraphs": [
            "驿骑难随伴，寻山半忆君。",
            "苍崖残月路，犹数过溪云。"
        ],
        "notes": "",
        "id": "873ad456481c91fdb518bc0969d3bb38"
    },
    {
        "author": "李回",
        "dynasty": "唐",
        "type": "诗",
        "rhythmic": "",
        "title": "寄酬朱大后亭夜坐留别",
        "preface": "",
        "paragraphs": [
            "十夜郡城宿，苦吟身未闲。",
            "那堪西郭别，雪路问青山。"
        ],
        "notes": "",
        "id": "54f53516f148ad68c1eb7bba433cbafd"
    },
    {
        "author": "李回",
        "dynasty": "宋",
        "type": "诗",
        "rhythmic": "",
        "title": "戍山晚行",
        "preface": "",
        "paragraphs": [
            "羸马鞭不行，落日下孤戍。",
            "旅店隔前村，欲往未能住。",
            "少年事咿唔，老为微禄误。",
            "匡济谢菲才，驰驱失故步。",
            "一笑拥八驺，不疗烟霞痼。",
            "猿鹤惊且恐，吟断北山树。"
        ],
        "notes": "",
        "id": "fd3d18a0e74795daed1e7ffd8a66c175"
    },
    {
        "author": "李回",
        "dynasty": "宋",
        "type": "诗",
        "rhythmic": "",
        "title": "题妓帕",
        "preface": "",
        "paragraphs": [
            "蜀国佳人号细腰，东台御史惜妖娆。",
            "从今唤作杨台柳，舞尽春风万万条。"
        ],
        "notes": "",
        "id": "e2dde5dbe94ab63c1411daeb82b663d2"
    }
]