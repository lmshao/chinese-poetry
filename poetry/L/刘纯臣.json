[
    {
        "author": "刘纯臣",
        "dynasty": "宋",
        "type": "诗",
        "rhythmic": "",
        "title": "送王迪夫妇偕隠",
        "preface": "",
        "paragraphs": [
            "发如抹漆左参军，脱去青衫从隠沦。",
            "世上更无羁绊事，壶中别有自由身。",
            "鼎烹玉兔山前药，花看金鳌背上春。",
            "莫怪少年能决烈，蓝田夫妇总登真。"
        ],
        "notes": "",
        "id": "7b7578a4082a3687872970982e5f112e"
    },
    {
        "author": "刘纯臣",
        "dynasty": "宋",
        "type": "诗",
        "rhythmic": "",
        "title": "咏周贯",
        "preface": "",
        "paragraphs": [
            "八十西山作酒仙，麻鞋乳断布衣穿。",
            "形骸一脱尘缘尽，太极光阴不记年。"
        ],
        "notes": "",
        "id": "467d1b842200cda6b30f0671498e3c83"
    }
]