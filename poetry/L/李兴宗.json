[
    {
        "author": "李兴宗",
        "dynasty": "宋",
        "type": "诗",
        "rhythmic": "",
        "title": "游青城山",
        "preface": "",
        "paragraphs": [
            "古岷横枕坤维首，连标远接昆仑右。",
            "我历江山欠此游，青梦遶之良已久。"
        ],
        "notes": "",
        "id": "d6d151df772b5e40e4e05641b8d4d62c"
    },
    {
        "author": "李兴宗",
        "dynasty": "宋",
        "type": "诗",
        "rhythmic": "",
        "title": "观八阵图有感",
        "preface": "",
        "paragraphs": [
            "江从岷来触瞿唐，夏潦溃裂怒势张。",
            "霜浓水落洲渚露，累累江石堆作行。",
            "半斜半直半疎密，方营周匝门东出。",
            "相传呵护有鬼神，惊波不能移寸尺。",
            "想见当年诸葛公，纶巾羽扇挥秋风。",
            "令严部伍寂如水，出没变化机无穷。",
            "乾坤不足当经理，写留古法艮岑趾。",
            "上滩下峡一千年，多少英雄测玄旨。",
            "小儿元子强多知，常山蛇势吾能窥。",
            "灞上枋头真绝倒，空使虬髯论握奇。",
            "斵轮不可传其子，此公天机缄骨髓。",
            "奈何螟蝗生蝮蝎，炎刘已灰吹不起。",
            "天教三马食一槽，老马蹄囓暂咆哮。",
            "渭阳巾帼势将蹶，大星夜陨西军号。",
            "呜呼兴废尽天意，中原□□□□□。",
            "□□骨肉止相残，欲拯涂炭嗟谁使。",
            "大官酣燕刍豢余，小官跼蹐尘埃里。",
            "举目厌厌九泉人，谁访草庐谈世事。",
            "向来韬畧机莫投，而今投机欠良筹。",
            "君不见峡山深深茅舍底，有人抱膝高声讴。"
        ],
        "notes": "",
        "id": "63b93a534601561aa1c3369844d30b3b"
    }
]