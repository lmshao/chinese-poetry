[
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "和朱晦庵",
        "preface": "",
        "paragraphs": [
            "谁云两州牧，择笏望辕门。",
            "渠亦髭须好，公今德义尊。"
        ],
        "notes": "",
        "id": "6769b9b621aaf23c95df91e14d2711f1"
    },
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "青山锁断红尘路，石柱干霄藏洞府。",
            "老蛟据窟不可窥，千古流泉替渠舞。",
            "真墟容我辄跻攀，心旷方知白日闲。",
            "飞仙一去忽已远，坐对松梢云往还。"
        ],
        "notes": "",
        "id": "8551f8ab87885eab45a498bfc8f36c0e"
    },
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "游洪阳洞  其一",
        "preface": "",
        "paragraphs": [
            "朝来拔脚尘埃底，共访人间小有天。",
            "唤醒几年朱墨梦，胸中丘壑故依然。"
        ],
        "notes": "",
        "id": "0d60fc78b8fb6ed59f138876842883f2"
    },
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "游洪阳洞  其二",
        "preface": "",
        "paragraphs": [
            "稚川仙去忆浮丘，携客岩前问旧游。",
            "怀古临风一杯酒，荻花枫叶不胜秋。"
        ],
        "notes": "",
        "id": "5f0e250359ad5b60d68d1c3b10b722b7"
    },
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "洞庭湖",
        "preface": "",
        "paragraphs": [
            "天孙岁晚会湘灵，倒泻银河合洞庭。",
            "上下天光唯一白，中间山色不多青。",
            "荆潭万里收尘滓，宇宙连宵失晦明。",
            "莫道人间少仙境，诗魂酒魄一时醒。"
        ],
        "notes": "",
        "id": "c2ee6eb7b3df3760d9e1d15de3ac04f3"
    },
    {
        "author": "刘清之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "愁非为宋玉，亦不因莫愁。"
        ],
        "notes": "",
        "id": "2eefc42a8f0e354bf7f2890a5c2169d6"
    }
]