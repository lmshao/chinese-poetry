[
    {
        "author": "李蟠",
        "dynasty": "宋",
        "type": "诗",
        "rhythmic": "",
        "title": "送德基",
        "preface": "",
        "paragraphs": [
            "单阏多余庆，清时得伟人。",
            "德隆荀氏操，学慕孟轲醇。",
            "久媿沟中断，常亲席上珍。",
            "征帆忽西去，怅望宛溪滨。"
        ],
        "notes": "",
        "id": "4c793038ba985288cd98965922d5aea2"
    },
    {
        "author": "李蟠",
        "dynasty": "宋",
        "type": "诗",
        "rhythmic": "",
        "title": "辰光门",
        "preface": "",
        "paragraphs": [
            "北林苍翠拱岩𬮱，中起红楼迥照人。",
            "四面山河千古在，百年城市一朝新。",
            "夜深灯火明沙路，秋冷笙歌拥画轮。",
            "莫讶使君频宴乐，欲令盍郡物皆春。"
        ],
        "notes": "",
        "id": "bceb8b0cf1c1b74287f1605cd25256e4"
    }
]