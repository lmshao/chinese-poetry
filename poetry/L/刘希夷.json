[
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 一",
        "preface": "",
        "paragraphs": [
            "暮宿南洲草，晨行北岸林。",
            "日悬沧海阔，水隔洞庭深。",
            "烟景无留意，风波有异浔。",
            "岁游难极目，春戏易为心。",
            "朝夕无荣遇，芳菲已满襟。"
        ],
        "notes": "",
        "id": "771990def1ac6b0ff425168b5da997d5"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 二",
        "preface": "",
        "paragraphs": [
            "艳唱潮初落，江花露未晞。",
            "春洲惊翡翠，朱服弄芳菲。",
            "画舫烟中浅，青阳日际微。",
            "锦帆冲浪湿，罗袖拂行衣。",
            "含情罢所采，相叹惜流晖。"
        ],
        "notes": "",
        "id": "5b06b44935268c0ab90b47ca511d4929"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 三",
        "preface": "",
        "paragraphs": [
            "君为陇西客，妾遇江南春。",
            "朝游含灵果，夕采弄风苹。",
            "果气时不歇，苹花日自新。",
            "以此江南物，持赠陇西人。",
            "空盈万里怀，欲赠竟无因。"
        ],
        "notes": "",
        "id": "ca330db0ff116a838465b71697ea415d"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 四",
        "preface": "",
        "paragraphs": [
            "皓如楚江月，霭若吴岫云。",
            "波中自皎镜，山上亦氛氲。",
            "明月留照妾，轻云持赠君。",
            "山川各离散，光气乃殊分。",
            "天涯一为别，江北自相闻。"
        ],
        "notes": "",
        "id": "9ebdb85ee7c1037aef064e44be4224fe"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 五",
        "preface": "",
        "paragraphs": [
            "舣舟乘潮去，风帆振草凉。",
            "潮平见楚甸，天际望维扬。",
            "洄溯经千里，烟波接两乡。",
            "云明江屿出，日照海流长。",
            "此中逢岁晏，浦树落花芳。"
        ],
        "notes": "",
        "id": "b9117614f93e81312b47c6789570c79c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 六",
        "preface": "",
        "paragraphs": [
            "暮春三月晴，维扬吴楚城。",
            "城临大江汜，回映洞浦清。",
            "晴云曲金阁，珠楼碧烟里。",
            "月明芳树群鸟飞，风过长林杂花起。",
            "可怜离别谁家子，于此一至情何已。"
        ],
        "notes": "",
        "id": "9c66f04094ac4ad308a7f35b6750b93c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 七",
        "preface": "",
        "paragraphs": [
            "北堂红草盛丰茸，南湖碧水照芙蓉。",
            "朝游暮起金花尽，渐觉罗裳珠露浓。",
            "自惜妍华三五岁，已叹关山千万重。",
            "人情一去无还日，欲赠怀芳怨不逢。"
        ],
        "notes": "",
        "id": "803bbb4c3e701a7954a3ab8e018cbe91"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲八首 八",
        "preface": "",
        "paragraphs": [
            "忆昔江南年盛时，平生怨在长洲曲。",
            "冠盖星繁湘水上，冲风摽落洞庭渌。",
            "落花舞袖红纷纷，朝霞高阁洗晴云。",
            "谁言此处婵娟子，珠玉为心以奉君。"
        ],
        "notes": "",
        "id": "fbc7cf19356e716f7ebb5ee23c7b7b25"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 采桑",
        "preface": "",
        "paragraphs": [
            "杨柳送行人，青青西入秦。",
            "秦家采桑女，楼上不胜春。",
            "盈盈灞水曲，步步春芳绿。",
            "红脸耀明珠，绛唇含白玉。",
            "回首渭桥东，遥怜树色同。",
            "青丝娇落日，缃绮弄春风。",
            "携笼长叹息，逶迤恋春色。",
            "看花若有情，倚树疑无力。",
            "薄暮思悠悠，使君南陌头。",
            "相逢不相识，归去梦青楼。"
        ],
        "notes": "",
        "id": "4220869b5c9f97cf818fe8e2267a4717"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "秋来风瑟瑟，群马胡行疾。",
            "严城昼不开，伏兵暗相失。",
            "天子庙堂拜，将军玉门出。",
            "纷纷伊洛间，戎马数千匹。",
            "军门压黄河，兵气冲白日。",
            "平生怀伏劒，忼慨既投笔。",
            "南登汉月孤，北走燕云密。",
            "近取韩彭计，早知孙吴术。",
            "丈夫清万里，谁能埽一室。"
        ],
        "notes": "",
        "id": "46a9dff783024039530cbc7738a1f941"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "相和歌辞 白头吟",
        "preface": "",
        "paragraphs": [
            "洛阳城东桃李花，飞来飞去落谁家。",
            "洛阳女儿惜颜色，行逢落花长叹息。",
            "今年花落颜色改，明年花开复谁在。",
            "已见松柏摧为薪，更闻桑田变成海。",
            "古人无复洛城东，今人还对落花风。",
            "年年岁岁花相似，岁岁年年人不同。",
            "寄言全盛红颜子，须怜半死白头翁。",
            "此翁白头真可怜，伊昔红颜美少年。",
            "公子王孙芳树下，清歌妙舞落花前。",
            "光禄池台文锦绣，将军楼阁画神仙。",
            "一朝卧病无人识，三春行乐在谁边。",
            "宛转蛾眉能几时，须臾白发乱如丝。",
            "但看旧来歌舞地，惟有黄昏鸟雀悲。"
        ],
        "notes": "",
        "id": "f1e76de0ab63298e4c77445798cdc191"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "将军行",
        "preface": "",
        "paragraphs": [
            "将军辟辕门，耿介当风立。",
            "诸将欲言事，逡巡不敢入。",
            "劒气射云天，鼓声振原隰。",
            "黄尘塞路起，走马追兵急。",
            "弯弓从此去，飞箭如雨集。",
            "截围一百里，斩首五千级。",
            "代马流血死，胡人抱鞍泣。",
            "古来养甲兵，有事常讨袭。",
            "乘我庙堂运，坐使干戈戢。",
            "献凯归京师，军容何翕习。"
        ],
        "notes": "",
        "id": "d01e70f022eff0ae6cbb81ae8bfe72c1"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "秋天风飒飒，群胡马行疾。",
            "严城昼不开，伏兵暗相失。",
            "天子庙堂拜，将军凶门出。",
            "纷纷伊洛道，戎马几万匹。",
            "军门压黄河，兵气冲白日。",
            "平生怀仗劒，慷慨即投笔。",
            "南登汉月孤，北走代云密。",
            "近取韩彭计，早知孙吴术。",
            "丈夫清万里，谁能扫一室。"
        ],
        "notes": "",
        "id": "9103547e0f559789b3feba058cbbb5ed"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "春女行",
        "preface": "",
        "paragraphs": [
            "春女颜如玉，怨歌阳春曲。",
            "巫山春树红，沅湘春草绿。",
            "自怜妖艳姿，妆成独见时。",
            "愁心伴杨柳，春尽乱如丝。",
            "目极千余里，悠悠春江水。",
            "频想玉关人，愁卧金闺里。",
            "尚言春花落，不知秋风起。",
            "娇爱犹未终，悲凉从此始。",
            "忆昔楚王宫，玉楼粧粉红。",
            "纤腰弄明月，长袖舞春风。",
            "容华委西山，光阴不可还。",
            "桑林变东海，富贵今何在？",
            "寄言桃李容，胡为闺合重。",
            "但看楚王墓，唯有数株松。"
        ],
        "notes": "",
        "id": "38d84e1dcea2aa67951e01bbe15711cd"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "孤松篇",
        "preface": "",
        "paragraphs": [
            "蚕月桑叶青，鸎时柳花白。",
            "澹艳烟雨姿，敷芬阳春陌。",
            "如何秋风起，零落从此始。",
            "独有南涧松，不叹东流水。",
            "玄阴天地冥，皓雪朝夜零。",
            "岂不罹寒暑，为君留青青。",
            "青青好颜色，落落任孤直。",
            "群树遥相望，众草不敢逼。",
            "灵龟卜真隐，仙鸟宜栖息。",
            "耻受秦帝封，愿言唐侯食。",
            "寒山夜月明，山冷气清清。",
            "凄兮归凤集，吹之作琴声。",
            "松子卧仙岑，寂听疑野心。",
            "清泠有真曲，樵采无知音。",
            "美人何时来？幽径委绿苔。",
            "吁嗟深涧底，弃捐广厦材。"
        ],
        "notes": "",
        "id": "32ed282dfe1de9bb647e24262884e2e7"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "嵩岳闻笙",
        "preface": "",
        "paragraphs": [
            "月出嵩山东，月明山益空。",
            "山人爱清景，散髪卧秋风。",
            "风止夜何清，独夜草虫鸣。",
            "仙人不可见，乘月近吹笙。",
            "绛唇吸灵气，玉指调真声。",
            "真声是何曲，三山鸾鹤情。",
            "昔去落尘俗，愿言闻此曲。",
            "今来卧嵩岑，何幸承幽音。",
            "神仙乐吾事，笙歌铭夙心。"
        ],
        "notes": "",
        "id": "a42f78ae58338c8eca05c7f199d01a8c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "秋日题汝阳潭壁",
        "preface": "",
        "paragraphs": [
            "独坐秋阴生，悲来从所适。",
            "行见汝阳潭，飞萝蒙水石。",
            "悬瓢木叶上，风吹何历历。",
            "幽人不耐烦，振衣步闲寂。",
            "回流清见底，金沙覆银砾。",
            "错落非一文，空胧几千尺。",
            "鱼鳞可怜紫，鸭毛自然碧。",
            "吟咏秋水篇，渺然忘损益。",
            "秋水随形影，清浊混心迹。",
            "岁暮归去来，东山余宿昔。"
        ],
        "notes": "",
        "id": "5e8339c1398caa6a8f9ad60a76e465a1"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "采桑",
        "preface": "",
        "paragraphs": [
            "杨柳送行人，青青西入秦。",
            "谁家采桑女，楼上不胜春。",
            "盈盈灞水曲，步步春芳绿。",
            "红脸耀明珠，绛唇含白玉。",
            "回首渭桥东，遥怜春色同。",
            "青丝娇落日，缃绮弄春风。",
            "携笼长叹息，逶迟恋春色。",
            "看花若有情，倚树疑无力。",
            "薄暮思悠悠，使君南陌头。",
            "相逢不相识，归去梦青楼。"
        ],
        "notes": "",
        "id": "4220869b5c9f97cf818fe8e2267a4717"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "谒汉世祖庙",
        "preface": "",
        "paragraphs": [
            "舂陵气初发，渐台首未传。",
            "列营百万众，持国十八年。",
            "运开朱旗后，道合赤符先。",
            "宛城劒鸣匣，昆阳镝应弦。",
            "犷兽血涂地，巨人声沸天。",
            "长驱过北赵，短兵出南燕。",
            "太守迎门外，王郎死道边。",
            "升坛九城陌，端拱千秋年。",
            "朝廷方雀跃，劒珮几联翩。",
            "至德刑四海，神仪翳九泉。",
            "宗子行旧邑，恭闻清庙篇。",
            "君容穆而圣，臣像俨犹贤。",
            "攒木承危柱，疎萝挂朽椽。",
            "祠庭巢鸟啄，祭器网虫缘。",
            "怀古江山在，惟新历数迁。",
            "空余今夜月，长似旧时悬。"
        ],
        "notes": "",
        "id": "2d3586086ff9eac39698fbd16c6c54e8"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "巫山怀古",
        "preface": "",
        "paragraphs": [
            "巫山幽阴地，神女艳阳年。",
            "襄王伺容色，落日望悠然。",
            "归来高唐夜，金釭燄青烟。",
            "颓想卧瑶席，梦魂何翩翩。",
            "摇落殊未已，荣华倏徂迁。",
            "愁思潇湘浦，悲凉云梦田。",
            "猿啼秋风夜，鴈飞明月天。",
            "巴歌不可听，听此益潺湲。"
        ],
        "notes": "",
        "id": "9b54bbdf04b2511c654055bfb950de62"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "归山",
        "preface": "",
        "paragraphs": [
            "归去嵩山道，烟花覆青草。",
            "草绿山无尘，山青杨柳春。",
            "日暮松声合，空歌思杀人。"
        ],
        "notes": "",
        "id": "521bd0b00e0c1a220ed9699fe00df21b"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "代闺人春日",
        "preface": "",
        "paragraphs": [
            "珠帘的晓光，玉颜艳春彩。",
            "林间鸟鸣唤，户外花相待。",
            "花鸟惜芳菲，鸟鸣花乱飞。",
            "人今伴花鸟，日暮不能归。",
            "池月怜歌扇，山云爱舞衣。",
            "佳期杨柳陌，携手莫相违。"
        ],
        "notes": "",
        "id": "57131ec61f479ae6cfde77553432c967"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "蜀城怀古",
        "preface": "",
        "paragraphs": [
            "蜀土遶水竹，吴天积风霜。",
            "穷览通表里，气色何苍苍。",
            "旧国有年代，青楼思艳妆。",
            "古人无岁月，白骨冥丘荒。",
            "寂历弹琴地，幽流读书堂。",
            "玄龟埋卜室，彩凤灭词场。",
            "阵图一一在，栢树双双行。",
            "鬼神清汉庙，鸟雀参秦仓。",
            "叹世已多感，怀心益自伤。",
            "赖蒙灵丘境，时当明月光。"
        ],
        "notes": "",
        "id": "dac1b6ec04a758e0f728c5a7865bc4f2"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "洛川怀古",
        "preface": "",
        "paragraphs": [
            "萋萋春草绿，悲歌牧征马。",
            "行见白头翁，坐泣青竹下。",
            "感叹前问之，赠予辛苦词。",
            "岁月移今古，山河更盛衰。",
            "晋家都洛滨，朝廷多近臣。",
            "词赋归潘岳，繁华称季伦。",
            "梓泽春草菲，河阳乱华飞。",
            "绿珠不可夺，白首同所归。",
            "高楼倏冥灭，茂林久摧折。",
            "昔时歌舞台，今成狐兔穴。",
            "人事互消亡，世路多悲伤。",
            "北邙是吾宅，东岳为吾乡。",
            "君看北邙道，髑髅萦蔓草。",
            "芳□□□□，□□□□□。",
            "碑茔或半存，荆棘敛幽魂。",
            "挥涕弃之去，不忍闻此言。"
        ],
        "notes": "",
        "id": "593fd9d1dfba6818dc4031df4c9ad58c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "春日行歌",
        "preface": "",
        "paragraphs": [
            "山树落梅花，飞落野人家。",
            "野人何所有，满瓮阳春酒。",
            "携酒上春台，行歌伴落梅。",
            "醉罢卧明月，乘梦游天台。"
        ],
        "notes": "",
        "id": "f07dd311c6a70ce3328c59de7d6b591b"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 一",
        "preface": "",
        "paragraphs": [
            "暮宿南洲草，晨行北岸林。",
            "日悬沧海阔，水隔洞庭深。",
            "烟景无留意，风波有异浔。",
            "岁游难极目，春戏易为心。",
            "朝夕无荣遇，芳菲已满襟。"
        ],
        "notes": "",
        "id": "771990def1ac6b0ff425168b5da997d5"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 二",
        "preface": "",
        "paragraphs": [
            "艳唱潮初落，江花露未晞。",
            "春洲惊翡翠，朱服弄芳菲。",
            "画舫烟中浅，青阳日际微。",
            "锦帆冲浪湿，罗袖拂行衣。",
            "含情罢所采，相叹惜流晖。"
        ],
        "notes": "",
        "id": "5b06b44935268c0ab90b47ca511d4929"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 三",
        "preface": "",
        "paragraphs": [
            "君为陇西客，妾遇江南春。",
            "朝游含灵果，夕采弄风苹。",
            "果气时不歇，苹花日自新。",
            "以此江南物，持赠陇西人。",
            "空盈万里怀，欲赠竟无因。"
        ],
        "notes": "",
        "id": "ca330db0ff116a838465b71697ea415d"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 四",
        "preface": "",
        "paragraphs": [
            "皓如楚江月，霭若吴岫云。",
            "波中自皎镜，山上亦氤氲。",
            "明月留照妾，轻云持赠君。",
            "山川各离散，光气乃殊分。",
            "天涯一为别，江北不相闻。"
        ],
        "notes": "",
        "id": "9ebdb85ee7c1037aef064e44be4224fe"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 五",
        "preface": "",
        "paragraphs": [
            "舣舟乘潮去，风帆振早凉。",
            "潮平见楚甸，天际望维扬。",
            "洄溯经千里，烟波接两乡。",
            "云明江屿出，日照海流长。",
            "此中逢岁[晏]，浦树落花芳。"
        ],
        "notes": "",
        "id": "d6a9f800cc7bec9c74b82e6de1545cf1"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 六",
        "preface": "",
        "paragraphs": [
            "暮春三月晴，维扬吴楚城。",
            "城临大江汜，回映洞浦清。",
            "晴云曲金阁，珠楼碧烟里。",
            "月明芳树群鸟飞，风过长林杂花起。",
            "可怜离别谁家子，于此一至情何已。"
        ],
        "notes": "",
        "id": "9c66f04094ac4ad308a7f35b6750b93c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 七",
        "preface": "",
        "paragraphs": [
            "北堂红草盛䒠茸，南湖碧水照芙蓉。",
            "朝游暮起金花尽，渐觉罗裳珠露浓。",
            "自惜妍华三五岁，已叹关山千万重。",
            "人情一去无还日，欲赠怀芳怨不逢。"
        ],
        "notes": "",
        "id": "5cab643cde08c516c15af7984a6d7197"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江南曲八首 八",
        "preface": "",
        "paragraphs": [
            "忆昔江南年盛时，平生怨在长洲曲。",
            "冠盖星繁江水上，冲风摽落洞庭渌。",
            "落花两袖红纷纷，朝霞高阁洗晴云。",
            "谁言此处婵娟子，珠玉为心以奉君。"
        ],
        "notes": "",
        "id": "fbc7cf19356e716f7ebb5ee23c7b7b25"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "捣衣篇",
        "preface": "",
        "paragraphs": [
            "秋天瑟瑟夜漫漫，夜白风清玉露漙。",
            "燕山游子衣裳薄，秦地佳人闺阁寒。",
            "欲向楼中萦楚练，还来机上裂齐纨。",
            "揽红袖兮愁徙倚，盼青砧兮怅盘桓。",
            "盘桓徙倚夜已久，萤火双飞入帘牖。",
            "西北风来吹细腰，东南月上浮纤手。",
            "此时秋月可怜明，此时秋风别有情。",
            "君看月下参差影，为听莎间断续声。",
            "绛河转兮青云晓，飞鸟鸣兮行人少。",
            "攒眉缉缕思纷纷，对影穿针魂悄悄。",
            "闻道还家未有期，谁怜登陇不胜悲。",
            "梦见形容亦旧日，为许裁缝改昔时。",
            "缄书远寄交河曲，须及明年春草绿。",
            "莫言衣上有斑斑，只为思君泪相续。"
        ],
        "notes": "",
        "id": "3c07141d45e725664b7a65bae0d35e84"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "天津桥下阳春水，天津桥上繁华子。",
            "马声回合青云外，人影动摇绿波里。",
            "绿波荡漾玉为砂，青云离披锦作霞。",
            "可怜杨柳伤心树，可怜桃李断肠花。",
            "此日遨游邀美女，此时歌舞入娼家。",
            "娼家美女郁金香，飞来飞去公子傍。",
            "的的珠帘白日映，娥娥玉颜红粉妆。",
            "花际裴回双蛱蝶，池边顾步两鸳鸯。",
            "倾国倾城汉武帝，为云为雨楚襄王。",
            "古来容光人所羡，况复今日遥相见。",
            "愿作轻罗著细腰，愿为明镜分娇面。",
            "与君相向转相亲，与君双栖共一身。",
            "愿作贞松千岁古，谁论芳槿一朝新。",
            "百年同谢西山日，千秋万古北邙尘。"
        ],
        "notes": "",
        "id": "e38aa2d53b3e32ba61c379a0a67d773d"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "代悲白头吟",
        "preface": "",
        "paragraphs": [
            "洛阳城东桃李花，飞来飞去落谁家。",
            "洛阳女儿好颜色，坐见落花长叹息。",
            "今年花落颜色改，明年花开复谁在。",
            "已见松柏摧为薪，更闻桑田变成海。",
            "古人无复洛城东，今人还对落花风。",
            "年年岁岁花相似，岁岁年年人不同。",
            "寄言全盛红颜子，应怜半死白头翁。",
            "此翁白头真可怜，伊昔红颜美少年。",
            "公子王孙芳树下，清歌妙舞落花前。",
            "光禄池台开锦绣，将军楼阁画神仙。",
            "一朝卧病无相识，三春行乐在谁边。",
            "宛转蛾眉能几时，须臾鹤髪乱如丝。",
            "但看古来歌舞地，惟有黄昏鸟雀悲。"
        ],
        "notes": "",
        "id": "f1e76de0ab63298e4c77445798cdc191"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "代秦女赠行人",
        "preface": "",
        "paragraphs": [
            "鸾镜晓含春，蛾眉向影嚬。",
            "开□衣裳破，那堪粉黛新。",
            "春还洛阳道，为忆春阶草。",
            "杨叶未能攀，梅花待君扫。",
            "今朝喜鹊傍人飞，应是狂夫走马归。",
            "遥想行歌共游乐，迎前含笑著春衣。"
        ],
        "notes": "",
        "id": "a59162c1905e0de7a4c8ff84be140cd5"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "洛中晴月送殷四入关",
        "preface": "",
        "paragraphs": [
            "清洛浮桥南渡头，天晶万里散华洲。",
            "晴看石濑光无数，晓入寒潭浸不流。",
            "微云一点曙烟起，南陌憧憧遍行子。",
            "欲将此意与君论，复道秦关尚千里。"
        ],
        "notes": "",
        "id": "eb2578fb37e9e1afee229c69c255e246"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "入塞",
        "preface": "",
        "paragraphs": [
            "将军陷虏围，边务息戎机。",
            "霜雪交河尽，旌旗入塞飞。",
            "晓光随马度，春色伴人归。",
            "课绩朝明主，临轩拜武威。"
        ],
        "notes": "",
        "id": "c9c02a1efa6227e88536a6f8cebe8810"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "青楼挂明镜，临照不胜悲。",
            "白发今如此，人生能几时。",
            "秋风下山路，明月上春期。",
            "叹息君恩尽，容颜不可思。"
        ],
        "notes": "",
        "id": "0bc1aa9755d4bdfa0bf17129e24253cc"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "佳人眠洞房，回首见垂杨。",
            "寒尽鸳鸯被，春生玳瑁床。",
            "庭阴幕青霭，帘影散红芳。",
            "寄语同心伴，迎春且薄妆。"
        ],
        "notes": "",
        "id": "2a4c0b29f18d4a79335459591acfd5f1"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "送友人之新丰",
        "preface": "",
        "paragraphs": [
            "日暮秋风起，关山断别情。",
            "泪随黄叶下，愁向绿樽生。",
            "野路归骖转，河洲宿鸟惊。",
            "宾游宽旅宴，王事促严程。"
        ],
        "notes": "",
        "id": "ac9d2cd180ee22813124fbf678e91ba9"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "饯李秀才赴举",
        "preface": "",
        "paragraphs": [
            "鸿鹄振羽翮，翻飞入帝乡。",
            "朝鸣集银树，暝宿下金塘。",
            "日月天门近，风烟夜路长。",
            "自怜穷浦鴈，岁岁不随阳。"
        ],
        "notes": "",
        "id": "4c209cf439092b7e01ed1867143407e3"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "夜集张𬤇所居",
        "preface": "",
        "paragraphs": [
            "江南成久客，门馆日萧条。",
            "惟有图书在，多伤鬓髪凋。",
            "诸生陪讲诵，稚子给渔樵。",
            "隐室寒灯净，空阶落叶飘。",
            "沧洲自有趣，谁道隐须招。"
        ],
        "notes": "",
        "id": "7753c7f14d214044ccd80e168932e12c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "故园置酒",
        "preface": "",
        "paragraphs": [
            "酒熟人须饮，春还鬓已秋。",
            "愿逢千日醉，得缓百年忧。",
            "旧里多青草，新知尽白头。",
            "风前灯易灭，川上月难留。",
            "卒卒周姬旦，栖栖鲁孔丘。",
            "平生能几日，不及且遨游。"
        ],
        "notes": "",
        "id": "52849386acbd719279410f2754492d70"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "晚憩南阳旅馆",
        "preface": "",
        "paragraphs": [
            "旅馆何年废，征夫此日过。",
            "途穷人自哭，春至鸟还歌。",
            "行路新知少，荒田古径多。",
            "池篁覆丹谷，坟树遶清波。",
            "日照蓬阴转，风微野气和。",
            "伤心不可去，回首怨如何。"
        ],
        "notes": "",
        "id": "9b76a1291127a37e053c621a84c7627a"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "夏弹琴（《文苑英华》二一二《音乐》、《初学记》一六「乐」部）",
        "preface": "",
        "paragraphs": [
            "空（〖1〗《唐文粹》、《唐诗纪事》作刘希戬《弹琴》。",
            "〖2〗今按：《全唐诗》七六九作刘戬，第二句「素琴」《英华》作「素丝」，第六句「泉鱼」《英华》作「渊鱼」，第十二句「荒岳」《英华》作「山丘」。",
            "）。"
        ],
        "notes": "",
        "id": "aa51e5855cd9a9675b9f37cb4cea015f"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "独鹤篇",
        "preface": "",
        "paragraphs": [
            "西山日没人独归，东江月明鹤孤[飞]（非）。",
            "秋风四起声切切，边心一听泪[霏霏]（非非）。",
            "嵩岳灵泉摇玉羽，蓬丘仙雾下金衣。",
            "自[怜]（拎）流落烦岁暮，唯有悲凉人事非。",
            "（见伯二六八七卷）。"
        ],
        "notes": "",
        "id": "1284ce8ad9bf01d98cf375fffc4024ab"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "初度岭过韶州灵鹫广果二寺其寺院相接故同诗一首",
        "preface": "",
        "paragraphs": [
            "五岭分鸢徼，三天峙鹫峰。",
            "法堂因嶂起，香阁与岩重。",
            "寒水千寻壑，禅林万丈松。",
            "日将轻影殿，风闲响传钟。",
            "佛帐珠幡绕，经函宝印封。",
            "野鸣初化鹤，岸上欲降龙。",
            "北牖泉埃散，南阶石癣浓。",
            "净花山木槿，真蒂水芙蓉。",
            "古塔留奇制，残碑纪胜踪。",
            "一音三界路，十善百灵恭。",
            "流窜同飘萚，登临𫏐杖笻。",
            "摄衣趋福地，跪膝对真容。",
            "忽似毗耶偈，还如舍卫逢。",
            "宿心常恳恳，尔日更颙颙。",
            "苦业暥前际，危光迫下舂。",
            "已知空假色，犹念吉除凶。",
            "覆护如无爽，归飞庶可从。",
            "。"
        ],
        "notes": "",
        "id": "2de2de5f07ec581c3f205f86c7c90e96"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "江上覊情",
        "preface": "",
        "paragraphs": [
            "独下三江路，飘如一叶浮。",
            "卧查冲险洑，欹树压平流。",
            "岸枝时冒挽，潬沙或碍舟。",
            "出没见帆影，远近闻棹讴。",
            "浦花春似雪，江气晓如秋。",
            "白云乖帝里，舟徼（下缺。",
            "以上二首均见伯二六七三卷）（按：以上二诗原收于刘希夷《北邙篇》之次，疑亦为其所作，姑收希夷下，俟考。",
            "）。"
        ],
        "notes": "",
        "id": "fcecc0d72c7e5db4b6852464d4acb80c"
    },
    {
        "author": "刘希夷",
        "dynasty": "唐",
        "type": "诗",
        "rhythmic": "",
        "title": "谒诸葛祠",
        "preface": "",
        "paragraphs": [
            "孤云何其高，明月不可系。",
            "灼灼抱此心，与世自泾渭。",
            "释来从所欢，感乱亦歔欷。",
            "咨惟今之人，窃国未云耻。",
            "白首入吴市，秋风恐燕水。",
            "区区袁与曹，等是刺客耳。",
            "而我于其间，秉义不敢坠。",
            "袁音回衡飚，清义动幽邃。",
            "天心固难亮，吾独信所履。",
            "溶溶日间云，漠漠点寒砌。",
            "饥鼯堕苍瓦，澹薄公所憇。",
            "静然想英姿，孤怀亦差𢠢。",
            "（《道藏辑要》本明诸葛曦基辑《汉丞相诸葛忠武侯集》卷十二。",
            "）。"
        ],
        "notes": "",
        "id": "58abab2c64037a159ee338d21e7c6987"
    }
]