[
    {
        "author": "罗处约",
        "dynasty": "宋",
        "type": "诗",
        "rhythmic": "",
        "title": "题太湖",
        "preface": "",
        "paragraphs": [
            "三万六千顷，湖侵海内田。",
            "逢山方得地，见月始知天。",
            "南国吞将尽，东溟势欲连。",
            "何当洒为雨，无处不丰年。"
        ],
        "notes": "",
        "id": "0fa4d6d382a04fe3594ea66ddbeb8382"
    },
    {
        "author": "罗处约",
        "dynasty": "宋",
        "type": "诗",
        "rhythmic": "",
        "title": "梁县界虸蚄虫生",
        "preface": "",
        "paragraphs": [
            "方喜云油布，俄闻叶螣生。",
            "田神何纵虐，稼政自非明。",
            "颍凤那充食，吴牛已绝耕。",
            "黄堂厌粱肉，对尔自心惊。"
        ],
        "notes": "",
        "id": "8c4576f77193803978a6ce04595e03c9"
    },
    {
        "author": "罗处约",
        "dynasty": "宋",
        "type": "诗",
        "rhythmic": "",
        "title": "吴江圣寿寺",
        "preface": "",
        "paragraphs": [
            "渔翁沙鸟傍回塘，携杖闲吟绕寺廊。",
            "远岫不离青草渡，片帆时过绿苔墙。",
            "风狂林木生清籁，日暖涟漪动画梁。",
            "张翰思乡应有意，几多屏障水为乡。"
        ],
        "notes": "",
        "id": "af487a3857e76143f14ca9887c4ac0a9"
    },
    {
        "author": "罗处约",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "无风烟焰直。"
        ],
        "notes": "",
        "id": "8574e17e0e9cdc0f75d27a38f871120c"
    },
    {
        "author": "罗处约",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "日移竹影侵棋局。"
        ],
        "notes": "",
        "id": "c77ac508b83d5758fea4d7dfcff47a42"
    }
]