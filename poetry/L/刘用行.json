[
    {
        "author": "刘用行",
        "dynasty": "宋",
        "type": "诗",
        "rhythmic": "",
        "title": "游浯溪",
        "preface": "",
        "paragraphs": [
            "禄儿岂解倾唐祚，独使斯文寿两翁。",
            "蜀道至今遗旧话，湘流澈底照孤忠。",
            "摧风溜雨中兴字，转地回天克复功。",
            "人说苍崖磨向尽，不知磨尽几英雄。"
        ],
        "notes": "",
        "id": "98c711e521787ecd21e13cc5ac1579d8"
    },
    {
        "author": "刘用行",
        "dynasty": "宋",
        "type": "诗",
        "rhythmic": "",
        "title": "无为县斋古梅",
        "preface": "",
        "paragraphs": [
            "疎疎密密卧簷牙，古县清贫有此花。",
            "彭泽菊松无酝藉，河阳桃李太铅华。",
            "临池照影成双好，与雪争辉自一家。",
            "消得抱琴鸣膝上，夜深燃烛对琼葩。"
        ],
        "notes": "",
        "id": "69b20b9ae8baeb7077e820b6dbde6133"
    }
]