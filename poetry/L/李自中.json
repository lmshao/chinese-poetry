[
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "筼筜万个黄雀每栖息其上一昔风雨飒至忽闻有杀声呼童视之乃鼩啮也故为之赋黄头雀",
        "preface": "",
        "paragraphs": [
            "黄头雀，觜交交，尾倬倬，突然散去云路邈。",
            "东村四面禾黍稠，欲下未下惊呼俦。",
            "牛羊上山鸡犬睡，翩跹蹙步来相求。",
            "日斜深堑有罗网，投宿青冥依筿荡。",
            "沙鸣羊角转峥嵘，蹴踏虬枝犹倔强。",
            "谁知簷下息尔躯，夜半沥血逢精鼩。",
            "唇焦舌烂救不得，一缕性命才须臾。",
            "君不见螳螂捕蝉上高树，企足昂头忘反顾。",
            "人生吞噬更可怜，腊月未穷谁悔悟。"
        ],
        "notes": "",
        "id": "0bdc5deee145766e5e1c0a6b11e5a0e6"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "初夏旅况",
        "preface": "",
        "paragraphs": [
            "南山北山雨蒙蒙，锁断翡翠千万重。",
            "茅簷剥啄鸟未散，练带野水来相冲。",
            "土阶莎草如箭镞，冷透筼筜清入骨。",
            "雷公挟斧渡长河，抛掷牟尼三百斛。",
            "一身蒲柳寄天涯，白云何处栽胡麻。",
            "江湖夏潦鱼鳖乱，锦袍夜月乘仙槎。"
        ],
        "notes": "",
        "id": "83c72079b80c62c4183473975389b359"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "麻姑山作",
        "preface": "",
        "paragraphs": [
            "小小茅簷下，清吟对此君。",
            "溪深春涨雨，山阔夜藏云。",
            "地湿松花冷，天晴树色分。",
            "敲门寻道士，鸡犬隔篱闻。"
        ],
        "notes": "",
        "id": "a15a0e53531195c017520f544746c7b9"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "送曾景建道州听读",
        "preface": "",
        "paragraphs": [
            "晚节伤弓未足怜，江湖因此累诸贤。",
            "名标宇宙千年在，事属朝廷万口传。",
            "湘水有情空引些，舂陵无事早归田。",
            "多年浪说飞升谶，不拟如今尚悄然。"
        ],
        "notes": "",
        "id": "524f7495eed5ccafdf026e117c6ec47f"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "题南康县山寺",
        "preface": "",
        "paragraphs": [
            "绝无常住只随缘，石榻焚香向佛前。",
            "风折碧梧能几日，鹤巢白塔已多年。",
            "无人去刬阶边草，有客来探井底泉。",
            "休笑空门长寂寂，近时地上也流钱。"
        ],
        "notes": "",
        "id": "391f99b9d5e68cf9346aae1c6a13ba09"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "南昌楼赠符子威",
        "preface": "",
        "paragraphs": [
            "占得南楼第一凉，焚香终日话苍茫。",
            "客来酌酒烹茶外，杂采山花供药王。"
        ],
        "notes": "",
        "id": "c76c02b9d8a23bdbf049277e7f9f1bee"
    },
    {
        "author": "李自中",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "门瞰青山侵草开，苦吟吟上最高台。",
            "春风谁遣邻家去，成阵落化吹过来。"
        ],
        "notes": "",
        "id": "9042d19f6e3a3344b12a0a736328cb78"
    }
]