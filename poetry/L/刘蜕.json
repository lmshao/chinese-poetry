[
    {
        "author": "刘蜕",
        "dynasty": "唐",
        "type": "诗",
        "rhythmic": "",
        "title": "览陈拾遗文集（按题下原署名曰「东川观察判官长沙刘蜕」。）",
        "preface": "",
        "paragraphs": [
            "郪中好事人，家藏君十轴。",
            "余来多暇日，借得昼夜读。",
            "意气高于头，冰霜冷人腹。",
            "就中《大雅》篇，日日吟不足。",
            "生遇明皇帝，君臣竟不识。",
            "沉湮死下位，我辈更莫卜。",
            "射洪客来说，露碑今已踣。",
            "剜刓存灭半，势欲入沟渎。",
            "寓书托宰君，请为试摩挃。",
            "树之四达地，覆碑高作屋。",
            "愤君死后名，再依泥沙辱。",
            "世路重富贵，婉娩好眉目。",
            "文学如君辈，安得足衣食。",
            "不死横路渠，为幸已多福。",
            "我有平生心，推残不局促。",
            "揖君盛年名，万钟何足禄。",
            "量长复校短，凫胫不愿续。",
            "悲君泪垂颐，云山空蜀国。",
            "（见《永乐大典》卷三一三四「九真」「陈」字「阳子昂」条引《潼川志》〖五函四十四册〗。",
            "）。"
        ],
        "notes": "",
        "id": "e9e04560f3f7a01af145384d896417f0"
    },
    {
        "author": "刘蜕",
        "dynasty": "唐",
        "type": "诗",
        "rhythmic": "",
        "title": "春日游南山（句）",
        "preface": "",
        "paragraphs": [
            "屏开十里画，江渡两歧风。",
            "（《舆地纪胜》一五四《潼川府》）。"
        ],
        "notes": "",
        "id": "485f825872886ab955f5823e805ea848"
    }
]