[
    {
        "author": "罗知古",
        "dynasty": "宋",
        "type": "诗",
        "rhythmic": "",
        "title": "玉笥山邓仙",
        "preface": "",
        "paragraphs": [
            "骚人胸次几江山，更著危亭山水间。",
            "群鹜齐飞残照落，双凫自在白云闲。",
            "平芜萦绕青罗带，远岫参差绿髻鬟。",
            "此意何人共幽独，我来终日欲忘还。"
        ],
        "notes": "",
        "id": "9137eb93e6e02faa372862e2a6b4eaa5"
    },
    {
        "author": "罗知古",
        "dynasty": "宋",
        "type": "诗",
        "rhythmic": "",
        "title": "双秀亭",
        "preface": "",
        "paragraphs": [
            "亭下波光亭外山，高低融泄照人寒。",
            "最宜风月虚明夜，不著秋毫眼界宽。"
        ],
        "notes": "",
        "id": "e132e3ab54228f2091ab48400fe74da6"
    },
    {
        "author": "罗知古",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "层层碧嶂来无尽，衮衮清江远莫追。"
        ],
        "notes": "",
        "id": "8a5cc44fb39b06fcc6176eff135df127"
    }
]