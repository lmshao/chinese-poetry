[
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "湘口送友人",
        "preface": "",
        "paragraphs": [
            "中流欲暮见湘烟，苇岸无穷接楚田。",
            "去雁远冲云梦雪，离人独上洞庭船。",
            "风波尽日依山转，星汉通霄向水连。",
            "零落梅花过残腊，故园归醉及新年。"
        ],
        "notes": "",
        "id": "4a3bdae2aa09e8e46d0dcc7c23046c9d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "鄂州头陀寺上方",
        "preface": "",
        "paragraphs": [
            "高寺上方无不见，天涯行客思迢迢。",
            "西江帆挂东风急，夏口城衔楚塞遥。",
            "沙渚渔归多湿网，桑林蚕后尽空条。",
            "感时叹物寻僧话，惟向禅心得寂寥。"
        ],
        "notes": "",
        "id": "b493d40a7c85286b6ebcf732c54678ea"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "槐欲成阴分袂时，君期十日复金扉。",
            "槐今落叶已将尽，君向远乡犹未归。",
            "化石早曾闻节妇，沈湘何必独灵妃。",
            "须知此意同生死，不学他人空寄衣。"
        ],
        "notes": "",
        "id": "9038de31bd942e29c2d85713e69356c7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题张司马别墅",
        "preface": "",
        "paragraphs": [
            "庭前树尽手中栽，先后花分几番开。",
            "巢鸟恋雏惊不起，野人思酒去还来。",
            "自抛官与青山近，谁讶身为白发催。",
            "门外寻常行乐处，重重履迹在莓苔。"
        ],
        "notes": "",
        "id": "c899487c5bc5c77ada58163c3bfc485d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安即事",
        "preface": "",
        "paragraphs": [
            "长遇豪家不敢过，此身谁与取高科。",
            "故园久绝书来后，南国空看雁去多。",
            "中夜永怀听叠漏，先秋归梦涉层波。",
            "愁人白发自生早，我独少年能几何。"
        ],
        "notes": "",
        "id": "8b214bcf353571c8fafab0576c03c60c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "汉上逢同年崔八",
        "preface": "",
        "paragraphs": [
            "去岁曾游帝里春，杏花开过各离秦。",
            "偶先托质逢知己，独未还家作旅人。",
            "世上路岐何缭绕，空中光景自逡巡。",
            "一回相见一回别，能得几时年少身。"
        ],
        "notes": "",
        "id": "2f60b515b082f24f9e7fd208d76b0933"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "五月一日蒙替本官不得随例入关感怀献送相公",
        "preface": "",
        "paragraphs": [
            "五月倾朝谒紫宸，一朝无分在清尘。",
            "含香已去星郎位，衣锦惟思婺女隣。",
            "折狱也曾为俗吏，劝农元本是耕人。",
            "知将何事酬公道，只养生灵似养身。"
        ],
        "notes": "",
        "id": "a259196df445994a9a03ccd0387d018f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "春闺怨",
        "preface": "",
        "paragraphs": [
            "红妆女儿灯下羞，画眉夫壻陇西头。",
            "自怨愁容长照镜，悔教征戍觅封侯。"
        ],
        "notes": "",
        "id": "6bd692f5ffd2951934d32f9e2070c526"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送边将",
        "preface": "",
        "paragraphs": [
            "防秋戎马恐来奔，诏发将军出雁门。",
            "遥领短兵登陇首，独横长劒向河源。",
            "悠扬落日黄云动，苍莽阴风白草翻。",
            "若纵干戈更深入，应闻收得到昆仑。"
        ],
        "notes": "",
        "id": "8609d86e37c4032286ff881d2b0dc4cd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "太和公主还宫",
        "preface": "",
        "paragraphs": [
            "天骄发使犯边尘，汉将推功遂夺亲。",
            "离乱应无初去貌，死生难有却回身。",
            "禁花半老曾攀树，宫女多非旧识人。",
            "重上凤楼追故事，几多愁思向青春。"
        ],
        "notes": "",
        "id": "91436543620520661edb3ad0f0aa5c07"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "将赴黔州先寄本府中丞",
        "preface": "",
        "paragraphs": [
            "八月瞿塘到底翻，孤舟上得已销魂。",
            "幕中职罢犹趋府，阙下官成未谢恩。",
            "丹嶂耸空无过鸟，青林覆水有垂猿。",
            "感知肺腑终难说，从此辞归便扫门。"
        ],
        "notes": "",
        "id": "a9259b23fce51a41e83f378c23ad10e1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "和友人下第北游感怀",
        "preface": "",
        "paragraphs": [
            "圣代为儒可致身，谁知又别五陵春。",
            "青门独出空归鸟，紫陌相逢尽醉人。",
            "江岛去寻垂钓远，塞山来见举头频。",
            "且须共漉边城酒，何必陶家有白纶。"
        ],
        "notes": "",
        "id": "ee73360e94ff7417ceca77ca5f137811"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "乐游原春望",
        "preface": "",
        "paragraphs": [
            "五陵佳气晚氛氲，霸业雄图势自分。",
            "秦地山河连楚塞，汉家宫殿入青云。",
            "未央树色春中见，长乐钟声月下闻。",
            "无那杨华起愁思，满天飘落雪纷纷。"
        ],
        "notes": "",
        "id": "7b38a5f3a1569713e9b6975601ed7882"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "黄雀行",
        "preface": "",
        "paragraphs": [
            "欲窃高仓集御河，翩翩疑渡畏秋波。",
            "朱宫晚树侵莺语，画阁香帘夺燕窠。",
            "疎影暗栖寒露重，空城饥噪暮烟多。",
            "谁令不解高飞去，破宅荒庭有网罗。"
        ],
        "notes": "",
        "id": "2b976e5ed1e01d411452ba6f3387e980"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安寓居寄柏侍郎",
        "preface": "",
        "paragraphs": [
            "霜轻两鬓欲相侵，愁绪无端不可寻。",
            "秦女红妆空觅伴，郢郎白雪少知音。",
            "长亭古木春光老，太华青烟晚更深。",
            "独向灞陵东北望，一封书寄万重心。"
        ],
        "notes": "",
        "id": "286fd24e4a57f5e6dc0b625deeda4b88"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "春日思归",
        "preface": "",
        "paragraphs": [
            "春情不断若连环，一夕思归鬓欲斑。",
            "壮志未酬三尺劒，故乡空隔万重山。",
            "音书断绝干戈后，亲友相逢梦寐间。",
            "却羡浮云与飞鸟，因风吹去又吹还。"
        ],
        "notes": "",
        "id": "faf58d6f3abbca7254aeb6f320c9b825"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "朔中即事",
        "preface": "",
        "paragraphs": [
            "关门南北杂戎夷，草木秋来即出师。",
            "落日风沙长暝早，穷冬雨雪转春迟。",
            "山头堠火孤明后，星外行人四绝时。",
            "自古边功何不立，汉家中外自相疑。"
        ],
        "notes": "",
        "id": "6392897d65e0f1aaea6ce0adf47c3339"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "感怀献门下相公",
        "preface": "",
        "paragraphs": [
            "谁云郎选不由诗，上相怜才积有时。",
            "却是龙钟到门晚，终非稽古致身迟。",
            "谋将郡印归难遂，读著家书坐欲痴。",
            "日望南宫看列宿，迢迢婺女与乡比。"
        ],
        "notes": "",
        "id": "60b55300c1d28a581b1119cbf9719ec1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠长城庾将军",
        "preface": "",
        "paragraphs": [
            "初年三十拜将军，近代英雄独未闻。",
            "向国报恩心比石，辞天作镇气凌云。",
            "逆风走马貂裘卷，望塞悬弧雁阵分。",
            "定拥节麾从此去，安西大破犬戎群。"
        ],
        "notes": "",
        "id": "cf04659793ce87cdf047bc5fe04fea47"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "浙东献郑大夫",
        "preface": "",
        "paragraphs": [
            "圣主东忧涨海滨，思移副相倚陶钧。",
            "楼台独坐江山月，舟楫先行泽国春。",
            "遥想万家开户外，近闻群盗窜诸邻。",
            "几时入去调元化，天下同为尧舜人。"
        ],
        "notes": "",
        "id": "8e8c626e66dc1fa2dfd67c2e077a560b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "镜湖夜泊有怀",
        "preface": "",
        "paragraphs": [
            "广水遥隄利物功，因思太守惠无穷。",
            "自从版筑兴农隙，长与耕耘致岁丰。",
            "涨接星津流荡漾，宽浮云岫动虚空。",
            "想当战国开时有，范蠡扁舟祗此中。"
        ],
        "notes": "",
        "id": "cd115333dfe17207c7afd283ed7fcbff"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "宣州献从叔大夫",
        "preface": "",
        "paragraphs": [
            "清时选地任贤明，从此观风辍尹京。",
            "日月天中辞洛邑，云山江上领宣城。",
            "万家闾井俱安寝，千里农桑竟起耕。",
            "闻说圣朝同汉代，已愁征入拜公卿。"
        ],
        "notes": "",
        "id": "be9931b92533a1b6ac600e72f97ebdbb"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "贺同年翰林从叔舍人知制诰",
        "preface": "",
        "paragraphs": [
            "仙禁何人蹑近踪，孔门先选得真龙。",
            "别居云路抛三省，专掌天书在九重。",
            "五色毫挥成涣汗，百寮班下独从容。",
            "芳年贵盛谁为比，郁郁青青岳顶松。"
        ],
        "notes": "",
        "id": "0729c948761e849f55adbde6b48778be"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "吴门别主人",
        "preface": "",
        "paragraphs": [
            "早晚更看吴苑月，小斋长忆落西窗。",
            "不知明夜谁家见，应照离人隔楚江。"
        ],
        "notes": "",
        "id": "58c25d6cf457f2a446e03136ffa0e95a"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "自黔中归新安",
        "preface": "",
        "paragraphs": [
            "朝过春关辞北阙，暮参戎幕向南巴。",
            "却将仙桂东归去，江月相随直到家。"
        ],
        "notes": "",
        "id": "a54608be32888441cd288ffc130793ab"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "奉和郑薰相公",
        "preface": "",
        "paragraphs": [
            "三四株松匝草亭，便成彭泽柳为名。",
            "莲峰隐去难辞阙，浐水朝回与出城。"
        ],
        "notes": "",
        "id": "e69e6e5a0bdbbd8558f0be46e0db608d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "及第后还家过岘岭",
        "preface": "",
        "paragraphs": [
            "魏驮山前一朵花，岭西更有几千家。",
            "石斑鱼鲊香冲鼻，浅水沙田饭遶牙。"
        ],
        "notes": "",
        "id": "ca860b5f93727b21f81c4ed14e011049"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "春日旅舍",
        "preface": "",
        "paragraphs": [
            "未识东西南北路，青春白日坐销难。",
            "如何一别故园后，五度花开五处看。"
        ],
        "notes": "",
        "id": "e533754888c9d80726f43c17f905f9fb"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "过长江伤贾岛",
        "preface": "",
        "paragraphs": [
            "忽从一宦远流离，无罪无人子细知。",
            "到得长江闻杜宇，想君魂魄也相随。"
        ],
        "notes": "",
        "id": "b50c9785aca5477701cd6da81e716598"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "永拟东归把钓丝，将行忽起半心疑。",
            "青云道是不平地，还有平人上得时。"
        ],
        "notes": "",
        "id": "4e09635cea9c48c4d032836e0bd28484"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄曹邺",
        "preface": "",
        "paragraphs": [
            "终南山是枕前云，禁鼓无因晓夜闻。",
            "朝客秋来不朝日，曲江西岸去寻君。"
        ],
        "notes": "",
        "id": "92c38f7a958ddf398923956939c7c688"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "望月疑无得桂缘，春天又待到秋天。",
            "杏花开与槐花落，愁去愁来过几年。"
        ],
        "notes": "",
        "id": "9feded133d7990faaa4f37e6722e5269"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "客洛酬刘驾",
        "preface": "",
        "paragraphs": [
            "浮世总应相送老，共君偏更远行多。",
            "此回不似前回别，听尽离歌逐櫂歌。"
        ],
        "notes": "",
        "id": "744dd0927684146e0272f1834395212c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题钓台障子",
        "preface": "",
        "paragraphs": [
            "君家尽是我家山，严子前台枕古湾。",
            "却把钓竿终不可，几时入海得鱼还。"
        ],
        "notes": "",
        "id": "68a2d4720daf0ef22d5be47d8594fcc0"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题阳山顾炼师草堂",
        "preface": "",
        "paragraphs": [
            "若到当时上升处，长生何事后无人。",
            "前峰自去种松子，坐见年来取茯神。"
        ],
        "notes": "",
        "id": "1d5c56b237eea5de32f9f1066eeaf6d7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "闻金吾妓唱梁州",
        "preface": "",
        "paragraphs": [
            "闻君一曲古梁州，惊起黄云塞上愁。",
            "秦女树前花正发，北风吹落满城秋。"
        ],
        "notes": "",
        "id": "3add492c5356a9c0c4677f8d0972d3a2"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "游蜀回简友人",
        "preface": "",
        "paragraphs": [
            "别来十二月，去到漏天边。",
            "不是因逢闰，还应是隔年。"
        ],
        "notes": "",
        "id": "412009ce9406f90415aeb30f5e861b2f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠泾州王侍御",
        "preface": "",
        "paragraphs": [
            "一旦天书下紫微，三年旌斾陇云飞。",
            "塞门无事春空到，边草青青战马肥。"
        ],
        "notes": "",
        "id": "63e8ef9ed4f39e9749cca78febce38ec"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "夏日宿秘书姚监宅",
        "preface": "",
        "paragraphs": [
            "贵宅多嘉树，先秋有好风。",
            "情闲离阙下，梦野在山中。",
            "露色浮寒瓦，萤光堕暗丛。",
            "听吟丽句尽，河汉任西东。"
        ],
        "notes": "",
        "id": "ec39872ff86224d99955fa770f92dae5"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "过嵩阴隐者",
        "preface": "",
        "paragraphs": [
            "当门看少室，倚杖复披衣。",
            "每日醒还醉，无人是与非。",
            "架书抽读乱，庭果摘尝稀。",
            "独有江南客，思家未得归。"
        ],
        "notes": "",
        "id": "a7df34ecceee8b9ee1d51fa3b0adfcef"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "留别山家",
        "preface": "",
        "paragraphs": [
            "闲门不易求，半月在林丘。",
            "已与山水别，难为花木留。",
            "孤怀归静夜，远会隔高秋。",
            "莫道无言去，冥心在重游。"
        ],
        "notes": "",
        "id": "9c8e28b95d7c7850d9e7fb890ee11071"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送人游吴",
        "preface": "",
        "paragraphs": [
            "楚田开雪后，草色与君看。",
            "积水浮春气，深山滞雨寒。",
            "毗陵孤月出，建业一钟残。",
            "为把乡书去，因收别泪难。"
        ],
        "notes": "",
        "id": "644de113a0772dee90841ebed1d01c99"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "东渭桥晚眺",
        "preface": "",
        "paragraphs": [
            "秦地有吴洲，千樯渭曲头。",
            "人当返照立，水彻故乡流。",
            "落第春难过，穷途日易愁。",
            "谁知桥上思，万里在江楼。"
        ],
        "notes": "",
        "id": "798833f7ada015ec28e73b9f2fa38e9e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送延陵韦少府",
        "preface": "",
        "paragraphs": [
            "延陵称贵邑，季子有高踪。",
            "古迹传多代，仙山管几峰。",
            "微泉声小雨，异木色深冬。",
            "去毕三年秩，新诗箧不容。"
        ],
        "notes": "",
        "id": "03a001605ac7628dbdea5331a674e400"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "淮南送友人归沧州",
        "preface": "",
        "paragraphs": [
            "风色忽西转，坐为千里分。",
            "高帆背楚落，寒日逆淮曛。",
            "断烧缘乔木，盘雕隐片云。",
            "乡关百战地，归去始休军。"
        ],
        "notes": "",
        "id": "fdf1da8b95f228c59240e1ebadc1c479"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "夏日题盩厔友人书斋",
        "preface": "",
        "paragraphs": [
            "修竹齐高树，书斋竹树中。",
            "四时无夏气，三伏有秋风。",
            "黑处巢幽鸟，阴来呌候虫。",
            "牕西太白雪，万仞在遥空。"
        ],
        "notes": "",
        "id": "a3b34d82a84b4634217fc5f6bb5224d9"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寻山",
        "preface": "",
        "paragraphs": [
            "一迳入双崖，初疑有几家。",
            "行穷人不见，坐久日空斜。",
            "石上生灵草，泉中落异花。",
            "终须结茅屋，向此学餐霞。"
        ],
        "notes": "",
        "id": "f134a0e5c026002c67a05ac53e6face1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送元遂上人归钱唐",
        "preface": "",
        "paragraphs": [
            "白衣游帝乡，已得事空王。",
            "却返湖山寺，高禅水月房。",
            "雨中过岳黑，秋后宿船凉。",
            "回顾秦人语，他生会别方。"
        ],
        "notes": "",
        "id": "5cb77a10d91bd292719ebea259492311"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "贻友人喻坦之",
        "preface": "",
        "paragraphs": [
            "从容心自切，饮水胜衔杯。",
            "共在山中长，相随阙下来。",
            "修身空有道，取事各无媒。",
            "不信升平代，终遗草泽才。"
        ],
        "notes": "",
        "id": "d052b36811fa471e961da49e178721d7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人往振武",
        "preface": "",
        "paragraphs": [
            "风沙遥见说，道路替君愁。",
            "碛夜星垂地，云明火上楼。",
            "征鸿辞塞雪，战马识边秋。",
            "不共将军语，何因有去留。"
        ],
        "notes": "",
        "id": "3fe85c39bc58cec2a92e91a1a17836f4"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赋得长城斑竹杖",
        "preface": "",
        "paragraphs": [
            "秦兴版筑时，翦伐不知谁。",
            "异代余根在，幽人得手持。",
            "细看生古意，闲倚动边思。",
            "莫作鸠形并，空将鹤髪期。"
        ],
        "notes": "",
        "id": "9ce34e1fd919f82864812f8d91779fe6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送德清喻明府",
        "preface": "",
        "paragraphs": [
            "棹返霅溪云，仍参旧使君。",
            "州传多古迹，县记是新文。",
            "水栅横舟闭，湖田立木分。",
            "但如诗思苦，为政即超群。"
        ],
        "notes": "",
        "id": "d945317f16f6e271f84e6ee2501183ea"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送薛能少府任盩厔",
        "preface": "",
        "paragraphs": [
            "不才甘下第，君子蹇何重。",
            "相送昆明岸，同看太白峰。",
            "数瓢留顷刻，残照迫从容。",
            "好去烟霞县，仙人有旧踪。"
        ],
        "notes": "",
        "id": "1d31764320d5f8e931f7e4bfdf200388"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送许寿下第归东山",
        "preface": "",
        "paragraphs": [
            "吾君设礼闱，谁合学忘机。",
            "却是高人起，难为下第归。",
            "出关心纵野，避世事终稀。",
            "莫更今秋夕，相思望少微。"
        ],
        "notes": "",
        "id": "5c498a34a2c3ae6e107b3a0a812df9e2"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "冬夜酬范秘书",
        "preface": "",
        "paragraphs": [
            "九衢行一匝，不敢入他门。",
            "累日无余事，通宵得至言。",
            "命嗟清世蹇，春觉闰冬暄。",
            "翻覆吟佳句，何酬国士恩。"
        ],
        "notes": "",
        "id": "14482cf4121ea4f2dc23f67f72f0186e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送陆肱尉江夏",
        "preface": "",
        "paragraphs": [
            "如何执简去，便作挂帆期。",
            "泽国三春早，江天落日迟。",
            "县人齐候处，洲鸟欲飞时。",
            "免褐方三十，青云岂白髭。"
        ],
        "notes": "",
        "id": "658c4e6ffe50450a797602d57b5ff3ac"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "汉上送人西归",
        "preface": "",
        "paragraphs": [
            "几作西归梦，因为怆别心。",
            "野衔天去尽，山夹汉来深。",
            "叠浪翻残照，高帆引片阴。",
            "空留相赠句，毕我白头吟。"
        ],
        "notes": "",
        "id": "d1839e37cd5a3f696c801097912c1fbd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "蜀中逢友人",
        "preface": "",
        "paragraphs": [
            "自古有行役，谁人免别家。",
            "相欢犹陌上，一醉任天涯。",
            "积叠山藏蜀，潺湲水遶巴。",
            "他年复何处，共说海棠花。"
        ],
        "notes": "",
        "id": "c64b579e8bb2f070ddb57b8fc95e6acb"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄范评事",
        "preface": "",
        "paragraphs": [
            "行坐不相遗，辕门载笔时。",
            "雅知难更遇，旧分合长思。",
            "梦即重寻熟，书常转达迟。",
            "山斋终拟到，何日遂心期。"
        ],
        "notes": "",
        "id": "5110619aacf162880d290eb4c6d95ac6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "南游过湘汉即事寄友人",
        "preface": "",
        "paragraphs": [
            "南去远駈逐，三湘五月行。",
            "巴山雪水下，楚泽火云生。",
            "向野聊中饭，乘凉探暮程。",
            "离怀不可说，已迫峡猿声。"
        ],
        "notes": "",
        "id": "531f42b3c942f588342529683903aedd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送许浑侍御赴润州",
        "preface": "",
        "paragraphs": [
            "家山近石头，遂意恣东游。",
            "祖席离乌府，归帆转蜃楼。",
            "阴氛出海散，落月向潮流。",
            "别有为霖日，孤云未自由。"
        ],
        "notes": "",
        "id": "0390fe38e01e5c517d9b1e44a2730512"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "喜友人厉图南及第",
        "preface": "",
        "paragraphs": [
            "相忧过己切，相贺似身荣。",
            "心达无前后，神交共死生。",
            "承家吾子事，登第世人情。",
            "未有通儒术，明时道不行。"
        ],
        "notes": "",
        "id": "a0daf25b8150d420d400e1fd2cf58573"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人下第归越",
        "preface": "",
        "paragraphs": [
            "归意随流水，江湖共在东。",
            "山阴何处去，草际片帆通。",
            "雨色春愁里，潮声晓梦中。",
            "虽为半年客，便是往来鸿。"
        ],
        "notes": "",
        "id": "6c996e418794290d26aea71893987478"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "一别一相见，须臾老此生。",
            "客衣寒后薄，山思夜深清。",
            "诗近吟何句，髭新白几茎。",
            "路岐如昨日，来往梦分明。"
        ],
        "notes": "",
        "id": "a698d3f66add8956f1f55ecdc73d8b8b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人下第归宛陵",
        "preface": "",
        "paragraphs": [
            "天涯长恋亲，阙下独伤春。",
            "拟住还求己，须归不为身。",
            "临岐仍犯雪，挂席始离尘。",
            "共泣东风别，同为沧海人。"
        ],
        "notes": "",
        "id": "28fe91165178b99cdac1deb5ce6fe35f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秋夜对月寄鳯翔范书记",
        "preface": "",
        "paragraphs": [
            "月过秋霖后，光应夜夜清。",
            "一回相忆起，几度独吟行。",
            "河汉东西直，山川远近明。",
            "寸心遥往处，新有雁来声。"
        ],
        "notes": "",
        "id": "b7385c971b2669789cc22b25e79921ab"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送孙明秀才往潘州访韦卿",
        "preface": "",
        "paragraphs": [
            "北鸟飞不到，北人今去游。",
            "天涯浮瘴水，岭外问潘州。",
            "草木春冬茂，猿猱日夜愁。",
            "定知迁客泪，应只对君流。"
        ],
        "notes": "",
        "id": "51c604e2519636c86b6b6b7cb40b7310"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "八月十五夜对月",
        "preface": "",
        "paragraphs": [
            "阴盛此宵中，多为雨与风。",
            "坐无云雨至，看与雪霜同。",
            "抱湿离遥海，倾寒向逈空。",
            "年年不可值，还似命难通。"
        ],
        "notes": "",
        "id": "0743b9831fee04d010b8df417c290640"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "及第后归",
        "preface": "",
        "paragraphs": [
            "家临浙水傍，岸对买臣乡。",
            "纵棹随归鸟，乘潮向夕阳。",
            "苦吟身得雪，甘意鬓成霜。",
            "况此年犹少，酬知足自强。"
        ],
        "notes": "",
        "id": "acf2dba44e6a3583ddeff9d47032a35c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "过巫峡",
        "preface": "",
        "paragraphs": [
            "拥棹向惊湍，巫峰直上看。",
            "削成从水底，耸出在云端。",
            "暮雨晴时少，啼猿渴下难。",
            "一闻神女去，风竹扫空坛。"
        ],
        "notes": "",
        "id": "def8eb2c115f6a944af29526fcbe9958"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人往太原",
        "preface": "",
        "paragraphs": [
            "离亭聊把酒，此路彻边头。",
            "草白雁来尽，时清人去游。",
            "汾河流晋地，塞雪满幷州。",
            "别后相思夜，空看北斗愁。"
        ],
        "notes": "",
        "id": "702f3437884adabc56d47df25801e1bf"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "旅怀",
        "preface": "",
        "paragraphs": [
            "万里共心论，徒言吾道存。",
            "奉亲无别业，谒帝有何门。",
            "水宿惊涛浦，山行落叶村。",
            "长安长梦去，欹枕即闻猿。"
        ],
        "notes": "",
        "id": "e41aa68aa11dc0d08dfcf2d4ca365eb1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送裴御史赴湖南",
        "preface": "",
        "paragraphs": [
            "关门鸟道中，飞传复乘骢。",
            "暮雪离秦甸，春云入楚宫。",
            "平芜天共阔，积水地多空。",
            "使府悬帆去，能消几日风。"
        ],
        "notes": "",
        "id": "c6cac65dee484b18bb555ab14d98ea4e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送姚郜先辈赴汝州辟",
        "preface": "",
        "paragraphs": [
            "行李事寒天，东来聘礼全。",
            "州当定鼎处，人去偃戈年。",
            "雷雨依嵩岭，桑麻接楚田。",
            "遥知清夜作，不是借戎篇。"
        ],
        "notes": "",
        "id": "2a78bbf01ba09d9090736fe68d3cfdae"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "初离黔中泊江上",
        "preface": "",
        "paragraphs": [
            "去去把青桂，平生心不违。",
            "更蒙莲府辟，兼脱布衣归。",
            "霁岳明残雪，清波漾落晖。",
            "无穷幽鸟戏，时向棹前飞。"
        ],
        "notes": "",
        "id": "0bacf3f1cace2bc5d025cff744b26285"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "黔中酬同院韦判官",
        "preface": "",
        "paragraphs": [
            "平生同所为，相遇偶然迟。",
            "各著青袍后，无归白社期。",
            "江流来绝域，府地管诸夷。",
            "圣代都无事，从公且赋诗。"
        ],
        "notes": "",
        "id": "d9b617627ac081627cd999053226f515"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "和范秘书襄阳旧游",
        "preface": "",
        "paragraphs": [
            "听话扬帆兴，初从岘首还。",
            "高吟入白浪，遥坐看青山。",
            "枯木猿啼爽，寒汀鹤步闲。",
            "秋来关去梦，几夜度商颜。"
        ],
        "notes": "",
        "id": "ee422cf06dd85944c7d2955dc51cfb07"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秋夜山中思归送友人",
        "preface": "",
        "paragraphs": [
            "萧条对秋色，相忆在云泉。",
            "木落病身起，潮平归思悬。",
            "凉钟山顶寺，暝火渡头船。",
            "此地非吾土，淹留又一年。"
        ],
        "notes": "",
        "id": "b136fbc220222681711f692a12811160"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "自黔中东归旅次淮上",
        "preface": "",
        "paragraphs": [
            "行旅本同愁，黔吴复阻修。",
            "半年方中路，穷节到孤舟。",
            "夕霭垂阴野，晨光动积流。",
            "家山一夜梦，便是昔年游。"
        ],
        "notes": "",
        "id": "6a5eec44bfeaa97c2843ce593f323e8c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "江夏春感旧",
        "preface": "",
        "paragraphs": [
            "东风出海门，处处动林园。",
            "泽国雪霜少，沙汀花木繁。",
            "暖鱼依水浅，晴雁入空翻。",
            "何处阳和力，生萍不驻根。"
        ],
        "notes": "",
        "id": "b52aaa6469f1fcd95b690e4cbe8c644d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "眉州别李使君",
        "preface": "",
        "paragraphs": [
            "回首雪峰前，朱门心杳然。",
            "离人自呜咽，流水莫潺湲。",
            "毒草通蛮徼，秋林近漏天。",
            "一生从此去，五字有谁怜。"
        ],
        "notes": "",
        "id": "77af6b48ef0a91ee424da532ea18d8b6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送许棠及第归宣州",
        "preface": "",
        "paragraphs": [
            "高科终自致，志业信如神。",
            "待得逢公道，由来合贵身。",
            "秋归方觉好，旧梦始知真。",
            "更想青山宅，谁为后主人。"
        ],
        "notes": "",
        "id": "8c1b9a58cabcf2f7312db1efc5215009"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "黔中罢职将泛江东",
        "preface": "",
        "paragraphs": [
            "黔中初罢职，薄俸亦无残。",
            "举目乡关远，携家旅食难。",
            "野梅将雪竞，江月与沙寒。",
            "两鬓愁应白，何劳把镜看。"
        ],
        "notes": "",
        "id": "e033c5cbca3cdf190be7d90e8b94c9ed"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安书事寄所知",
        "preface": "",
        "paragraphs": [
            "帝里本无名，端居有道情。",
            "睡魂春梦断，书兴晚窗明。",
            "老拟归何处，闲应过此生。",
            "江湖终一日，拜别便东行。"
        ],
        "notes": "",
        "id": "c7242fd8f3bb9be93957370173e6263b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "酬姚覃",
        "preface": "",
        "paragraphs": [
            "不见又相招，何曾诉寂寥。",
            "醉眠春草长，吟坐夜灯销。",
            "泪堕思山切，身归转路遥。",
            "年年送别处，杨柳少垂条。"
        ],
        "notes": "",
        "id": "972c0f9707a7edbeec4675a0019fc4fe"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "春日鄜州赠裴居言",
        "preface": "",
        "paragraphs": [
            "虽将身佐幕，出入似闲居。",
            "草色长相待，山情信不疎。",
            "灯前春睡足，酒后夜寒余。",
            "笔砚时时近，终非署簿书。"
        ],
        "notes": "",
        "id": "ddd6c3df9905ba7c6ecfd89f899e9dd6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送于生入蜀",
        "preface": "",
        "paragraphs": [
            "家吴闻入蜀，道路颇乖离。",
            "一第何多难，都城可少知。",
            "江山非久适，命数未终奇。",
            "况又将冤抱，经春杜魄随。"
        ],
        "notes": "",
        "id": "9b88f49b85841d58be6c375f4940f97e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送许棠归泾县作尉",
        "preface": "",
        "paragraphs": [
            "青桂复青袍，一归荣一高。",
            "县人齐下拜，邑宰共分曹。",
            "遶郭看秧插，寻街听茧缫。",
            "封侯万里者，燕颔乃徒劳。"
        ],
        "notes": "",
        "id": "53641175df3b67d14c2556e89bb6df68"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "友人话别",
        "preface": "",
        "paragraphs": [
            "论交虽不蚤，话别且相亲。",
            "除却栖禅客，谁非南陌人。",
            "半生都返性，终老拟安贫。",
            "愿入白云社，高眠自致身。"
        ],
        "notes": "",
        "id": "6e9c3022783eee6354aef93efebdb319"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "欲出穷吾道，东西自未能。",
            "卷书唯对鹤，开画独留僧。",
            "落叶和云扫，秋山共月登。",
            "何年石上水，夜夜滴高层。"
        ],
        "notes": "",
        "id": "b263bd076abe33342afaad2a4ec924bd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄范郎中",
        "preface": "",
        "paragraphs": [
            "蔾杖山中出，吟诗对范家。",
            "相知从海峤，寄食向京华。",
            "名宦成何报，清眸未纵赊。",
            "临邛梦来往，雨雪满襃斜。"
        ],
        "notes": "",
        "id": "a303c5881eb12498134d06622747f653"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "宦途从不问，身事觉无差。",
            "华髪初生女，沧洲未有家。",
            "却闲思洞穴，终老旷桑麻。",
            "别访栖禅侣，相期语劫沙。"
        ],
        "notes": "",
        "id": "c9aeafb4317ab6f6fe170248ef25118d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "越中行",
        "preface": "",
        "paragraphs": [
            "越国临沧海，芳洲复暮晴。",
            "湖通诸浦白，日隐乱峰明。",
            "野宿多无定，闲游免有情。",
            "天台闻不远，终到石桥行。"
        ],
        "notes": "",
        "id": "70fb23fc632fdf0ef24d154b00daf0a7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "春日南游寄浙东许同年",
        "preface": "",
        "paragraphs": [
            "孤帆处处宿，不问是谁家。",
            "南国平芜远，东风细雨斜。",
            "旅怀多寄酒，寒意欲留花。",
            "更想前途去，茫茫沧海涯。"
        ],
        "notes": "",
        "id": "ca298fd4060ef42f0fd02117b7847c61"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "明州江亭夜别段秀才",
        "preface": "",
        "paragraphs": [
            "离亭向水开，时候复蒸梅。",
            "霹雳灯烛灭，蒹葭风雨来。",
            "京关虽共语，海峤不同回。",
            "莫为莼鲈美，天涯滞尔才。"
        ],
        "notes": "",
        "id": "eac9578e395f400ffc98d9c47fc780db"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "临岐留别相知",
        "preface": "",
        "paragraphs": [
            "百岁竟何事，一身长远游。",
            "行行将近老，处处不离愁。",
            "世路多相取，权门不自投。",
            "难为此时别，欲别愿人留。"
        ],
        "notes": "",
        "id": "75ad5e1e02139f7731e04888d1dde531"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "鄂渚湖上即事",
        "preface": "",
        "paragraphs": [
            "杜门聊自适，湖水在窗间。",
            "纵得沧洲去，无过白日闲。",
            "多慵空好道，少贱早凋颜。",
            "独有东山月，依依自往还。"
        ],
        "notes": "",
        "id": "280062a15f50ea22248cf7026e0dbe8f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "辞夏口崔尚书",
        "preface": "",
        "paragraphs": [
            "一饭仍难受，依仁况一年。",
            "终期身可报，不拟骨空镌。",
            "城晚风高角，江春浪起船。",
            "同来栖止地，独去塞鸿前。"
        ],
        "notes": "",
        "id": "f5e3202c13b0108cdea1170de2a5f434"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秦原早望",
        "preface": "",
        "paragraphs": [
            "一忝乡书荐，长安未得回。",
            "年光逐渭水，春色上秦台。",
            "燕掠平芜去，人冲细雨来。",
            "东风生故里，又过几花开。"
        ],
        "notes": "",
        "id": "53b5dd860150051c2572596a21ead598"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人之扬州",
        "preface": "",
        "paragraphs": [
            "一别长安后，晨征便信鸡。",
            "河声入峡急，地势出关低。",
            "绿树丛垓下，青芜阔楚西。",
            "路长知不恶，随处得诗题。"
        ],
        "notes": "",
        "id": "1463b4a7abd419624f1dd86dd3b46b9f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "过四皓庙",
        "preface": "",
        "paragraphs": [
            "东西南北人，高迹自相亲。",
            "天下已归汉，山中犹避秦。",
            "龙楼曾作客，鹤氅不为臣。",
            "独有千年后，青青庙木春。"
        ],
        "notes": "",
        "id": "2d2dbb119ee00e7ed0ccb67bf72d0548"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "陕下怀归",
        "preface": "",
        "paragraphs": [
            "故园何处在，零落五湖东。",
            "日暮无来客，天寒有去鸿。",
            "大河冰彻塞，高岳雪连空。",
            "独夜悬归思，迢迢永漏中。"
        ],
        "notes": "",
        "id": "39ee70a1bc10e528df2a2d3c36f0b74c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送徐处士归江南",
        "preface": "",
        "paragraphs": [
            "行行野雪薄，寒气日通春。",
            "故国又芳草，沧江终白身。",
            "游归花落满，睡起鸟啼新。",
            "莫惜闲书札，西来问旅人。"
        ],
        "notes": "",
        "id": "8470879df9ea4cb584f6ce0524f12db3"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "鄜州留别王从事",
        "preface": "",
        "paragraphs": [
            "相识未十日，相知如十年。",
            "从来易离别，此去忽留连。",
            "路险行冲雨，山高度隔天。",
            "难终清夜坐，更听说安边。"
        ],
        "notes": "",
        "id": "9f1adf750db3199ffc0fe1c01ca145f2"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安夜怀",
        "preface": "",
        "paragraphs": [
            "匹马西游日，从吴又转荆。",
            "风雷几夜坐，山水半年行。",
            "梦永秋灯灭，吟余晓露明。",
            "良时不我与，白发向秦生。"
        ],
        "notes": "",
        "id": "96e60d09cf83cfacc0e9d79f15d84cfa"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "冬夜山中寻友",
        "preface": "",
        "paragraphs": [
            "何人山雪夜，相访不相思。",
            "若得长闲日，应无暂到时。",
            "叶寒凋欲尽，泉冻落还迟。",
            "即此天明去，重来未有期。"
        ],
        "notes": "",
        "id": "8190f5e986e61a5c9d713781a7a02928"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送刘山人归洞庭",
        "preface": "",
        "paragraphs": [
            "君逐云山去，人间又绝踪。",
            "半湖乘早月，中路入疎钟。",
            "秋尽草虫急，夜深山雨重。",
            "平生心未已，岂得更相从。"
        ],
        "notes": "",
        "id": "841af7dbdaea9ff2cac49d9a311e70a8"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "白马游何处，青楼日正长。",
            "凤箫抛旧曲，鸾镜嬾新妆。",
            "玄鸟深巢静，飞花入户香。",
            "虽非窦滔妇，锦字已成章。"
        ],
        "notes": "",
        "id": "45f17f1b3e04774d44c9bbc404ff49c0"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "避暑",
        "preface": "",
        "paragraphs": [
            "当暑忆归林，陶家借柳阴。",
            "蝉从初伏噪，客向晚凉吟。",
            "白日欺玄鬓，沧江负素心。",
            "神仙倘有术，引我出幽岑。"
        ],
        "notes": "",
        "id": "cdd5a99088398a9917c826e87e3f5329"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送吴秘书归杭州",
        "preface": "",
        "paragraphs": [
            "为客得从容，官清料复重。",
            "海崖归有业，天目近何峰。",
            "是处通春棹，无村不夜舂。",
            "马卿夸贵达，还说返临邛。"
        ],
        "notes": "",
        "id": "94832e496306829011060320225efa37"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "中秋对月",
        "preface": "",
        "paragraphs": [
            "秋分一夜停，阴魄最晶荧。",
            "好是生沧海，徐看历杳冥。",
            "层空疑洗色，万怪想潜形。",
            "他夕无相类，晨鸡不可听。"
        ],
        "notes": "",
        "id": "5d459145fb303b53af3b5b2cd639f1af"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "八月上峡",
        "preface": "",
        "paragraphs": [
            "万里巴江水，秋来满峡流。",
            "乱山无陆路，行客在孤舟。",
            "汹汹滩声急，冥冥树色愁。",
            "免为三不吊，已白一生头。"
        ],
        "notes": "",
        "id": "7e68e9a2ea8cc6e9e9ecdd58851e6248"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送狄明府赴九江",
        "preface": "",
        "paragraphs": [
            "字人修祖德，清白定闻传。",
            "匹马从秦去，孤帆入楚悬。",
            "关中寒食雨，湖上暑衣天。",
            "四考兼重请，相知住几年。"
        ],
        "notes": "",
        "id": "921d0bd46fad199db856c6bedd27dec3"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "陕下投姚谏议",
        "preface": "",
        "paragraphs": [
            "旧业在东鄙，西游从楚荆。",
            "风雷几夜坐，山水半年行。",
            "梦永秋灯灭，吟孤晓露明。",
            "前心若不遂，有耻却归耕。"
        ],
        "notes": "",
        "id": "05676f33317fe5bb517fb1b8d6729040"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "关东逢薛能",
        "preface": "",
        "paragraphs": [
            "何处不相思，相逢还有时。",
            "交心如到老，会面未为迟。",
            "苦学缘明代，劳生欲白髭。",
            "唯君一度别，便似见无期。"
        ],
        "notes": "",
        "id": "4f50456066a86bde5251e8755c9ff466"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "富春赠孙璐",
        "preface": "",
        "paragraphs": [
            "天柱与天目，曾栖绝顶房。",
            "青云求禄晚，白日坐家长。",
            "井气通潮信，牕风引海凉。",
            "平生诗称在，老达亦何妨。"
        ],
        "notes": "",
        "id": "93408be06e06d27cea39add636f303e5"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人游蜀",
        "preface": "",
        "paragraphs": [
            "东堂虽不捷，西去复何愁。",
            "蜀马知归路，巴山似旧游。",
            "星临劒阁动，花落锦江流。",
            "鼓吹青林下，时闻祭武侯。"
        ],
        "notes": "",
        "id": "78e8623fbdd0200224f7bbaa9ecf8ec9"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "夏日盩厔郊居寄姚少府",
        "preface": "",
        "paragraphs": [
            "古木有清阴，寒泉有下深。",
            "蝉从初伏噪，客向晚凉吟。",
            "白日欺玄鬓，沧江负素心。",
            "甚思中夜话，何路许相寻。"
        ],
        "notes": "",
        "id": "d43e6bb0ca7b09d8190464c2d7dfacc3"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送胡休处士归湘江",
        "preface": "",
        "paragraphs": [
            "见说湘江切，长愁有去时。",
            "江湖秋涉远，雷雨夜眠迟。",
            "旧业多归兴，空山尽老期。",
            "天寒一瓢酒，落日醉留谁。"
        ],
        "notes": "",
        "id": "5df9b3fae01c3ba922a2bc7dd083906c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "峡州送清彻上人归浙西",
        "preface": "",
        "paragraphs": [
            "风涛几千里，归路半乘舟。",
            "此地难相遇，何人更共游。",
            "坐经嵩顶夏，行值洛阳秋。",
            "到寺安禅夕，江云满石楼。"
        ],
        "notes": "",
        "id": "02db6af8682f6df8dd067810b99d73ed"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送僧入天台",
        "preface": "",
        "paragraphs": [
            "一锡随缘赴，天台又去登。",
            "长亭旧别路，落日独行僧。",
            "夜烧山何处，秋帆浪几层。",
            "他时授巾拂，莫为老无能。"
        ],
        "notes": "",
        "id": "fe7aa7d86bb4e37eacae7efee36963e4"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "回山后寄范酂先辈",
        "preface": "",
        "paragraphs": [
            "高楼会月夜，北雁向南分。",
            "留住经春雪，辞来见夏云。",
            "遥空江不极，绝顶日难曛。",
            "一与山僧坐，无因得议文。"
        ],
        "notes": "",
        "id": "f5c16d2d79658f586e80ff91ffdf5071"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安送友人东归",
        "preface": "",
        "paragraphs": [
            "白社思归处，青门见去人。",
            "乡遥茂苑树，路入广陵尘。",
            "海日潮浮晓，湖山雪露春。",
            "犹期来帝里，未是得闲人。"
        ],
        "notes": "",
        "id": "08200e4421ba49df44ad8b1d5960bb0b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "深秋过源宗上人房",
        "preface": "",
        "paragraphs": [
            "到日值摇落，相留山舍空。",
            "微寒生夜半，积雨向秋终。",
            "度讲多来雁，经禅少候虫。",
            "方从听话后，不省在愁中。"
        ],
        "notes": "",
        "id": "4cb0b868d1e0d0b83f8da78fd8a0c73a"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秋日登山阁",
        "preface": "",
        "paragraphs": [
            "苍苍山阁晚，杳杳隙尘秋。",
            "偶上多时立，翻成尽日愁。",
            "草平连邑动，河满逐江流。",
            "下视穷边路，行人在陇头。"
        ],
        "notes": "",
        "id": "d8d7eec2d44de634a1b666122c9920d9"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秋宿慈恩寺遂上人院",
        "preface": "",
        "paragraphs": [
            "满阁终南色，清宵独倚栏。",
            "风高斜汉动，叶下曲江寒。",
            "帝里求名老，空门见性难。",
            "吾师无一事，不似在长安。"
        ],
        "notes": "",
        "id": "db2d2a9d966c97ca1ee5ebaab2d4fd22"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题栖霞寺庆上人院",
        "preface": "",
        "paragraphs": [
            "居与鸟巢邻，日将巢鸟亲。",
            "多生从此性，久集得无身。",
            "树老风终夜，山寒雪见春。",
            "不知诸祖后，传印是何人。"
        ],
        "notes": "",
        "id": "0d6b373bc4e23a9ca4edeaaaad24c3ee"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人入蜀",
        "preface": "",
        "paragraphs": [
            "天际蜀门开，西看举别杯。",
            "何人不异礼，上客自怀才。",
            "夜涧青林发，秋江渌水来。",
            "临邛行乐处，莫到白头回。"
        ],
        "notes": "",
        "id": "2b1d0d08623035b44af20322a71cc8f6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠同官苏明府",
        "preface": "",
        "paragraphs": [
            "山中畿内邑，别觉大夫清。",
            "簿领分王事，官资寄野情。",
            "闲斋无狱讼，隐几向泉声。",
            "从此朝天路，门前是去程。"
        ],
        "notes": "",
        "id": "81b5d0b77e2bf5a80ec3c12cde45b909"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送厉图南往荆州觐伯",
        "preface": "",
        "paragraphs": [
            "云水入荆湘，古来鱼鸟乡。",
            "故关重隔远，春日独行长。",
            "山溜含清韵，江雷吐夜光。",
            "郡中词客会，游子更升堂。"
        ],
        "notes": "",
        "id": "99e97b751a379605d298282638c049de"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "山中夜坐",
        "preface": "",
        "paragraphs": [
            "归家来几夜，倏忽觉秋残。",
            "月满方塘白，风依老树寒。",
            "戏鱼重跃定，惊鸟却栖难。",
            "为有门前路，吾生不得安。"
        ],
        "notes": "",
        "id": "5a8a7aa8cc6a3ed87cb1698bdbba1274"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送台州唐兴陈明府",
        "preface": "",
        "paragraphs": [
            "见说海西隅，山川与俗殊。",
            "宦游如不到，仙分即应无。",
            "瀑布当公署，天台是县图。",
            "遥知为吏去，有术字惸孤。"
        ],
        "notes": "",
        "id": "554e889ab2756d98abf23c3d757f95ab"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "夏日过友人檀溪别业",
        "preface": "",
        "paragraphs": [
            "暑天宜野宅，林籁爽泠泠。",
            "沙月邀开户，岩风助扫庭。",
            "鹭栖依绿筿，鱼跃出清萍。",
            "客抱方如醉，因来得暂醒。"
        ],
        "notes": "",
        "id": "87a97b08da2d0f918043369c903384d1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "自江上入关",
        "preface": "",
        "paragraphs": [
            "尽室寄沧洲，孤帆独溯流。",
            "天涯心似梦，江上雨兼秋。",
            "文字为人弃，田园被债收。"
        ],
        "notes": "",
        "id": "743acc366ac753cb4edea0d50e7be4fc"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "冬夜和范秘书宿秘省中作",
        "preface": "",
        "paragraphs": [
            "每日得闲吟，清曹阙下深。",
            "因知遥夜坐，别有远山心。",
            "芸细书中气，松疎雪后阴。",
            "归时高兴足，还复插朝簪。"
        ],
        "notes": "",
        "id": "0b1ec3a6b2e8aabc69761fd74bd2fed3"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人游太原",
        "preface": "",
        "paragraphs": [
            "孤帆几日悬，楚客思飘然。",
            "水宿南湖夜，山离旧国年。",
            "秋风高送雁，寒雨入停蝉。",
            "此去勤书札，时常中路传。"
        ],
        "notes": "",
        "id": "c82bb47982d8bfc5794a06709c21700b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "江上居寄山中客",
        "preface": "",
        "paragraphs": [
            "山后与山前，相思隔呌猿。",
            "残云收树末，返照落江源。",
            "苦雨秋涛涨，狂风野火翻。",
            "朝来卖药客，遇我达无言。"
        ],
        "notes": "",
        "id": "1b1ea69c264e5981ad37f4c3410c7f37"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送张郎中赴睦州",
        "preface": "",
        "paragraphs": [
            "青山复渌水，想入富春西。",
            "夹岸清猿去，中流白日低。",
            "美兼华省出，荣共故乡齐。",
            "贱子遥攀送，归心逐马蹄。"
        ],
        "notes": "",
        "id": "070b189f31c6d33282f53a8726a44f6b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送鄂渚韦尚书赴镇",
        "preface": "",
        "paragraphs": [
            "夏口本吴头，重城据上游。",
            "戈船转江汉，风月宿汀洲。",
            "执宪倾民望，衔恩赴主忧。",
            "谁知旧寮属，攀饯泪仍流。"
        ],
        "notes": "",
        "id": "c2d3c240a197de99783cce7b6337c014"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送崔侍御书记赴山北座主尚书招辟",
        "preface": "",
        "paragraphs": [
            "书记向丘门，旌幢夹谷尊。",
            "从来游幕意，此去幷酬恩。",
            "雁呌嫌冰合，骢嘶喜雪繁。",
            "同为入室士，不觉别销魂。"
        ],
        "notes": "",
        "id": "6f946c78f6c4173a0bed5d965f8fd7d8"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "入朝遇雪",
        "preface": "",
        "paragraphs": [
            "霜鬓持霜简，朝天向雪天。",
            "玉阶初辨色，琼树乍相鲜。",
            "密翳空难曙，盈徴瑞不愆。",
            "谁为洛阳客，是日更高眠。"
        ],
        "notes": "",
        "id": "594bcf005d4afbeeb915f92fede15a54"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "勉力",
        "preface": "",
        "paragraphs": [
            "日月不并照，升沈俱有时。",
            "自媒徒欲速，孤立却宜迟。",
            "尽力唯求己，公心任遇谁。",
            "人间不得意，半是鬓先衰。"
        ],
        "notes": "",
        "id": "5d8f1c108fe572de6c2db79f341d73d8"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "郊居寄友人",
        "preface": "",
        "paragraphs": [
            "林色树还曛，何时得见君。",
            "独居度永日，相去远浮云。",
            "故疾随秋至，离怀觉夜分。",
            "蛩声非自苦，偏是旅人闻。"
        ],
        "notes": "",
        "id": "bebfbbeb4936377e2879bf8f1e744a50"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送陆肱归吴兴",
        "preface": "",
        "paragraphs": [
            "雪后江上去，风光故国新。",
            "清浑天气晓，绿动浪花春。",
            "劝酒提壶鸟，乘舟震泽人。",
            "谁知沧海月，取桂却来秦。"
        ],
        "notes": "",
        "id": "9da4210867b8949d6edbc7706ebf777b"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "暮秋重过山僧院",
        "preface": "",
        "paragraphs": [
            "却接良宵坐，明河几转流。",
            "安禅逢小暑，抱疾入高秋。",
            "静室闻玄理，深山可白头。",
            "朝朝献林果，亦欲学猕猴。"
        ],
        "notes": "",
        "id": "1091ce9ea8478fd5479e7eb2e2ddf988"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送新安少府",
        "preface": "",
        "paragraphs": [
            "南浮虽六月，风水已秋凉。",
            "日乱看江树，身飞逐楚樯。",
            "后期谁可定，临别语空长。",
            "远宦须清苦，幽兰贵独芳。"
        ],
        "notes": "",
        "id": "416ec1bc6555771b2e39c16cb3dd3b6c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送人归吴",
        "preface": "",
        "paragraphs": [
            "何人不归去，君去是闲人。",
            "帝里求相识，山家即近邻。",
            "交情吾道可，离思柳条新。",
            "未饮青门酒，先如醉梦身。"
        ],
        "notes": "",
        "id": "21bafc5cf8bb54c30f12c8f625f38c6d"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送姚评事",
        "preface": "",
        "paragraphs": [
            "儒服从戎去，须知胜事全。",
            "使君开幕日，天子偃戈年。",
            "风雨依嵩岭，桑麻接楚田。",
            "新诗随过客，旋满洛阳传。"
        ],
        "notes": "",
        "id": "99ccef1706ba998d29545ac3c4d4ad95"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题栖云寺立上人院",
        "preface": "",
        "paragraphs": [
            "是法从生有，修持历劫尘。",
            "独居岩下室，长似定中身。",
            "树老风终夜，山寒雪见春。",
            "不知诸祖后，传印是何人。"
        ],
        "notes": "",
        "id": "b7a29b753a6ee731ef8654f6e54fd491"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "黔中罢职过峡州题田使君北楼",
        "preface": "",
        "paragraphs": [
            "巴中初去日，已遇使君留。",
            "及得寻东道，还陪上北楼。",
            "江冲巫峡出，樯过洛宫收。",
            "好是从戎罢，看山觉自由。"
        ],
        "notes": "",
        "id": "697827130d4c9fffe9b7278800b9a2d6"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "江上送从兄群玉校书东游",
        "preface": "",
        "paragraphs": [
            "逍遥蓬阁吏，才子复诗流。",
            "坟籍因穷览，江湖却纵游。",
            "眠波听戍鼓，饭浦约鱼舟。",
            "处处迎高密，先应扫郡楼。"
        ],
        "notes": "",
        "id": "5f8449e9663804c887d4cae89c30492e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "宛陵东峰亭与友人话别",
        "preface": "",
        "paragraphs": [
            "坐举天涯目，停杯语日晡。",
            "修篁齐逈槛，列岫限平芜。",
            "乱水通三楚，归帆挂五湖。"
        ],
        "notes": "",
        "id": "b6d9bb876ef98fbda17dd821bcd1faad"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "华山寻隐者",
        "preface": "",
        "paragraphs": [
            "自入华山居，关东相见疎。",
            "瓢中谁寄酒，叶上我留书。",
            "巢鸟寒栖尽，潭泉暮冻余。",
            "长闻得药力，此说又何如。"
        ],
        "notes": "",
        "id": "eb7791d0d82b9579e4304b7afb1f30d0"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题荐福寺僧栖白上人院",
        "preface": "",
        "paragraphs": [
            "空门有才子，得道亦吟诗。",
            "内殿频徴入，孤峰久作期。",
            "高名何代比，密行几生持。",
            "长爱乔松院，清凉坐夏时。"
        ],
        "notes": "",
        "id": "f5b19eea3019f5afc58c67b0737164f7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "游四明山刘樊二真人祠题山下孙氏居",
        "preface": "",
        "paragraphs": [
            "久在仙坛下，全家是地仙。",
            "池塘来乳洞，禾黍接芝田。",
            "起看青山足，还倾白酒眠。",
            "不知尘世事，双鬓逐流年。"
        ],
        "notes": "",
        "id": "ebc01094fb32ec8b673bba85dde9c124"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "和太学赵鸿博士归蔡中",
        "preface": "",
        "paragraphs": [
            "得禄从高第，还乡见后生。",
            "田园休问主，词赋已垂名。",
            "扫壁前题出，开窗旧景清。",
            "遥知贤太守，致席日邀迎。"
        ],
        "notes": "",
        "id": "6f8c33010a14bba3fe455b8334cad357"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送寿昌曹明府",
        "preface": "",
        "paragraphs": [
            "惠人须宰邑，为政贵通经。",
            "却用清琴理，犹嫌薄俗听。",
            "涨江晴渐渌，春峤烧还青。",
            "若宿严陵濑，谁当是客星。"
        ],
        "notes": "",
        "id": "5cf14bbbc8cd6d1aeb29dee13c731920"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "哭贾岛",
        "preface": "",
        "paragraphs": [
            "秦楼吟苦夜，南望只悲君。",
            "一宦终遐徼，千山隔旅坟。",
            "恨声流蜀魄，冤气入湘云。",
            "无限风骚句，时来日夜闻。"
        ],
        "notes": "",
        "id": "ea2f9f82d68a1eb67ecf84951e245a14"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送薛能赴镇徐方",
        "preface": "",
        "paragraphs": [
            "列土人间盛，彭门属九州。",
            "山河天设险，礼乐牧分忧。",
            "皎日为明信，清风占早秋。",
            "虽同郤縠举，郤縠不封侯。"
        ],
        "notes": "",
        "id": "810709245dd3ad225c9bd624d9cf9e04"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送鳯翔范书记",
        "preface": "",
        "paragraphs": [
            "西京无暑气，夏景似清秋。",
            "天府来相辟，高人去自由。",
            "江山通蜀国，日月近神州。",
            "若共将军语，河兰地未收。"
        ],
        "notes": "",
        "id": "6906c343cb66dde4e4740c6307cb66cc"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "岐山逢陕下故人",
        "preface": "",
        "paragraphs": [
            "三秦一会面，二陕久分携。",
            "共忆黄河北，相留白日西。",
            "寄来书少达，别后梦多迷。",
            "早晚期于此，看花听鸟啼。"
        ],
        "notes": "",
        "id": "02184b2b8031fdfdc3e888c3a0354337"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人陆肱往太原",
        "preface": "",
        "paragraphs": [
            "幷州非故国，君去复寻谁。",
            "猃狁方为寇，嫖姚正用师。",
            "戍烟来自号，边雪下无时。",
            "更想经绵上，应逢禁火期。"
        ],
        "notes": "",
        "id": "1f69847f911ff5b7e335a1546fb29f34"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠李将军",
        "preface": "",
        "paragraphs": [
            "吾宗偏好武，汉代将家流。",
            "走马辞中禁，屯军向渭州。",
            "天心待破虏，阵面许封侯。",
            "却得河源水，方应洗国讐。"
        ],
        "notes": "",
        "id": "4c7404eca3576f22df760bad2962c6ea"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人喻坦之归睦州",
        "preface": "",
        "paragraphs": [
            "归心常共知，归路不相随。",
            "彼此无依倚，东西又别离。",
            "山花含雨湿，江树近潮欹。",
            "莫恋渔樵兴，生涯各有为。"
        ],
        "notes": "",
        "id": "a6b766068439e6596f8f433871335677"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寻华阳隐者",
        "preface": "",
        "paragraphs": [
            "闲却白云居，行踪出去初。",
            "窗中聊取笔，架上独留书。",
            "日背林光冷，潭澄岳影虚。",
            "长闻得药力，此说复何如。"
        ],
        "notes": "",
        "id": "82aa99b2c22f7fec09d903fcbe1e8534"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安即事",
        "preface": "",
        "paragraphs": [
            "岂得有书名，徒为老帝京。",
            "关中秋气早，雨后夜凉生。",
            "沧海身终泛，青门梦已行。",
            "秦人纵相识，多少别离情。"
        ],
        "notes": "",
        "id": "26834e87f61fce8582c4c48e3b6a567c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人游塞北",
        "preface": "",
        "paragraphs": [
            "朔野正秋风，前程见碛鸿。",
            "日西身独远，山转路无穷。",
            "树隔高关断，沙连大漠空。",
            "君看河外将，早晚拟平戎。"
        ],
        "notes": "",
        "id": "59a23119b80241da77bad221cdc57352"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "陕府上姚中丞",
        "preface": "",
        "paragraphs": [
            "关东领藩镇，[阙]下授旌旄。",
            "觅句秋吟苦，酬恩夜坐劳。",
            "天开吹角出，木落上楼高。",
            "闲话钱塘郡，半年听海潮。"
        ],
        "notes": "",
        "id": "628dacba0a515c38cc4b7f358360897c"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送供奉喻炼师归天目山",
        "preface": "",
        "paragraphs": [
            "承恩虽内殿，得道本深山。",
            "举世相看老，孤峰独自还。",
            "溪来青壁里，路在白云间。",
            "绝顶无人住，双峰是旧关。"
        ],
        "notes": "",
        "id": "2e75a18dbe70edcd3930c295ed3f418a"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "之任建安渌溪亭偶作二首 一",
        "preface": "",
        "paragraphs": [
            "入境当春务，农蚕事正殷。",
            "逢溪难饮马，度岭更劳人。",
            "想取烝黎泰，无过赋歛均。",
            "不知成政后，谁是得为邻。"
        ],
        "notes": "",
        "id": "a28b10f55282c9782884e4d4852ccb89"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "之任建安渌溪亭偶作二首 二",
        "preface": "",
        "paragraphs": [
            "维舟绿溪岸，绕郡白云峰。",
            "将幕连山起，人家向水重。",
            "短才无独见，长策未相逢。",
            "所幸分尧理，烝民悉可封。"
        ],
        "notes": "",
        "id": "a2429f7bf881fdf15eb39b90a083b5bd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送侯郎中任新定二首 一",
        "preface": "",
        "paragraphs": [
            "为郎非白头，作牧授沧洲。",
            "江界乘潮入，山川值胜游。",
            "暑气随转扇，凉月傍开楼。",
            "便欲归田里，抛官逐隐侯。"
        ],
        "notes": "",
        "id": "3967210db9b83deca694550001350d00"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送侯郎中任新定二首 二",
        "preface": "",
        "paragraphs": [
            "罢郎东出守，半路得浮舟。",
            "大斾行当夏，桐江到未秋。",
            "云闲分岛寺，涛静见沙鸥。",
            "谁伴临清景，吟诗上郡楼。"
        ],
        "notes": "",
        "id": "a812e782d051e9d8bd054af9c585ba2f"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送太学吴康仁及第南归",
        "preface": "",
        "paragraphs": [
            "因为太学选，志业彻春闱。",
            "首领诸生出，先登上第归。",
            "一荣犹未已，具庆且应稀。",
            "纵马行青草，临岐脱白衣。",
            "家遥楚国寄，帆对汉山飞。",
            "知己盈华省，看君再发机。"
        ],
        "notes": "",
        "id": "5475b5b85448f95a131a2eda682f46fd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "陕州题河上亭",
        "preface": "",
        "paragraphs": [
            "岸拥洪流急，亭开清兴长。",
            "当轩河草晚，入坐水风凉。",
            "独鸟惊来客，孤云触去樯。",
            "秋声和远雨，暮色带微阳。",
            "浪静澄牕影，沙阴发簟光。",
            "逍遥每尽日，谁识爱沧浪。"
        ],
        "notes": "",
        "id": "0b6f8973afd620709739210a571a0a98"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "留题姚氏山斋",
        "preface": "",
        "paragraphs": [
            "未厌栖林趣，犹怀济世才。",
            "闲眠知道在，高步会时来。",
            "露滴从添砚，蝉吟便送杯。",
            "乱书离缥帙，迸笋出苔莓。",
            "异果因僧摘，幽窗为燕开。",
            "春游何处尽，欲别几迟回。"
        ],
        "notes": "",
        "id": "a7e5c715fbcb8153b5386047a118b484"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安书怀投知己",
        "preface": "",
        "paragraphs": [
            "所学近雕虫，知难谒至公。",
            "徒随众人后，拟老一生中。",
            "间岁家书到，经荒世业空。",
            "心悬沧海断，梦与白云通。",
            "玉漏声连北，银河气极东。",
            "关门迢递月，禁苑寂寥鸿。",
            "地广身难束，时平道独穷。",
            "萧条苔长雨，淅沥叶危风。",
            "久媿干朝客，多惭别钓翁。",
            "因依非不忝，延荐况曾蒙。",
            "与善应无替，垂恩本有终。",
            "霜天摇落日，莫使逐孤蓬。"
        ],
        "notes": "",
        "id": "7fb7ed8201ff26bdfb7d7d368913d0d2"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送姚侍御充渭北掌书记",
        "preface": "",
        "paragraphs": [
            "北境烽烟急，南山战伐频。",
            "抚绥初易帅，参画尽须人。",
            "书记才偏称，朝廷意更亲。",
            "绣衣行李日，绮陌别离尘。",
            "报国将临虏，之藩不离秦。",
            "豸冠严在首，雄笔健随身。",
            "饮马河声暮，休兵塞色春。",
            "败亡仍暴骨，冤哭可伤神。",
            "上策何当用，边情此是真。",
            "雕阴曾久客，拜送欲沾巾。"
        ],
        "notes": "",
        "id": "82eed091ec59c21cedb97710de4d4189"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安书情投知己",
        "preface": "",
        "paragraphs": [
            "陕服因诗句，从容已半年。",
            "一从归阙下，罕得到门前。",
            "每候朝轩出，常看列宿悬。",
            "重投期见奖，数首果蒙传。",
            "转觉功宜倍，兼令住更坚。",
            "都忘春暂醉，少省夜曾眠。",
            "烦暑灯谁读，孤云业自专。",
            "精华搜未竭，骚雅琢须全。",
            "此事勤虽过，他谋拙莫先。",
            "槐街劳白日，桂路在青天。",
            "取第殊无序，还乡可有缘。",
            "旅情长越鸟，秋思几秦蝉。",
            "月色千楼满，砧声万井连。",
            "江山阻迢递，时节暗推迁。",
            "道即穷通守，才应始末怜。",
            "书绅相戒语，藏箧赠行篇。",
            "致主当齐圣，为郎本是仙。",
            "人心期际会，凤翼许迁延。",
            "毕竟良图在，何妨逸性便。",
            "幽斋中寝觉，珍木正阴圆。",
            "隐几闲瞻夜，临云兴渺然。",
            "五陵供丽景，六义动花牋。",
            "倘与潜生翼，宁非助化权。",
            "免教垂素髪，归种海隅田。"
        ],
        "notes": "",
        "id": "fd58a8bcdceb9afde52983c15fae5b07"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "府试丹浦非乐战",
        "preface": "",
        "paragraphs": [
            "自古为君道，垂衣致理难。",
            "怀仁须去杀，用武即胜残。",
            "毒帜诛方及，兵临衅可观。",
            "居来彭蠡固，战罢洞庭宽。",
            "雪国知天远，霜林是血丹。",
            "吾皇则尧典，薄伐至桑亁。"
        ],
        "notes": "",
        "id": "ed35478def1758063385a18f96dc1702"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "府试风雨闻鸡",
        "preface": "",
        "paragraphs": [
            "不为风雨变，鸡德一何贞。",
            "在暗长先觉，临晨即自鸣。",
            "阴霾方见信，顷刻讵移声。",
            "向晦如相警，知时似独清。",
            "萧萧和断漏，喔喔报重城。",
            "欲识诗人兴，中含君子情。"
        ],
        "notes": "",
        "id": "ea334f05a2b44bedcc983f9262df0542"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "府试观兰亭图",
        "preface": "",
        "paragraphs": [
            "往会人何处，遗踪事可观。",
            "林亭今日在，草木古春残。",
            "笔想吟中驻，杯疑饮后干。",
            "向青穿峻岭，当白认回湍。",
            "月影窗间夜，湖光枕上寒。",
            "不知诗酒客，谁更慕前欢。"
        ],
        "notes": "",
        "id": "518103a69009490621e82adea32de931"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "府试老人星见",
        "preface": "",
        "paragraphs": [
            "良宵出户庭，极目向青冥。",
            "海内逢康日，天边见寿星。",
            "临空遥的的，竟晓独荧荧。",
            "春后先依景，秋来忽近丁。",
            "垂休临有道，作瑞掩前经。",
            "岂比周王梦，徒言得九龄。"
        ],
        "notes": "",
        "id": "16fb470d90158fa9023a3759cb6c1d36"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "省试振鹭",
        "preface": "",
        "paragraphs": [
            "有鸟生江浦，霜华作羽翰。",
            "君臣将比洁，朝野共相欢。",
            "月影林梢下，冰光水际残。",
            "翻飞时共乐，饮啄道皆安。",
            "逈翥宜高咏，群栖入静看。",
            "由来鸳鹭侣，济济列千官。"
        ],
        "notes": "",
        "id": "3df97c12039ce13aa8925ce85838b503"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄辛明府",
        "preface": "",
        "paragraphs": [
            "何处无苛政，东南有子男。",
            "细将朝客说，须是邑人谙。",
            "别业空经稔，归田独未甘。",
            "目凝烟积树，心贮月明潭。",
            "晓鼓愁方乱，春山睡正酣。",
            "不任啼鸟思，乡社欲桑蚕。"
        ],
        "notes": "",
        "id": "882499ae0bcdb52c69c814b0850e6882"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "苑中题友人林亭",
        "preface": "",
        "paragraphs": [
            "井邑藏嵓穴，幽栖趣若何。",
            "春篁抽笋密，夏鸟杂雏多。",
            "坐有清风至，林无暑气过。",
            "乱书还就叶，真饮不听歌。",
            "片影明红藓，斜阴映绿萝。",
            "雄文终可惜，莫更弃高科。"
        ],
        "notes": "",
        "id": "f41a27dfa2a3fc1bb50f2a30c0ee0186"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "投京兆府试官任文学先辈",
        "preface": "",
        "paragraphs": [
            "高兴每论诗，非才独见推。",
            "应当明试日，不比暗投时。",
            "出口人皆信，操心自可知。",
            "孤单虽有托，际会别无期。",
            "取舍知由己，穷通断在兹。",
            "贱身何足数，公道自难欺。",
            "泽国违甘旨，渔舟积梦思。",
            "长安未归去，为倚鉴妍媸。"
        ],
        "notes": "",
        "id": "e4b0951a3f75b6fb1f9dfc3a32566ae7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "宋少府东溪泛舟",
        "preface": "",
        "paragraphs": [
            "登岸还入舟，水禽惊笑语。",
            "晚叶低众色，湿云带繁暑。",
            "落日乘醉归，溪流复几许。"
        ],
        "notes": "",
        "id": "eafd2d71a4a9ce25a60687e3154a87e9"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "闻北虏入灵州二首 一",
        "preface": "",
        "paragraphs": [
            "河冰一夜合，虏骑入灵州。",
            "岁岁徴兵去，难防塞草秋。"
        ],
        "notes": "",
        "id": "1478d96fb6a4b0ddb0cfd3a8e5c71e32"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "闻北虏入灵州二首 二",
        "preface": "",
        "paragraphs": [
            "见说灵州战，沙中血未干。",
            "将军日告急，走马向长安。"
        ],
        "notes": "",
        "id": "93866063fc53a53dd7ff3d46e1078353"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送友人下第归感怀",
        "preface": "",
        "paragraphs": [
            "帝里春无意，归山对物华。",
            "即应来日去，九陌踏槐花。"
        ],
        "notes": "",
        "id": "263db607607497afae80186b6aedead9"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠桂林友人",
        "preface": "",
        "paragraphs": [
            "君家桂林住，日伐桂枝炊。",
            "何事东堂树，年年待一枝。"
        ],
        "notes": "",
        "id": "cf649b044905bb40207be111c3407575"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "长安感怀",
        "preface": "",
        "paragraphs": [
            "一第知何日，全家待此身。",
            "空将灞陵酒，酌送向东人。"
        ],
        "notes": "",
        "id": "5a06e7cefcdbe96466369edb1a0ed91a"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "题长孙桐树",
        "preface": "",
        "paragraphs": [
            "一去龙门侧，千年凤影移。",
            "空余剪圭处，无复在孙枝。"
        ],
        "notes": "",
        "id": "54a999448a547582dc9662be31a23642"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "渡汉江",
        "preface": "",
        "paragraphs": [
            "岭外音书绝，经年复历春。",
            "近乡情更怯，不敢问来人。"
        ],
        "notes": "",
        "id": "e7f5a20565598c338f79c03b8808aa45"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "嵩山夜还",
        "preface": "",
        "paragraphs": [
            "家住东臯去，好采旧山薇。",
            "自省游泉石，何曾不夜归。"
        ],
        "notes": "",
        "id": "52c90fbc5dd6cb6895c6c405ef9d83ea"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "暮秋宿清源上人院",
        "preface": "",
        "paragraphs": [
            "野客愁来日，山房木落中。",
            "微风生夜半，积雨向秋终。",
            "证道方离法，安禅不住空。",
            "迷途将觉路，语默见西东。"
        ],
        "notes": "",
        "id": "6be5e70a5fd2978324a936e68d552062"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "秋夜宿重本上人院",
        "preface": "",
        "paragraphs": [
            "却忆凉堂坐，明河几度流。",
            "安禅逢小暑，抱疾入高秋。",
            "水国曾重讲，云林半旧游。",
            "此来看月落，还似道相求。"
        ],
        "notes": "",
        "id": "92e52af667aedd469a68d63eff270bdd"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "赠立规上人",
        "preface": "",
        "paragraphs": [
            "竹向空斋合，无僧在四邻。",
            "去云离坐石，斜月到禅身。",
            "树老风终夜，山寒雪见春。",
            "不知诸祖后，传印是何人。"
        ],
        "notes": "",
        "id": "a108f6b20b0e5b55bb2f60571261b38e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "苏州寒食日送人归觐",
        "preface": "",
        "paragraphs": [
            "江城寒食下，花木惨离魂。",
            "几宿投山寺，孤帆过海门。",
            "□声泼火雨，柳色禁烟村。",
            "定看堂高后，斑衣灭泪痕。"
        ],
        "notes": "",
        "id": "d1821f82abb3f284be3bf14f6ea37e7e"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "即席送许□之曹南省兄",
        "preface": "",
        "paragraphs": [
            "梅烂荷圆六月天，归帆高背虎丘烟。",
            "到时自见成行雁，别处休听满树蝉。",
            "卖劒为赊吴市酒，携家犹借洞庭船。",
            "待看春榜来江外，名占蓬莱第几仙。"
        ],
        "notes": "",
        "id": "2726e85f5a28cee140a2f0db79c127e7"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送罗著作两浙按狱",
        "preface": "",
        "paragraphs": [
            "使印星车适旧游，陶潜今日在瀛洲。",
            "科条尽晓三千罪，囹圄应空十二州。",
            "旧绶有香笼驿马，皇华无暇狎沙鸥。",
            "归来重过姑苏郡，莫忘题名在虎丘。"
        ],
        "notes": "",
        "id": "b6d7e2d0ebeeb0e401197adbcfe51b5a"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "下第后屏居书怀寄张侍御",
        "preface": "",
        "paragraphs": [
            "刖足岂一生，良工隔千里。",
            "故山彭泽上，归梦向汾水。",
            "低催神气尽，僮仆心亦耻。",
            "未达谁不知，达者多忘此。",
            "行年忽已壮，去老年更几。",
            "功名如不彰，身殁岂为鬼。",
            "才看芳草歇，即叹凉风起。",
            "骢马未来朝，嘶声尚在耳。"
        ],
        "notes": "",
        "id": "69fe788fa5a55cfb53bb1715876d5341"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "荅韩中丞容不饮酒",
        "preface": "",
        "paragraphs": [
            "老大成名仍足病，强听丝竹亦无欢。",
            "高情太守容闲坐，借与青山尽日看。"
        ],
        "notes": "",
        "id": "5d24f0c8e327bb6f3da50ed69d383221"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "只将五字句，用破一生心。",
            "楚里八千里，槃槃此都会。",
            "巍峩数里城，远水相映带。"
        ],
        "notes": "",
        "id": "71a4b4e1260c24a5ca0e4ecb15023443"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "南游湘汉寄友人",
        "preface": "",
        "paragraphs": [
            "南去远三京，三湘五月行。",
            "巴江雪水下，楚泽火云生。",
            "向野聊中饮，乘凉探暮程。",
            "离怀不可说，已近峡猨声。"
        ],
        "notes": "",
        "id": "29a37c9962a75ed7d516390864a56414"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "送刘山人归洞庭",
        "preface": "",
        "paragraphs": [
            "却共孤云去，高眠最上峰。",
            "半湖乘早月，中路入疏钟。",
            "秋尽虫声急，夜深山雨重。",
            "当时同隐者，分得几株松。"
        ],
        "notes": "",
        "id": "0b2906c5f2b950e2ce90fb4f1c2bba13"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "望南郡城（《全唐诗》引《方舆胜览》缺题）",
        "preface": "",
        "paragraphs": [
            "楚地八千里，槃槃此都会。",
            "巍峨数里城，远水霜映带。",
            "（《舆地纪胜》六五《江陵府》）。"
        ],
        "notes": "",
        "id": "cd8f097fa6124b41b2cc8078273571bb"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "寄旧友西干耕隐童先辈",
        "preface": "",
        "paragraphs": [
            "种竹参差长，栽松次第成。",
            "戎衣遍江汉，未厌子真耕。",
            "（《四部业刊三编》影明抄本《梨岳诗集·辑补》（原注：「右见徐璈刊本。",
            "」）。"
        ],
        "notes": "",
        "id": "ca05ae3ecd6ea605a7142a32e16d63d8"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "宝贤堂",
        "preface": "",
        "paragraphs": [
            "游访曾经驻马看，窦犨遗像在林峦。",
            "泉分石洞千条碧，人在冰壶六月寒。",
            "时雨欲来腾雾霭，微风初动漾波澜。",
            "个中若置羊裘叟，绝胜当年七里滩。",
            "（《古今图书集成·职方典》卷三○五《太原府部》）。"
        ],
        "notes": "",
        "id": "98e12c176fe67966dcfbe8806173ada1"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "苏州寒食日送人归觐",
        "preface": "",
        "paragraphs": [
            "江声寒食下，花木惨离魂。",
            "几宿投山寺，孤帆过海门。",
            "篷声泼火雨，柳色禁烟村。",
            "定看堂高后，斑衣灭泪痕。",
            "（见《择是居丛书》影宋绍定二年刊本宋范成大《吴郡志》卷四九）（按：《全唐诗》卷五八九录此诗，有缺字，今重录。",
            "另同卷《即席送许□之曹南省兄》，据《吴郡志》同卷，所缺一字为「制」字，诗不重录。",
            "）。"
        ],
        "notes": "",
        "id": "34302b9d745d04dcf91487d001b0aea8"
    },
    {
        "author": "李频",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "恩深转无语，怀抱自分明。",
            "（见《吟窗杂录》卷十三王梦简《进士王氏诗要格律》）（按：原署「李颖」，收二联，另一联「天下已归汉，山中犹避秦」，为李频《四皓庙》句，知此二句亦为李频诗。",
            "）。"
        ],
        "notes": "",
        "id": "319fb0ee1532606b6a8dbfa60c9c482b"
    }
]