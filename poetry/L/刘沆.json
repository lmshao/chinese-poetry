[
    {
        "author": "刘沆",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "虎生三日便窥牛，猎犬宁能掉尾求。",
            "若不去登黄阁贵，便须来伴赤松游。",
            "奴颜婢舌诚堪耻，羊狠狼贪自合羞。",
            "现尺太阿星斗焕，何时去取魏齐头。"
        ],
        "notes": "",
        "id": "6f63c739a4eac70636648451c6345ae2"
    },
    {
        "author": "刘沆",
        "dynasty": "宋",
        "type": "诗",
        "rhythmic": "",
        "title": "小孤山",
        "preface": "",
        "paragraphs": [
            "擎天有八柱，一柱此焉存。",
            "石耸千寻势，波留四面痕。",
            "江湖中作镇，风浪里盘根。",
            "平地安然者，饶他五岳尊。"
        ],
        "notes": "",
        "id": "d8f0c7ddfb5a7ba808b0f4e29a7eaf44"
    },
    {
        "author": "刘沆",
        "dynasty": "宋",
        "type": "诗",
        "rhythmic": "",
        "title": "送乡人尹鉴登第归",
        "preface": "",
        "paragraphs": [
            "少年相款老相逢，乡举虽同遇不同。",
            "我已位尘三事后，君方名列五科中。",
            "荣登莫计名高下，宦达须由善始终。",
            "若到乡关人见问，为言归思满秋风。"
        ],
        "notes": "",
        "id": "d6c6d525eeda7f2f6110866cd12150af"
    },
    {
        "author": "刘沆",
        "dynasty": "宋",
        "type": "诗",
        "rhythmic": "",
        "title": "聪明泉",
        "preface": "",
        "paragraphs": [
            "义山山下有灵泉，泉号聪明自古传。",
            "四百年中三出相，不才何幸继前贤。"
        ],
        "notes": "",
        "id": "8b560f9cea5ec9f1ae8b9916056c6c6b"
    },
    {
        "author": "刘沆",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "三月内方有，百花中更无。"
        ],
        "notes": "",
        "id": "df29733dc52f68ae161946d9c21b2fff"
    }
]