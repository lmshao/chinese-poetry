[
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "游金庭",
        "preface": "",
        "paragraphs": [
            "衡岳真人称福地，南齐高士寄山河。",
            "赤城仙去骑丹凤，墨沼人传咏白鹅。",
            "一世风流俱寂寞，千年气象故嵯峨。",
            "登临不尽怀人恨，唯有苍苍石可磨。"
        ],
        "notes": "",
        "id": "963c2064e96372b7cfbeceedae3acd29"
    },
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "上巳谢王丰父惠酒",
        "preface": "",
        "paragraphs": [
            "风雩三月初三日，褉事宣和胜永和。",
            "又见会稽王内史，兰亭封酒爱新鹅。"
        ],
        "notes": "",
        "id": "1375afd469d74964bf5e7b714418c49f"
    },
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "元日甘泉会，衣冠拜冕旒。",
            "图书一四海，玉帛万诸侯。"
        ],
        "notes": "",
        "id": "ea5d1572d865d8c14ed5c2024fa25242"
    },
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "紫宸拜赐鸣双笏，皂盖颁春佩左符。"
        ],
        "notes": "",
        "id": "e7b6a510370c1e8a2e4987ee0e50589f"
    },
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "膺门昔忝登龙客，董墓今悲下马人。"
        ],
        "notes": "",
        "id": "a30b85d721d2d4b90a0628ac8874c9ad"
    },
    {
        "author": "刘旦",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "感恻复何言。"
        ],
        "notes": "",
        "id": "c162dfbd2a5329c6f05124b60d5697b5"
    }
]