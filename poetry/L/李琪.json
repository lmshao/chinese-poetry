[
    {
        "author": "李琪",
        "dynasty": "唐",
        "type": "诗",
        "rhythmic": "",
        "title": "奉试诏用拓拔思恭为京北收复都统",
        "preface": "",
        "paragraphs": [
            "飞骑经巴栈，鸿恩及夏台。",
            "将从天上去，人自日边来。",
            "此处金门远，何时玉辇回。",
            "早平关右贼，莫待诏书催。"
        ],
        "notes": "",
        "id": "0bb5153ba9a412faf35d4f623bf8492d"
    },
    {
        "author": "李琪",
        "dynasty": "唐",
        "type": "诗",
        "rhythmic": "",
        "title": "题广爱寺楞伽山",
        "preface": "",
        "paragraphs": [
            "善高天外远，方丈海中遥。",
            "自有山神护，应无劫火烧。",
            "坏文侵古壁，飞剑出寒霄。",
            "何似苍苍色，严妆十七朝。"
        ],
        "notes": "",
        "id": "995c1f2f49023c408afc5109810edce0"
    },
    {
        "author": "李琪",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "哀痛不下诏，登封谁上书。"
        ],
        "notes": "",
        "id": "96474c3a1617a08545fb3432c724ce09"
    },
    {
        "author": "李琪",
        "dynasty": "唐",
        "type": "诗",
        "rhythmic": "",
        "title": "咏石砚",
        "preface": "",
        "paragraphs": [
            "远来柯岭外，近到玉堂间。",
            "乍琢文犹涩，新磨墨尚悭。",
            "不能濡大笔，何要别秋山。",
            "（《文房四谱》三《砚谱》）。"
        ],
        "notes": "",
        "id": "ef05fb047ad407c1224c88a8bead1cc9"
    },
    {
        "author": "李琪",
        "dynasty": "宋",
        "type": "诗",
        "rhythmic": "",
        "title": "赈荒到天台有作二首  其一",
        "preface": "",
        "paragraphs": [
            "我亦田夫偶得官，深知茅屋有饥寒。",
            "纷然遮道呻吟状，一作同胞疾痛观。",
            "水际山陬多隠瘼，风餐雨宿敢图安。",
            "破襦裹米皆王□，粒粒当知帝泽宽。"
        ],
        "notes": "",
        "id": "d9880cb9e3cfa2b29e0fa2dd2ead1ce7"
    },
    {
        "author": "李琪",
        "dynasty": "宋",
        "type": "诗",
        "rhythmic": "",
        "title": "赈荒到天台有作二首  其二",
        "preface": "",
        "paragraphs": [
            "驰驱徒步问民饥，似我寒儒负笈时。",
            "偪仄荒村随户到，萧疏几屋有烟炊。",
            "平林带暝投山驿，苍鬓冲寒湿雨丝。",
            "野老不知巡历至，相逢尔汝话家私。"
        ],
        "notes": "",
        "id": "e602ab4100dff24969538806ca1980d3"
    }
]