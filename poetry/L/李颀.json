[
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "白日登山望烽火，昏黄饮马傍交河。",
            "行人刁斗风砂暗，公主琵琶幽怨多。",
            "野营万里无城郭，雨雪纷纷连大漠。",
            "胡雁哀鸣夜夜飞，胡儿眼泪双双落。",
            "闻道玉门犹被遮，应将性命逐轻车。",
            "年年战骨埋荒外，空见蒲萄入汉家。"
        ],
        "notes": "",
        "id": "a2377446fa5ccd3a4700677c9715f8f6"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "琴曲歌辞 湘夫人",
        "preface": "",
        "paragraphs": [
            "九嶷日已暮，三湘云复愁。",
            "窅蔼罗袂色，潺湲江水流。",
            "佳期来北渚，捐玦在芳洲。"
        ],
        "notes": "",
        "id": "16385c13485a4ddfcfce19d83501e26f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "杂曲歌辞 缓歌行",
        "preface": "",
        "paragraphs": [
            "小来托身攀贵游，倾财破产无所忧。",
            "暮拟经过石渠署，朝将出入铜龙楼。",
            "结交杜陵轻薄子，谓言可生复可死。",
            "一沈一浮会有时，弃我翻然如脱屣。",
            "男儿立身须自彊，十五闭户颍水阳。",
            "业就功成见明主，击钟鼎食坐华堂。",
            "二八蛾眉梳堕马，美酒清歌曲房下。",
            "文昌宫中赐锦衣，长安陌上退朝归。",
            "五侯宾从莫敢视，三省官僚揖者稀。",
            "早知今日读书是，悔作从来任侠非。"
        ],
        "notes": "",
        "id": "3eab6391f6a8256574886e758a63de3b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "汉家名臣杨德祖，四代五公享茅土。",
            "父兄子弟绾银黄，跃马鸣珂朝建章。",
            "火浣单衣绣方领，茱萸锦带玉盘囊。",
            "宾客填街复满坐，片言出口生辉光。",
            "世人逐势争奔走，沥胆隳肝惟恐后。",
            "当时一顾生青云，自谓生死长随君。",
            "一朝谢病还乡里，穷巷苍茫绝知己。",
            "秋风落叶闭重门，昨日论交竟谁是。",
            "薄俗嗟嗟难重陈，深山麋鹿下为邻。",
            "鲁连所以蹈沧海，古往今来称达人。"
        ],
        "notes": "",
        "id": "e2ddfa81a42178edf8e30272be468163"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "杂歌谣辞 郑樱桃歌",
        "preface": "",
        "paragraphs": [
            "石季龙，僭天禄。",
            "擅雄豪，美人姓郑名樱桃。",
            "樱桃美颜香且泽，娥娥侍寝专宫掖。",
            "后庭卷衣三万人，翠眉清镜不得亲。",
            "官军女骑一千匹，繁花照耀漳河春。",
            "织成花映红纶巾，红旗掣曳卤簿新。",
            "鸣鼙走马接飞鸟，铜[驮]琴瑟随去尘。",
            "凤阳重门如意馆，百尺金梯倚银汉。",
            "自言富贵不可量，女为公主男为王。",
            "赤花双簟珊瑚床，盘龙斗帐琥珀光。",
            "淫昏伪位神所恶，灭石者陵终不误。",
            "邺城苍苍白露微，世事飜覆黄云飞。"
        ],
        "notes": "",
        "id": "c04dca29926107d6f6bfce3f9f45cbd2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "湘夫人",
        "preface": "",
        "paragraphs": [
            "九嶷日已暮，三湘云复愁。",
            "窅霭罗袂色，潺湲江水流。",
            "佳期来北渚，捐佩在芳洲。"
        ],
        "notes": "",
        "id": "16385c13485a4ddfcfce19d83501e26f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "黄云雁门郡，日暮风沙里。",
            "千骑黑貂裘，皆称羽林子。",
            "金笳吹朔雪，铁马嘶云水。",
            "帐下饮蒲萄，平生寸心是。"
        ],
        "notes": "",
        "id": "d6f50d11757602c5b4a01bc60f93c7e7"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "古塞下曲",
        "preface": "",
        "paragraphs": [
            "行人朝走马，直指蓟城傍。",
            "蓟城通漠北，万里别吾乡。",
            "海上千烽火，沙中百战场。",
            "军书发上郡，春色度河阳。",
            "褭褭汉宫柳，青青胡地桑。",
            "琵琶出塞曲，横笛断君肠。"
        ],
        "notes": "",
        "id": "a2bb271ed8ec2b160d5a91cf4b5b1945"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "渔父歌",
        "preface": "",
        "paragraphs": [
            "白首何老人，蓑笠蔽其身。",
            "避世长不仕，钓鱼清江滨。",
            "浦沙明濯足，山月静垂纶。",
            "寓宿湍与濑，行歌秋复春。",
            "持竿湘岸竹，𦶟火芦洲薪。",
            "绿水饭香稻，青荷包紫鳞。",
            "于中还自乐，所欲全吾真。",
            "而笑独醒者，临流多苦辛。"
        ],
        "notes": "",
        "id": "12be055500a32f7e182c1dcbb5129a7e"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "东京寄万楚",
        "preface": "",
        "paragraphs": [
            "濩落久无用，隐身甘采薇。",
            "仍闻薄宦者，还事田家衣。",
            "颍水日夜流，故人相见稀。",
            "春山不可望，黄鸟东南飞。",
            "濯足岂长往，一樽聊可依。",
            "了然潭上月，适我胷中机。",
            "在昔同门友，如今出处非。",
            "优游白虎殿，偃息青琐闱。",
            "且有荐君表，当看携手归。",
            "寄书不待面，兰茝空芳菲。"
        ],
        "notes": "",
        "id": "47af024e1ef8f1d0d941a9dab1b9b650"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄焦炼师",
        "preface": "",
        "paragraphs": [
            "得道凡百岁，烧丹惟一身。",
            "悠悠孤峰顶，日见三花春。",
            "白鹤翠微里，黄精幽涧滨。",
            "始知世上客，不及山中人。",
            "仙境若在梦，朝云如可亲。",
            "何由覩颜色，挥手谢风尘。"
        ],
        "notes": "",
        "id": "49185e5d83dd249cd7b4b1f135b013cf"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "望鸣臯山白云寄洛阳卢主簿",
        "preface": "",
        "paragraphs": [
            "饮马伊水中，白云鸣臯上。",
            "氛氲山绝顶，行子时一望。",
            "照日龙虎姿，攒空冰雪状。",
            "嵡嵸殊未已，崚嶒忽相向。",
            "皎皎横绿林，霏霏澹青嶂。",
            "远映村更失，孤高鹤来傍。",
            "胜气欣有逢，仙游且难访。",
            "故人吏京剧，每事多闲放。",
            "室画峨眉峰，心格洞庭浪。",
            "惜哉清兴里，不见予所尚。"
        ],
        "notes": "",
        "id": "e7b69b634f9e13ec984eeb37d20e16e4"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄万齐融",
        "preface": "",
        "paragraphs": [
            "名高不择仕，委世随虚舟。",
            "小邑常叹屈，故乡行可游。",
            "青枫半村户，香稻盈田畴。",
            "为政日清净，何人同海鸥。",
            "摇巾北林夕，把菊东山秋。",
            "对酒池云满，向家湖水流。",
            "岸阴止鸣鹄，山色映潜虬。",
            "靡靡俗中理，萧萧川上幽。",
            "昔年至吴郡，常隐临江楼。",
            "我有一书札，因之芳杜洲。"
        ],
        "notes": "",
        "id": "113630751f13b94d9793509c32d98109"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "赠张旭",
        "preface": "",
        "paragraphs": [
            "张公性嗜酒，豁达无所营。",
            "皓首穷草隶，时称太湖精。",
            "露顶据胡床，长呌三五声。",
            "兴来洒素壁，挥笔如流星。",
            "下舍风萧条，寒草满户庭。",
            "问家何所有，生事如浮萍。",
            "左手持蟹螯，右手执丹经。",
            "瞪目视霄汉，不知醉与醒。",
            "诸宾且方坐，旭日临东城。",
            "荷叶裹江鱼，白瓯贮香秔。",
            "微禄心不屑，放神于八纮。",
            "时人不识者，即是安期生。"
        ],
        "notes": "",
        "id": "60c10606480748762fd8c132a317132c"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "赠苏明府",
        "preface": "",
        "paragraphs": [
            "苏君年几许，状貌如玉童。",
            "采药傍梁宋，共言随日翁。",
            "常辞小县宰，一往东山东。",
            "不复有家室，悠悠人世中。",
            "子孙皆老死，相识悲转蓬。",
            "发白还更黑，身轻行若风。",
            "泛然无所系，心与孤云同。",
            "出入虽一杖，安然知始终。",
            "愿闻素女事，去采山花丛。",
            "诱我为弟子，逍遥寻葛洪。"
        ],
        "notes": "",
        "id": "1f59d884869b47c2ffae4f81459deb07"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "登首阳山谒夷齐庙",
        "preface": "",
        "paragraphs": [
            "古人已不见，乔木竟谁过。",
            "寂寞首阳山，白云空复多。",
            "苍苔归地骨，皓首采薇歌。",
            "毕命无怨色，成仁其若何。",
            "我来入遗庙，时候微清和。",
            "落日吊山鬼，回风吹女萝。",
            "石崖向西豁，引领望黄河。",
            "千里一飞鸟，孤光东逝波。",
            "驱车层城路，惆怅此岩阿。"
        ],
        "notes": "",
        "id": "91aa744a58ee1622b41d05aaba9f022b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "谒张果先生",
        "preface": "",
        "paragraphs": [
            "先生谷神者，甲子焉能计。",
            "自说轩辕师，于今几千岁。",
            "寓游城郭里，浪迹希夷际。",
            "应物云无心，逢时舟不系。",
            "餐霞断火粒，野服兼荷制。",
            "白雪净肌肤，青松养身世。",
            "韬精殊豹隐，炼骨同蝉蜕。",
            "忽去不知谁，偶来宁有契。",
            "二仪齐寿考，六合随休憩。",
            "彭耼犹婴孩，松期且微细。",
            "尝闻穆天子，更忆汉皇帝。",
            "亲屈万乘尊，将穷四海裔。",
            "车徒徧草木，锦帛招谈说。",
            "八骏空往还，三山转亏蔽。",
            "吾君感至德，玄老欣来诣。",
            "受箓金殿开，清斋玉堂闭。",
            "笙歌迎拜首，羽帐崇严衞。",
            "禁柳垂香𬬻，宫花拂仙袂。",
            "祈年宝祚广，致福苍生惠。",
            "何必待龙髯，鼎成方取济。"
        ],
        "notes": "",
        "id": "fa118660896545c4c286135e1d6925f1"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "光上座廊下众山五韵",
        "preface": "",
        "paragraphs": [
            "名岳在庑下，吾师居一床。",
            "每闻楞伽经，只对清翠光。",
            "百谷聚雪色，莓苔侵屋梁。",
            "气盘古壁转，势引幽堦长。",
            "愿游薜叶下，日见金𬬻香。"
        ],
        "notes": "",
        "id": "af5441fc921d7bb86473e0980b5dfab3"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "九月九日刘十八东堂集",
        "preface": "",
        "paragraphs": [
            "风俗尚九日，此情安可忘。",
            "菊花辟恶酒，汤饼茱萸香。",
            "云入授衣假，风吹闲宇凉。",
            "主人尽欢意，林景昼微茫。",
            "清切晚砧动，东西归鸟行。",
            "淹留怅为别，日醉秋云光。"
        ],
        "notes": "",
        "id": "15fd3a7c72d12271c9c7afdefb99c5b1"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "宋少府东谿泛舟",
        "preface": "",
        "paragraphs": [
            "登岸还入舟，水禽惊笑语。",
            "晚叶低众色，湿云带残暑。",
            "落日乘醉归，溪流复几许。"
        ],
        "notes": "",
        "id": "eafd2d71a4a9ce25a60687e3154a87e9"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "与诸公游济渎泛舟",
        "preface": "",
        "paragraphs": [
            "济水出王屋，其源来不穷。",
            "洑泉数眼沸，平地流清通。",
            "皇帝崇祀典，诏书视三公。",
            "分官祷灵庙，奠璧沈河宫。",
            "神应每如荅，松篁气葱茏。",
            "苍螭送飞雨，赤鲤喷回风。",
            "洒酒布瑶席，吹箫下玉童。",
            "玄冥掌阴事，祝史告年丰。",
            "百谷趋潭底，三光悬镜中。",
            "浅深露沙石，苹藻生虚空。",
            "晚景临泛美，亭臯轻霭红。",
            "晴山傍舟楫，白鹭惊丝桐。",
            "我本家颍北，开门见维嵩。",
            "焉知松峰外，又有天坛东。",
            "左手正接䍠，浩歌眄青穹。",
            "夷犹傲清吏，偃仰狎渔翁。",
            "对此川上闲，非君谁与同。",
            "霜凝远村渚，月静蒹葭丛。",
            "兹境信难遇，为欢殊未终。",
            "淹留怅言别，烟屿夕微蒙。"
        ],
        "notes": "",
        "id": "d1e2d8670340195901b9f925c2838cf2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送綦毋三谒房给事",
        "preface": "",
        "paragraphs": [
            "夫子大名下，家无钟石储。",
            "惜哉湖海上，曾校蓬莱书。",
            "外物非本意，此生空澹如。",
            "所思但乘兴，远适唯单车。",
            "高道时坎坷，故交愿吹嘘。",
            "徒言青琐闼，不爱承明庐。",
            "百里人户满，片言争讼疎。",
            "手持莲花经，目送飞鸟余。",
            "晚景南路别，炎云中伏初。",
            "此行傥不遂，归食芦洲鱼。"
        ],
        "notes": "",
        "id": "e8eb34e984d5c87c58630506fcb2425e"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘四",
        "preface": "",
        "paragraphs": [
            "爱君少岐嶷，高视白云乡。",
            "九岁能属文，谒帝游明光。",
            "奉诏赤墀下，拜为童子郎。",
            "尔来屡迁易，三度尉洛阳。",
            "洛阳十二门，官寺郁相望。",
            "青槐罗四面，渌水贯中央。",
            "听讼破秋毫，应物利干将。",
            "辞满如脱屣，立言无否臧。",
            "岁暮风雪暗，秦中川路长。",
            "行人饮腊酒，立马带晨霜。",
            "生事岂须问，故园寒草荒。",
            "从今署右职，莫笑在农桑。"
        ],
        "notes": "",
        "id": "13bb44dc731b460de8d9405afc71e3f2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送裴腾",
        "preface": "",
        "paragraphs": [
            "养德为众许，森然此丈夫。",
            "放情白云外，爽气连虬须。",
            "衡镜合知子，公心谁谓无。",
            "还令不得意，单马遂长驱。",
            "桑野蚕忙时，怜君久踟蹰。",
            "新晴荷卷叶，孟夏雉将雏。",
            "令弟为县尹，高城汾水隅。",
            "相将簿领闲，倚望恒峰孤。",
            "香露团百草，紫梨分万株。",
            "归来授衣假，莫使故园芜。"
        ],
        "notes": "",
        "id": "2eb05f4a54baa273b4410f94060c5561"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送司农崔丞",
        "preface": "",
        "paragraphs": [
            "黄鹂鸣官寺，香草色未已。",
            "同时皆省郎，而我独留此。",
            "维监太仓粟，常对府小史。",
            "清阴罗广庭，政事如流水。",
            "奉使往长安，今承朝野欢。",
            "宰臣应记识，明主必迁官。",
            "塞外貔将虎，池中鸳与鸾。",
            "词人洞箫赋，公子鵕䴊冠。",
            "邑里春方晚，昆明花欲阑。",
            "行行取高位，当使路傍看。"
        ],
        "notes": "",
        "id": "371239746b7d06c890a7b577419cf1ee"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送崔侍御赴京",
        "preface": "",
        "paragraphs": [
            "绿槐荫长路，骏马垂青丝。",
            "柱史谒承明，翩翩将有期。",
            "千官大朝日，奏事临赤墀。",
            "肃肃仪仗里，风生鹰隼姿。",
            "一从登甲科，三拜皆宪司。",
            "按俗又如此，为郎何太迟。",
            "送君暮春月，花落城南陲。",
            "惜别醉芳草，前山劳梦思。"
        ],
        "notes": "",
        "id": "dc92eedcd754ee8799a0cfb5ec37f0cc"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "春送从叔游襄阳",
        "preface": "",
        "paragraphs": [
            "言别恨非一，弃置我宗英。",
            "向用五经笥，今为千里行。",
            "裹粮顾庭草，羸马诘朝鸣。",
            "斗酒对寒食，杂花宜晚晴。",
            "春衣采洲路，夜饮南阳城。",
            "客梦岘山晓，渔歌江水清。",
            "楚俗少相知，远游难称情。",
            "同人应馆谷，刺史在郊迎。",
            "只合侍丹扆，翻令辞上京。",
            "时方春欲暮，叹息向流莺。"
        ],
        "notes": "",
        "id": "cacec283da5b3d9e5ad17c636a7e9285"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "赠别高三十五",
        "preface": "",
        "paragraphs": [
            "五十无产业，心轻百万资。",
            "屠酤亦与群，不问君是谁。",
            "饮酒或垂钓，狂歌兼咏诗。",
            "焉知汉高士，莫识越鸱夷。",
            "寄迹栖霞山，蓬头睢水湄。",
            "忽然辟命下，众谓趋丹墀。",
            "沐浴著赐衣，西来马行迟。",
            "能令相府重，且有函关期。",
            "僶俛从寸禄，旧游梁宋时。",
            "皤皤邑中叟，相候鬓如丝。",
            "官舍柳林静，河梁杏叶滋。",
            "摘芳云景[晏]，把手秋蝉悲。",
            "小县情未惬，折腰君莫辞。",
            "吾观主人意，不久召京师。"
        ],
        "notes": "",
        "id": "315e8e1118d7dcf69a9a587afb58bad5"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "崔五宅送刘跂入京",
        "preface": "",
        "paragraphs": [
            "行人惜寸景，系马暂留欢。",
            "昨日辞小沛，何时到长安。",
            "乡中饮酒礼，客里行路难。",
            "清洛云鸿度，故关风日寒。",
            "维将道可乐，不念身无官。",
            "生事东山远，田园芳岁阑。",
            "东归余谢病，西去子加餐。",
            "宋伯非徒尔，明时正可干。",
            "躬耕守贫贱，失计在林端。",
            "宿昔奉颜色，慙无双玉盘。"
        ],
        "notes": "",
        "id": "77da7e4d09b821ecb9cf8af5adba8c42"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送马录事赴永阳",
        "preface": "",
        "paragraphs": [
            "子为郡从事，主印清淮边。",
            "谈笑一州里，从容群吏先。",
            "手持三尺令，遣决如流泉。",
            "太守既相许，诸公谁不然。",
            "孤城连海树，万室带山烟。",
            "春日谿湖净，芳洲葭菼连。",
            "炊秔蟹螯熟，下筯鲈鱼鲜。",
            "野鹤宿簷际，楚云飞面前。",
            "听歌送离曲，且驻木兰船。",
            "赠尔八行字，当闻佳政传。"
        ],
        "notes": "",
        "id": "9d6d5ed31961d5ede40a57d2fb9ea8cb"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "临别送张𬤇入蜀",
        "preface": "",
        "paragraphs": [
            "出门便为客，惘然悲徒御。",
            "四海维一身，茫茫欲何去？",
            "经山复历水，百恨将千虑。",
            "劒阁望梁州，是君断肠处。",
            "孤云伤客心，落日感君深。",
            "梦里蒹葭渚，天边橘柚林。",
            "蜀江流不测，蜀路险难寻。",
            "木有相思号，猿多愁苦音。",
            "莫向愚山隐，愚山地非近。",
            "故乡可归来，眼见芳菲尽。"
        ],
        "notes": "",
        "id": "2ccfb75e9654ee2bf6dab8b30753220f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送王昌龄",
        "preface": "",
        "paragraphs": [
            "漕水东去远，送君多暮情。",
            "淹留野寺出，向背孤山明。",
            "前望数千里，中无蒲稗生。",
            "夕阳满舟檝，但爱微波清。",
            "举酒林月上，解衣沙鸟鸣。",
            "夜来莲花界，梦里金陵城。",
            "叹息此离别，悠悠江海行。"
        ],
        "notes": "",
        "id": "c33e7d724ea4e9b8806e8e5b0b8208f9"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "留别王卢二拾遗",
        "preface": "",
        "paragraphs": [
            "此别不可道，此心当报谁。",
            "春风灞水上，饮马桃花时。",
            "误作好文士，只令游宦迟。",
            "留书下朝客，我有故山期。"
        ],
        "notes": "",
        "id": "f03218a65ec2eeff35af7051b1780400"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "赠别穆元林",
        "preface": "",
        "paragraphs": [
            "贰职久辞满，藏名三十年。",
            "丹墀策频献，白首官不迁。",
            "明主日征士，吏曹何忽贤。",
            "空怀济世业，欲棹沧浪船。",
            "举酒洛门外，送君春海边。",
            "彼乡有令弟，小邑试烹鲜。",
            "转浦云壑媚，涉江花岛连。",
            "绿芳暗楚水，白鸟飞吴烟。",
            "赠赆亦奚贵，流乱期早旋。",
            "金闺会通籍，生事岂徒然。"
        ],
        "notes": "",
        "id": "144ea14c1a13ed9cf4493b48968673da"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "不调归东川别业",
        "preface": "",
        "paragraphs": [
            "寸禄言可取，托身将见遗。",
            "慙无匹夫志，悔与名山辞。",
            "绂冕谢知己，林园多后时。",
            "葛巾方濯足，蔬食但垂帷。",
            "十室对河岸，渔樵祗在兹。",
            "青郊香杜若，白水映茅茨。",
            "昼景彻云树，夕阴澄古逵。",
            "渚花独开晚，田鹤静飞迟。",
            "且复乐生事，前贤为我师。",
            "清歌聊鼓楫，永日望佳期。"
        ],
        "notes": "",
        "id": "e5d1d6c6c50d7bc5d55161fb9e46cf20"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "晚归东园",
        "preface": "",
        "paragraphs": [
            "出郭喜见山，东行亦未远。",
            "夕阳带归路，霭霭秋稼晚。",
            "樵者乘霁归，野夫及星饭。",
            "请谢朱轮客，垂竿不复返。"
        ],
        "notes": "",
        "id": "5226b1e20270b0eaa6e02aba352db271"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "龙门西峰晓望刘十八不至",
        "preface": "",
        "paragraphs": [
            "春台临永路，跂足望行子。",
            "片片云触峰，离离鸟渡水。",
            "丛林远山上，霁景杂花里。",
            "不见携手人，下山采绿芷。"
        ],
        "notes": "",
        "id": "61869832ebfb469aaa8c87e14990b32b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "裴尹东溪别业",
        "preface": "",
        "paragraphs": [
            "公才廊庙器，官亚河南守。",
            "别墅临都门，惊湍激前后。",
            "旧交与群从，十日一携手。",
            "幅巾望寒山，长啸对高柳。",
            "清欢信可尚，散吏亦何有。",
            "岸雪清城阴，水光远林首。",
            "闲观野人筏，或饮川上酒。",
            "幽云澹徘徊，白鹭飞左右。",
            "庭竹垂卧内，村烟隔南阜。",
            "始知物外情，簪绂同刍狗。"
        ],
        "notes": "",
        "id": "2eaf226c1489830417352653433dfc6c"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "无尽上人东林禅居",
        "preface": "",
        "paragraphs": [
            "草堂每多暇，时谒山僧门。",
            "所对但群木，终朝无一言。",
            "我心爱流水，此地临清源。",
            "含吐山上日，蔽亏松外村。",
            "孤峰隔身世，百衲老寒暄。",
            "禅户积朝雪，花龛来暮猿。",
            "顾余守耕稼，十载隐田园。",
            "萝筿慰舂汲，岩潭恣讨论。",
            "泄云岂知限，至道莫探元。",
            "且愿启关锁，于焉微尚存。"
        ],
        "notes": "",
        "id": "b5d292d0427d8e1e591150626390a115"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题綦毋校书别业",
        "preface": "",
        "paragraphs": [
            "常称挂冠吏，昨日归沧洲。",
            "行客暮帆远，主人庭树秋。",
            "岂伊问天命，但欲为山游。",
            "万物我何有，白云空自幽。",
            "萧条江海上，日夕见丹丘。",
            "生事非渔钓，赏心随去留。",
            "惜哉旷微月，欲济无轻舟。",
            "倏忽令人老，相思河水流。"
        ],
        "notes": "",
        "id": "d3109d13b18faf17e1720cf07c4b0d7a"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题卢道士房",
        "preface": "",
        "paragraphs": [
            "秋砧响落木，共坐茅君家。",
            "惟见两童子，林前汲井华。",
            "空坛静白日，神鼎飞丹砂。",
            "麈尾拂霜草，金铃摇霁霞。",
            "上章人世隔，看[弈]桐阴斜。",
            "稽首问仙要，黄精堪饵花。"
        ],
        "notes": "",
        "id": "dd0a8ccf2297b2b1a81aa4d9c726572c"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题神力师院",
        "preface": "",
        "paragraphs": [
            "大师神杰貌，五岳森禅房。",
            "坚持日月珠，豁见沧江长。",
            "随病拔诸苦，致身如法王。",
            "阶庭药草徧，饭食天花香。",
            "树色向高阁，昼阴横半墙。",
            "每闻第一义，心净琉璃光。"
        ],
        "notes": "",
        "id": "1e22f949030d413c58bb8e71511f3f77"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题僧房双桐",
        "preface": "",
        "paragraphs": [
            "青桐双拂日，傍带凌霄花。",
            "绿叶传僧磬，清阴润井华。",
            "谁能事音律，焦尾蔡邕家。"
        ],
        "notes": "",
        "id": "57009df98fe3a65a6bce6580db5e3d02"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "粲公院各赋一物得初荷",
        "preface": "",
        "paragraphs": [
            "微风和众草，大叶长圆阴。",
            "晴露珠共合，夕阳花映深。",
            "从来不著水，清净本因心。"
        ],
        "notes": "",
        "id": "922159e7aec5da429769a6d95450313b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "李兵曹壁画山水各赋得桂水帆",
        "preface": "",
        "paragraphs": [
            "片帆浮桂水，落日天涯时。",
            "飞鸟看共度，闲云相与迟。",
            "长波无晓夜，泛泛欲何之。"
        ],
        "notes": "",
        "id": "30b572767def3645c2f921e1ce3b30e5"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题合欢",
        "preface": "",
        "paragraphs": [
            "开花复卷叶，艳眼又惊心。",
            "蝶遶西枝露，风披东干阴。",
            "黄衫漂细蘂，时拂女郎砧。"
        ],
        "notes": "",
        "id": "7050e2e3a09fd710fa2080799257a992"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "古从军行",
        "preface": "",
        "paragraphs": [
            "白日登山望烽火，黄昏饮马傍交河。",
            "行人刁斗风沙暗，公主琵琶幽怨多。",
            "野云万里无城郭，雨雪纷纷连大漠。",
            "胡鴈哀鸣夜夜飞，胡儿眼泪双双落。",
            "闻道玉门犹被遮，应将性命逐轻车。",
            "年年战骨埋荒外，空见蒲桃入汉家。"
        ],
        "notes": "",
        "id": "b9f96f3ab9163c046969e311603b3bac"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "汉家名臣杨德祖，四代五公享茅土。",
            "父子兄弟绾银黄，跃马鸣珂朝建章。",
            "火浣单衣绣方领，茱萸锦带玉盘囊。",
            "宾客填街复满座，片言出口生辉光。",
            "世人逐势争奔走，沥胆堕肝惟恐后。",
            "当时一顾登青云，自谓生死长随君。",
            "一朝谢病还乡里，穷巷苍苔绝知己。",
            "秋风落叶闭重门，昨日论交竟谁是。",
            "薄俗嗟嗟难重陈，深山麋鹿可为邻。",
            "鲁连所以蹈东海，古往今来称达人。"
        ],
        "notes": "",
        "id": "e2ddfa81a42178edf8e30272be468163"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "缓歌行",
        "preface": "",
        "paragraphs": [
            "小来托身攀贵游，倾财破产无所忧。",
            "暮拟经过石渠署，朝将出入铜龙楼。",
            "结交杜陵轻薄子，谓言可生复可死。",
            "一沈一浮会有时，弃我翻然如脱屣。",
            "男儿立身须自强，十年闭户颍水阳。",
            "业就功成见明主，击钟鼎食坐华堂。",
            "二八蛾眉梳堕马，美酒清歌曲房下。",
            "文昌宫中赐锦衣，长安陌上退朝归。",
            "五陵宾从莫敢视，三省官僚揖者稀。",
            "早知今日读书是，悔作从前任侠非。"
        ],
        "notes": "",
        "id": "3eab6391f6a8256574886e758a63de3b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "琴歌",
        "preface": "",
        "paragraphs": [
            "主人有酒欢今夕，请奏鸣琴广陵客。",
            "月照城头乌半飞，霜凄万树风入衣。",
            "铜𬬻华烛烛增辉，初弹渌水后楚妃。",
            "一声已动物皆静，四座无言星欲稀。",
            "清淮奉使千余里，敢告云山从此始。"
        ],
        "notes": "",
        "id": "2f27ecbf57dcae4f433a7a24424c8560"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "放歌行荅从弟墨卿",
        "preface": "",
        "paragraphs": [
            "小来好文耻学武，世上功名不解取。",
            "虽沾寸禄已后时，徒欲出身事明主。",
            "柏梁赋诗不及宴，长楸走马谁相数。",
            "歛迹俛眉心自甘，高歌击节声半苦。",
            "由是蹉跎一老夫，养鸡牧豕东城隅。",
            "空歌汉代萧相国，肯事霍家冯子都。",
            "徒尔当年声籍籍，滥作词林两京客。",
            "故人斗酒安陵桥，黄鸟春风洛阳陌。",
            "吾家令弟才不羁，五言破的人共推。",
            "兴来逸气若涛涌，千里长江归海时。",
            "别离短景何萧索，佳句相思能间作。",
            "举头遥望鲁阳山，木叶纷纷向人落。"
        ],
        "notes": "",
        "id": "7ee2e8d5178a4d7c423da4635c535caa"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "王母歌",
        "preface": "",
        "paragraphs": [
            "武皇斋戒承华殿，端拱须臾王母见。",
            "霓旌照耀麒麟车，羽盖淋漓孔雀扇。",
            "手指交梨遣帝食，可以长生临宇县。",
            "头上复戴九星冠，总领玉童坐南面。",
            "欲闻要言今告汝，帝乃焚香请此语。",
            "若能炼魄去三尸，后当见我天皇所。",
            "顾谓侍女董双成，酒阑可奏云和笙。",
            "红霞白日俨不动，七龙五凤纷相迎。",
            "惜哉志骄神不悦，叹息马蹄与车辙。",
            "复道歌钟杳将暮，深宫桃李花成雪。",
            "为看青玉五枝灯，蟠螭吐火光欲绝。"
        ],
        "notes": "",
        "id": "b973f464d25c1e6ec70793f66a1b97c2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "鲛人歌",
        "preface": "",
        "paragraphs": [
            "鲛人潜织水底居，侧身上下随游鱼。",
            "轻绡文彩不可识，夜夜澄波连月色。",
            "有时寄宿来城市，海岛青冥无极已。",
            "泣珠报恩君莫辞，今年相见明年期。",
            "始知万族无不有，百尺深泉架户牖。",
            "鸟没空山谁复望，一望云涛堪白首。"
        ],
        "notes": "",
        "id": "eeef0edc4bfe07b39e4ed01749f2f2c6"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "夏宴张兵曹东堂",
        "preface": "",
        "paragraphs": [
            "重林华屋堪避暑，况乃烹鲜会佳客。",
            "主人三十朝大夫，满座森然见矛戟。",
            "北窓卧簟连心花，竹里蝉鸣西日斜。",
            "羽扇摇风却珠汗，玉盆贮水割甘瓜。",
            "云峰峨峨自冰雪，坐对芳樽不知热。",
            "醉来但挂葛巾眠，莫道明朝有离别。"
        ],
        "notes": "",
        "id": "bae57de0afc6255b58b787cd9dd5ed49"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "同张员外𬤇詶荅之作",
        "preface": "",
        "paragraphs": [
            "洛中高士日沈冥，手自灌园方带经。",
            "王湛床头见周易，长康传里好丹青。",
            "鹖冠葛屦无名位，博[弈]赋诗聊遣意。",
            "清言只到衞家儿，用笔能夸钟太尉。",
            "东篱二月种兰荪，穷巷人稀鸟雀喧。",
            "闻道郎官问生事，肯令鬓发老柴门。"
        ],
        "notes": "",
        "id": "cac4fb857145c8c3259a68eba3bb3fa5"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "欲之新乡荅崔颢綦毋潜",
        "preface": "",
        "paragraphs": [
            "数年作吏家屡空，谁道黑头成老翁。",
            "男儿在世无产业，行子出门如转蓬。",
            "吾属交欢此何夕，南家捣衣动归客。",
            "铜𬬻将炙相欢饮，星宿纵横露华白。",
            "寒风卷叶度滹沱，飞雪布地悲峨峨。",
            "孤城日落见栖鸟，马上时闻渔者歌。",
            "明朝东路把君手，腊日辞君期岁首。",
            "自知寂寞无去思，敢望县人致牛酒。"
        ],
        "notes": "",
        "id": "bf82859c8004c42591df5354eb4fc3bb"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "荅高三十五留别便呈于十一",
        "preface": "",
        "paragraphs": [
            "累荐贤良皆不就，家近陈留访耆旧。",
            "韩康虽复在人间，王霸终思隐岩窦。",
            "清冷池水灌园蔬，万物沧江心澹如。",
            "妻子欢同五株柳，云山老对一床书。",
            "昨日公车见三事，明君赐衣遣为吏。",
            "怀章不使郡邸惊，待诏初从阙庭至。",
            "散诞由来自不羁，低头授职尔何为。",
            "故园壁挂乌纱帽，官舍尘生白接䍠。",
            "寄书寂寂於陵子，蓬蒿没身胡不仕。",
            "藜羹被褐环堵中，岁晚将贻故人耻。"
        ],
        "notes": "",
        "id": "a603c8e1ef6a5fc3f15a1d54052aae45"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送康洽入京进乐府歌",
        "preface": "",
        "paragraphs": [
            "识子十年何不遇，只爱欢游两京路。",
            "朝吟左氏娇女篇，夜诵相如美人赋。",
            "长安春物旧相宜，小苑蒲萄花满枝。",
            "柳色偏浓九华殿，莺声醉杀五陵儿。",
            "曳裾此日从何所，中贵由来尽相许。",
            "白裌春衫仙吏赠，乌皮隐几台郎与。",
            "新诗乐府唱堪愁，御妓应传𫛛鹊楼。",
            "西上虽因长公主，终须一见曲陵侯。"
        ],
        "notes": "",
        "id": "0ed7a33eb604213e621a604a4e6ee9f5"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘十",
        "preface": "",
        "paragraphs": [
            "三十不官亦不娶，时人焉识道高下。",
            "房中唯有老氏经，枥上空余少游马。",
            "往来嵩华与函秦，放歌一曲前山春。",
            "西林独鹤引闲步，南涧飞泉清角巾。",
            "前年上书不得意，归卧东窓兀然醉。",
            "诸兄相继掌青史，第五之名齐骠骑。",
            "烹葵摘果告我行，落日夏云纵复横。",
            "闻道谢安掩口笑，知君不免为苍生。"
        ],
        "notes": "",
        "id": "21a08a67674136e6229772dede5c2178"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送王道士还山",
        "preface": "",
        "paragraphs": [
            "嵩阳道士餐柏实，居处三花对石室。",
            "心穷伏火阳精丹，口诵淮王万毕术。",
            "自言神诀不可求，我师闻之玄圃游。",
            "出入彤庭佩金印，承恩赫赫如王侯。",
            "双峰树下曾受业，应传肘后长生法。",
            "吾闻仙地多后身，安知不是具茨人。",
            "玉膏清泠瀑泉水，白云谿中日方此。",
            "后今不见数十年，鬓发颜容只如是。",
            "先生舍我欲何归，竹杖黄裳登翠微。",
            "当有岩前白蝙蝠，迎君日暮双来飞。"
        ],
        "notes": "",
        "id": "1ddd09f65ab49c736f0d5a2cc5dc6cdc"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "别梁锽",
        "preface": "",
        "paragraphs": [
            "梁生倜傥心不羁，途穷气盖长安儿。",
            "回头转眄似雕鹗，有志飞鸣人岂知。",
            "虽云四十无禄位，曾与大军掌书记。",
            "抗辞请刃诛部曲，作色论兵犯二帅。",
            "一言不合龙頟侯，击劒拂衣从此弃。",
            "朝朝饮酒黄公垆，脱帽露顶争叫呼。",
            "庭中犊鼻昔尝挂，怀里琅玕今在无。",
            "时人见子多落魄，共笑狂歌非远图。",
            "忽然遣跃紫骝马，还是昂藏一丈夫。",
            "洛阳城头晓霜白，层冰峨峨满川泽。",
            "但闻行路吟新诗，不叹举家无担石。",
            "莫言贫贱长可欺，覆篑成山当有时。",
            "莫言富归长可托，木槿朝看暮还落。",
            "不见古时塞上翁，倚伏由来任天作。",
            "去去沧波勿复陈，五湖三江愁杀人。"
        ],
        "notes": "",
        "id": "47c32c3a1361a277f1050cc4044f69d0"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送从弟游江淮兼谒鄱阳刘太守",
        "preface": "",
        "paragraphs": [
            "都门柳色朝朝新，念尔今为江上人。",
            "穆陵关带清风远，彭蠡湖连芳草春。",
            "泊舟借问西林寺，晓听猿声在山翠。",
            "浔阳北望鸿鴈回，湓水东流客心醉。",
            "须知圣代举贤良，不使遗才滞一方。",
            "应见鄱阳虎符守，思归共指白云乡。"
        ],
        "notes": "",
        "id": "0a32ab70c540b4f1f99510a23e565d2b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "双笋歌送李回兼呈刘四",
        "preface": "",
        "paragraphs": [
            "并抽新笋色渐绿，迥出空林双碧玉。",
            "春风解箨雨润根，一枝半叶清露痕。",
            "为君当面拂云日，孤生四远何足论。",
            "再三抱此怅为别，嵩洛故人与之说。"
        ],
        "notes": "",
        "id": "69046d42baaa977805448a228d2c51ba"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘四赴夏县",
        "preface": "",
        "paragraphs": [
            "九霄特立红鸾姿，万仞孤生玉树枝。",
            "刘侯致身能若此，天骨自然多叹美。",
            "声名播扬二十年，足下长途几千里。",
            "举世皆亲丞相阁，我心独爱伊川水。",
            "脱略势利犹埃尘，啸傲时人而已矣。",
            "新诗数岁即文雄，上书昔召蓬莱宫。",
            "明主拜官麒麟阁，光车骏马看玉童。",
            "高人往来庐山远，隐士往来张长公。",
            "扶南甘蔗甜如蜜，杂以荔枝龙州橘。",
            "赤县繁词满剧曹，白云孤峰晖永日。",
            "朝持手板望飞鸟，暮诵楞伽对空室。",
            "一朝出宰汾河间，明府下车人吏闲。",
            "端坐讼庭更无事，开门咫尺巫咸山。",
            "男耕女织蒙惠化，麦熟雉鸣长秋稼。",
            "明年九府议功时，五辟三征当在兹。",
            "闻道桐乡有遗老，邑中还欲置生祠。"
        ],
        "notes": "",
        "id": "ee04664a95594dfae5038cb1b66a88e8"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "少室雪晴送王宁",
        "preface": "",
        "paragraphs": [
            "少室众峰几峰别，一峰晴见一峰雪。",
            "隔城半山连青松，素色峨峨千万重。",
            "过景斜临不可道，白云欲尽难为容。",
            "行人与我玩幽境，北风切切吹衣冷。",
            "惜别浮桥驻马时，举头试望南山岭。"
        ],
        "notes": "",
        "id": "bc6ed6ce0acefa7ce5bf26a335fb9d76"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送陈章甫",
        "preface": "",
        "paragraphs": [
            "四月南风大麦黄，枣花未落桐阴长。",
            "青山朝别暮还见，嘶马出门思旧乡。",
            "陈侯立身何坦荡，虬须虎眉仍大颡。",
            "腹中贮书一万卷，不肯低头在草莽。",
            "东门酤酒饮我曹，心轻万事皆鸿毛。",
            "醉卧不知白日暮，有时空望孤云高。",
            "长河浪头连天黑，津口停舟渡不得。",
            "郑国游人未及家，洛阳行子空叹息。",
            "闻道故林相识多，罢官昨日今如何。"
        ],
        "notes": "",
        "id": "3cd08b2c3db0379d68c6001549111906"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "听安万善吹觱篥歌",
        "preface": "",
        "paragraphs": [
            "南山截竹为觱篥，此乐本自龟兹出。",
            "流传汉地曲转奇，凉州胡人为我吹。",
            "傍邻闻者多叹息，远客思乡皆泪垂。",
            "世人解听不解赏，长飙风中自来往。",
            "枯桑老柏寒飕飗，九雏鸣凤乱啾啾。",
            "龙吟虎啸一时发，万籁百泉相与秋。",
            "忽然更作渔阳掺，黄云萧条白日暗。",
            "变调如闻杨柳春，上林繁花照眼新。",
            "岁夜高堂列明烛，美酒一杯声一曲。"
        ],
        "notes": "",
        "id": "08b57c62e95b86e73bba70bf8bb28d17"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "魏仓曹东堂柽树",
        "preface": "",
        "paragraphs": [
            "爱君双柽一树奇，千叶齐生万叶垂。",
            "长头拂石带烟雨，独立空山人莫知。",
            "攒青蓄翠阴满屋，紫穗红英曾断目。",
            "洛阳墨客游云间，若到麻源第三谷。"
        ],
        "notes": "",
        "id": "eacc6a853d0953900b5b9a2f0a011937"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "照公院双橙",
        "preface": "",
        "paragraphs": [
            "种橙夹阶生得地，细叶隔帘见双翠。",
            "抽条向长未及肩，泉水遶根日三四。",
            "青青何必楚人家，带雨凝烟新著花。",
            "永愿香炉洒甘露，夕阳时映东枝斜。"
        ],
        "notes": "",
        "id": "e4aa59ecf62e131efed2b4225e998b9b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "爱敬寺古藤歌",
        "preface": "",
        "paragraphs": [
            "古藤池水盘树根，左攫右拏龙虎蹲。",
            "横空直上相陵突，丰茸离𫄥若无骨。",
            "风雷霹雳连黑枝，人言其下藏妖魑。",
            "空庭落叶乍开合，十月苦寒常倒垂。",
            "忆昨花飞满空殿，密叶吹香饭僧遍。",
            "南阶双桐一百尺，相与年年老霜霰。"
        ],
        "notes": "",
        "id": "384e474622bf0c271f63f6be897f95db"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "崔五六图屏风各赋一物得乌孙佩刀",
        "preface": "",
        "paragraphs": [
            "乌孙腰间佩两刀，刃可吹毛锦为带。",
            "握手枕宿穹庐室，马上割飞翳螉塞。",
            "执之魍魉谁能前，气凛清风沙漠边。",
            "磨用阴山一片玉，洗将胡地独流泉。",
            "主人屏风写奇状，铁鞘金镮俨相向。",
            "回头瞪目时一看，使予心在江湖上。"
        ],
        "notes": "",
        "id": "92b609291f575c6b0ceb5aafd490ac49"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "男儿事长征，少小幽燕客。",
            "赌胜马蹄下，由来轻七尺。",
            "杀人莫敢前，须如猬毛磔。",
            "黄云陇底白雪飞，未得报恩不能归。",
            "辽东小妇年十五，惯弹琵琶解歌舞。",
            "今为羗笛出塞声，使我三军泪如雨。"
        ],
        "notes": "",
        "id": "23c9c9bb3514b31f5b7023a5d816189e"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "越溪女，越溪莲，齐菡萏，双婵娟。",
            "嬉游向何处，采摘且同船。",
            "浩唱发容与，清波生漪涟。",
            "时逢岛屿泊，几伴鸯鸳眠。",
            "襟袖既盈溢，馨香亦相传。",
            "薄暮归去来，苎罗生碧烟。"
        ],
        "notes": "",
        "id": "85afd4d8e4e347f76a1379e349ebb790"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "沈沈牛渚矶，旧说多灵怪。",
            "行人夜秉生犀烛，洞照洪深辟滂湃。",
            "乘车驾马往复旋，赤绂朱冠何伟然。",
            "波惊海若潜幽石，龙抱胡髯卧黑泉。",
            "水滨丈人曾有语，物或恶之当害汝。",
            "武昌妖梦果为灾，百代英威埋鬼府。",
            "青青兰艾本殊香，察见泉鱼固不祥。",
            "济水自清河自浊，周公大圣接舆狂。",
            "千年魑魅逢华表，九日茱萸作佩囊。",
            "善恶死生齐一贯，祗应斗酒任苍苍。"
        ],
        "notes": "",
        "id": "e521e4058d6f10da64e96319e1f72cc4"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "绝缨歌",
        "preface": "",
        "paragraphs": [
            "楚王宴客章华台，章华美人善歌舞。",
            "玉颜艳艳空相向，满堂目成不得语。",
            "红烛灭，芳酒阑，罗衣半醉春夜寒。",
            "绝缨解带一为欢，君王赦过不之罪。",
            "暗中珠翠鸣珊珊，宁爱贤，不爱色。",
            "青娥买死谁能识，果却一军全社稷。"
        ],
        "notes": "",
        "id": "fadaabc966d17380d9ad74f5a9e5e961"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "郑樱桃歌",
        "preface": "",
        "paragraphs": [
            "石季龙，僭天禄，擅雄豪，美人姓郑名樱桃。",
            "樱桃美颜香且泽，娥娥侍寝专宫掖。",
            "后庭卷衣三万人，翠眉清镜不得亲。",
            "宫军女骑一千匹，繁花照耀漳河春。",
            "织成花映红纶巾，红旗掣曳卤簿新。",
            "鸣鼙走马接飞鸟，铜驮瑟瑟随去尘。",
            "凤阳重门如意馆，百尺金梯倚银汉。",
            "自言富贵不可量，女为公主男为王。",
            "赤花双簟珊瑚床，盘龙斗帐琥珀光。",
            "淫昏伪位神所恶，灭石者陵终不悟。",
            "邺城苍苍白露微，世事翻覆黄云飞。"
        ],
        "notes": "",
        "id": "c04dca29926107d6f6bfce3f9f45cbd2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘昱",
        "preface": "",
        "paragraphs": [
            "八月寒苇花，秋江浪头白。",
            "北风吹五两，谁是浔阳客。",
            "鸬鹚山头微雨晴，扬州郭里暮潮生。",
            "行人夜宿金陵渚，试听沙边有鴈声。"
        ],
        "notes": "",
        "id": "fe25ed696f83643b110956fd4d241c85"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送郝判官",
        "preface": "",
        "paragraphs": [
            "楚城木叶落，夏口青山遍。",
            "鸿鴈向南时，君乘使者传。",
            "枫林带水驿，夜火明山县。",
            "千里送行人，蔡州如眼见。",
            "江连清汉东逶迤，遥望荆云相蔽亏。",
            "应问襄阳旧风俗，为余骑马习家池。"
        ],
        "notes": "",
        "id": "c66865b83e569e827eb1a987961a3b9d"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘方平",
        "preface": "",
        "paragraphs": [
            "绮纨游上国，多作少年行。",
            "二十二词赋，惟君著美名。",
            "童颜且白皙，佩德如瑶琼。",
            "荀氏风流盛，胡家公子清。",
            "有才不偶谁之过，肯即藏锋事高卧。",
            "洛阳草色犹自春，游子东归喜拜亲。",
            "漳水桥头值鸣鴈，朝歌县北少行人。",
            "别离斗酒心相许，落日青郊半微雨。",
            "请君骑马望西陵，为我殷勤吊魏武。"
        ],
        "notes": "",
        "id": "0b12da4f27134aad10ed094b11c23ad1"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "听董大弹胡笳声兼寄语弄房给事",
        "preface": "",
        "paragraphs": [
            "蔡女昔造胡笳声，一弹一十有八拍。",
            "胡人落泪沾边草，汉使断肠对归客。",
            "古戍苍苍烽火寒，大荒沈沈飞雪白。",
            "先拂商弦后角羽，四郊秋叶惊摵摵。",
            "董夫子，通神明，深山窃听来妖精。",
            "言迟更速皆应手，将往复旋如有情。",
            "空山百鸟散还合，万里浮云阴且晴。",
            "嘶酸雏鴈失群夜，断绝胡儿恋母声。",
            "川为净其波，鸟亦罢其鸣。",
            "乌孙部落家乡远，逻娑沙尘哀怨生。",
            "幽音变调忽飘洒，长风吹林雨堕瓦。",
            "迸泉飒飒飞木末，野鹿呦呦走堂下。",
            "长安城连东掖垣，凤凰池对青琐门。",
            "高才脱略名与利，日夕望君抱琴至。"
        ],
        "notes": "",
        "id": "d25f678069e45d8bd85ce7c3a36c5d85"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "弹棋歌",
        "preface": "",
        "paragraphs": [
            "崔侯善弹棋，巧妙尽于此。",
            "蓝田美玉清如砥，白黑相分十二子。",
            "联翩百中皆造微，魏文手巾不足比。",
            "缘边度陇未可嘉，鸟跂星悬危复斜。",
            "回飙转指速飞电，拂四取五旋风花。",
            "坐中齐声称绝艺，仙人六博何能继。",
            "一别常山道路遥，为余更作三五势。"
        ],
        "notes": "",
        "id": "7abe593ce7ea580e57a2ebca198f4fb4"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送山阴姚丞携妓之任兼寄苏少府",
        "preface": "",
        "paragraphs": [
            "东风香草路，南客心容与。",
            "白皙吴王孙，青蛾柳家女。",
            "都门数骑出，河口片帆举。",
            "夜簟眠橘洲，春衫傍枫屿。",
            "山阴政简甚从容，到罢惟求物外踪。",
            "落日花边剡溪水，晴烟竹里会稽峰。",
            "才子风流苏伯玉，同官晓暮应相逐。",
            "加飡共爱鲈鱼肥，醒酒仍怜甘蔗熟。",
            "知君练思本清新，季子如今得为邻。",
            "他日知寻始宁墅，题诗早晚寄西人。"
        ],
        "notes": "",
        "id": "8768d34642db029e30143773851ea2c9"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "少年学骑射，勇冠幷州儿。",
            "直爱出身早，边功沙漠垂。",
            "戎鞭腰下插，羌笛雪中吹。",
            "膂力今应尽，将军犹未知。"
        ],
        "notes": "",
        "id": "33537722ccd0674307ab3aa4197ba3d1"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄镜湖朱处士",
        "preface": "",
        "paragraphs": [
            "澄霁晚流阔，微风吹绿苹。",
            "鳞鳞远峰见，淡淡平湖春。",
            "芳草日堪把，白云心所亲。",
            "何时可为乐，梦里东山人。"
        ],
        "notes": "",
        "id": "7bc93a1d1ad2cb2e54365ed05103c309"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "宴陈十六楼",
        "preface": "",
        "paragraphs": [
            "西楼对金谷，此地古人心。",
            "白日落庭内，黄花生涧阴。",
            "四邻见疎木，万井度寒砧。",
            "石上题诗处，千年留至今。"
        ],
        "notes": "",
        "id": "e5a00c4130421ba343ee2401aee42ae7"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送相里造入京",
        "preface": "",
        "paragraphs": [
            "子月过秦正，寒云覆洛城。",
            "嗟君未得志，犹作苦辛行。",
            "煖酒嫌衣薄，瞻风候雨晴。",
            "春官含笑待，驱马速前程。"
        ],
        "notes": "",
        "id": "b1af29955f867456db7b4d94d6ff2481"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送钱子入京",
        "preface": "",
        "paragraphs": [
            "夜梦还京北，乡心恨捣衣。",
            "朝逢入秦使，走马唤君归。",
            "驿路清霜下，关门黄叶稀。",
            "还家应信宿，看子速如飞。"
        ],
        "notes": "",
        "id": "f8b4bd64d38beb009785488adc808a51"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送綦毋三寺中赋得纱灯",
        "preface": "",
        "paragraphs": [
            "禅室吐香烬，轻纱笼翠烟。",
            "长绳挂青竹，百尺垂红莲。",
            "熠爚众星下，玲珑双塔前。",
            "含光待明发，此别岂徒然。"
        ],
        "notes": "",
        "id": "0a358231005d032cb71623add97d142e"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送人尉闽中",
        "preface": "",
        "paragraphs": [
            "可叹芳菲日，分为万里情。",
            "阊门折垂柳，御苑听残莺。",
            "海戍通闽邑，江航过楚城。",
            "客心君莫问，春草是王程。"
        ],
        "notes": "",
        "id": "a9dd85057ef0f7dd1c4f5865e4733dae"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送人归沔南",
        "preface": "",
        "paragraphs": [
            "梅花今正发，失路复何如。",
            "旧国云山在，新年风景余。",
            "春饶汉阳梦，日寄武陵书。",
            "可即明时老，临川莫羡鱼。"
        ],
        "notes": "",
        "id": "be3fdd1b48b656d3bdcb560b0ba68ed2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送卢逸人",
        "preface": "",
        "paragraphs": [
            "洛阳为此别，携手更何时。",
            "不复人间见，祗应海上期。",
            "清谿入云木，白首卧茅茨。",
            "共惜卢敖去，天边望所思。"
        ],
        "notes": "",
        "id": "878146296a23534c1b25d823ee612ad5"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送顾朝阳还吴",
        "preface": "",
        "paragraphs": [
            "寂寞俱不偶，裹粮空入秦。",
            "宦途已可识，归卧包山春。",
            "旧国指飞鸟，沧波愁旅人。",
            "开樽洛水上，怨别柳花新。"
        ],
        "notes": "",
        "id": "4474185b5cd94b8c1780bda0b136883f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送窦参军",
        "preface": "",
        "paragraphs": [
            "城南送归客，举酒对林峦。",
            "暄鸟迎风啭，春衣度雨寒。",
            "桃花开翠幕，柳色拂金鞍。",
            "公子何时至，无令芳草阑。"
        ],
        "notes": "",
        "id": "dff6aa4ab49896caf1ea6d075350d365"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "望秦川",
        "preface": "",
        "paragraphs": [
            "秦川朝望迥，日出正东峰。",
            "远近山河净，逶迤城阙重。",
            "秋声万户竹，寒色五陵松。",
            "客有归欤叹，凄其霜露浓。"
        ],
        "notes": "",
        "id": "e9d4a0087be85d047d7826bc6668d12b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "晚归东园",
        "preface": "",
        "paragraphs": [
            "荆扉带郊郭，稼穑满东葘。",
            "倚杖寒山暮，鸣梭秋叶时。",
            "回云覆阴谷，返景照霜梨。",
            "澹泊真吾事，清风别自兹。"
        ],
        "notes": "",
        "id": "e862b5635b84c90396ae8fdc2869810b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "觉公院施鸟石台",
        "preface": "",
        "paragraphs": [
            "石台置香饭，斋后施诸禽。",
            "童子亦知善，众生无惧心。",
            "苔痕苍晓露，盘势出香林。",
            "锡杖或围绕，吾师一念深。"
        ],
        "notes": "",
        "id": "de3cda9184c531945239682598c7885c"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "篱笋",
        "preface": "",
        "paragraphs": [
            "东园长新笋，映日复穿篱。",
            "迸出依青嶂，攒生半绿池。",
            "色因林向背，行逐地高卑。",
            "但恐春将老，青青独尔为。"
        ],
        "notes": "",
        "id": "7fd876bc6bf127e9b4aed1bb37ff3a98"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "达奚吏部夫人寇氏挽歌",
        "preface": "",
        "paragraphs": [
            "存殁令名传，青青松柏田。",
            "事姑称孝妇，生子继先贤。",
            "露湿铭旌重，风吹卤簿前。",
            "阴堂从此闭，谁诵女师篇。"
        ],
        "notes": "",
        "id": "9f2007b78128ceb0e99d8b0cc957dfb0"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄司勋卢员外",
        "preface": "",
        "paragraphs": [
            "流澌腊月下河阳，草色新年发建章。",
            "秦地立春传太史，汉宫题柱忆仙郎。",
            "归鸿欲度千门雪，侍女新添五夜香。",
            "早晚荐雄文似者，故人今已赋长杨。"
        ],
        "notes": "",
        "id": "dad569065eabdfe19513dfa2862cba33"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄綦毋三",
        "preface": "",
        "paragraphs": [
            "新加大邑绶仍黄，近与单车去洛阳。",
            "顾眄一过丞相府，风流三接令公香。",
            "南川稉稻花侵县，西岭云霞色满堂。",
            "共道进贤蒙上赏，看君几岁作台郎。"
        ],
        "notes": "",
        "id": "7f1408e11ce38cb07e7640887fa4ec39"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送魏万之京",
        "preface": "",
        "paragraphs": [
            "朝闻游子唱离歌，昨夜微霜初渡河。",
            "鸿鴈不堪愁里听，云山况是客中过。",
            "关城树色催寒近，御苑砧声向晚多。",
            "莫见长安行乐处，空令岁月易蹉跎。"
        ],
        "notes": "",
        "id": "0f8aec794d28bb4fab82577373a5bccb"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送李回",
        "preface": "",
        "paragraphs": [
            "知君官属大司农，诏幸骊山职事雄。",
            "岁发金钱供御府，昼看仙液注离宫。",
            "千岩曙雪旌门上，十月寒花辇路中。",
            "不覩声明与文物，自伤流滞去关东。"
        ],
        "notes": "",
        "id": "3e7f06f3729474bde7acc8cc1cd47157"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "宿莹公禅房闻梵",
        "preface": "",
        "paragraphs": [
            "花宫仙梵远微微，月隐高城钟漏稀。",
            "夜动霜林惊落叶，晓闻天籁发清机。",
            "萧条已入寒空静，飒沓仍随秋雨飞。",
            "始觉浮生无住著，顿令心地欲皈依。"
        ],
        "notes": "",
        "id": "c7b8bb5eb6dc09a0e45403f9d2b0c3bd"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题璇公山池",
        "preface": "",
        "paragraphs": [
            "远公遯迹庐山岑，开士幽居祇树林。",
            "片石孤峰窥色相，清池皓月照禅心。",
            "指挥如意天花落，坐卧闲房春草深。",
            "此外俗尘都不染，惟余玄度得相寻。"
        ],
        "notes": "",
        "id": "ca930b1286f64d24851c1ed1089ae09d"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题卢五旧居",
        "preface": "",
        "paragraphs": [
            "物在人亡无见期，闲庭系马不胜悲。",
            "窓前绿竹生空地，门外青山如旧时。",
            "怅望秋天鸣坠叶，巑岏枯柳宿寒鸱。",
            "忆君泪落东流水，岁岁花开知为谁。"
        ],
        "notes": "",
        "id": "49b48e4bc850caea2b934276378ccd82"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "赠别张兵曹",
        "preface": "",
        "paragraphs": [
            "汉家萧相国，功盖五诸侯。",
            "勋业河山重，丹青锡命优。",
            "君为禁脔壻，争看玉人游。",
            "荀令焚香日，潘郎振藻秋。",
            "新成鹦鹉赋，能衣鹔鹴裘。",
            "不惮轩车远，仍寻薜荔幽。",
            "苑梨飞绛叶，伊水净寒流。",
            "雪满故关道，云遮祥凤楼。",
            "一身轻寸禄，万物任虚舟。",
            "别后如相问，沧波双白鸥。"
        ],
        "notes": "",
        "id": "7ee7be6a00ea7dcd29099810806313ec"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "宿香山寺石楼",
        "preface": "",
        "paragraphs": [
            "夜宿翠微半，高楼闻暗泉。",
            "渔舟带远火，山磬发孤烟。",
            "衣拂云松外，门清河汉边。",
            "峰峦低枕席，世界接人天。",
            "霭霭花出雾，辉辉星映川。",
            "东林曙莺满，惆怅欲言旋。"
        ],
        "notes": "",
        "id": "77cdd1ab3d49a7b91bdce2494c54ee39"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "圣善阁送裴迪入京",
        "preface": "",
        "paragraphs": [
            "云华满高阁，苔色上钩栏。",
            "药草空阶静，梧桐返照寒。",
            "清吟可愈疾，携手暂同欢。",
            "堕叶和金磬，饥乌鸣露盘。",
            "伊流惜东别，灞水向西看。",
            "旧托含香署，云霄何足难。"
        ],
        "notes": "",
        "id": "5e119915ce87a1b11a62c5072f5dd355"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "奉送漪叔游颍川兼谒淮阳太守",
        "preface": "",
        "paragraphs": [
            "罢吏今何适，辞家方独行。",
            "嵩阳入归梦，颍水半前程。",
            "闻道淮阳守，东南卧理清。",
            "郡斋观政日，人马望乡情。",
            "叠岭雪初霁，寒砧霜后鸣。",
            "临川嗟拜手，寂寞事躬耕。"
        ],
        "notes": "",
        "id": "f5df0fd9345a72837609d2063ca46997"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "二妃庙送裴侍御使桂阳",
        "preface": "",
        "paragraphs": [
            "沅上秋草晚，苍苍尧女祠。",
            "无人见精魄，万古寒猿悲。",
            "桂水身殁后，椒浆神降时。",
            "回云迎赤豹，骤雨飒文狸。",
            "受命出炎海，焚香征楚词。",
            "乘骢感遗迹，一吊清川湄。"
        ],
        "notes": "",
        "id": "91e718586309d7407285af6e27a97b39"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送暨道士还玉清观",
        "preface": "",
        "paragraphs": [
            "仙宫有名籍，度世吴江𣸣。",
            "大道本无我，青春长与君。",
            "中州俄已到，至理得而闻。",
            "明主降黄屋，时人看白云。",
            "空山何窈窕，三秀日氛氲。",
            "遂此留书客，超遥烟驾分。"
        ],
        "notes": "",
        "id": "920a95eb4dfdc959b8d5c9247c8fb964"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送刘主簿归金坛",
        "preface": "",
        "paragraphs": [
            "与子十年旧，其如离别何。",
            "宦游邻故国，归梦是沧波。",
            "京口青山远，金陵芳草多。",
            "云帆晓容裔，江日昼清和。",
            "县郭舟人饮，津亭渔者歌。",
            "茅山有仙洞，羡尔再经过。"
        ],
        "notes": "",
        "id": "e595b0670b6c5ce2dc5c00bf66a1d818"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送卢少府赴延陵",
        "preface": "",
        "paragraphs": [
            "问君从宦所，何日府中趋。",
            "遥指金陵县，青山天一隅。",
            "行人怀寸禄，小吏献新图。",
            "北固波涛险，南天风俗殊。",
            "春江连橘柚，晚景媚菰蒲。",
            "漠漠花生渚，亭亭云过湖。",
            "滩沙映村火，水雾歛樯乌。",
            "回首东门路，乡书不可无。"
        ],
        "notes": "",
        "id": "de2465ae40a159f9c9c37d9f84d14364"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送皇甫曾游襄阳山水兼谒韦太守",
        "preface": "",
        "paragraphs": [
            "岘山枕襄阳，滔滔江汉长。",
            "山深卧龙宅，水净斩蛟乡。",
            "元凯春秋传，昭明文选堂。",
            "风流满今古，烟岛思微茫。",
            "白鴈暮冲雪，青林寒带霜。",
            "芦花独戍晚，柑实万家香。",
            "旧国欲兹别，轻舟眇未央。",
            "百花亭漫漫，一柱观苍苍。",
            "按俗荆南牧，持衡吏部郎。",
            "逢君立五马，应醉习家塘。"
        ],
        "notes": "",
        "id": "3d5b4757d4ef4b4a68508c883e7fe032"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "龙门送裴侍御监五岭选",
        "preface": "",
        "paragraphs": [
            "万里番禺地，官人继帝忧。",
            "君为柱下史，将命出东周。",
            "歇马傍川路，张灯临石楼。",
            "棱棱静疎木，濞濞响寒流。",
            "榔叶四荒外，梅花五岭头。",
            "明珠尉佗国，翠羽夜郎洲。",
            "夷俗富珍产，土风资宦游。",
            "心清物不杂，弊革事无留。",
            "举善必称最，持奸当去尤。",
            "何辞桂江远，今日用贤秋。"
        ],
        "notes": "",
        "id": "f4601b034ced11b9bfd4444a3c4000c8"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送乔琳",
        "preface": "",
        "paragraphs": [
            "草绿小平津，花开伊水滨。",
            "今君不得意，孤负帝乡春。",
            "口不言金帛，心常任屈伸。",
            "阮公惟饮酒，陶令肯羞贫。",
            "阳羡风流地，沧海游寓人。",
            "菱歌五湖远，桂树八公邻。",
            "青鸟迎孤棹，白云随一身。",
            "潮随秣陵上，月映石头新。",
            "未可逃名利，应须在缙绅。",
            "汀洲芳杜色，劝尔暂垂纶。"
        ],
        "notes": "",
        "id": "2ddea0ab1a97a7873ef644919313ff31"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "题少府监李丞山池",
        "preface": "",
        "paragraphs": [
            "能向府亭内，置兹山与林。",
            "他人骕骦马，而我薜萝心。",
            "雨止禁门肃，莺啼官柳深。",
            "长廊閟军器，积水背城阴。",
            "窓外王孙草，床头中散琴。",
            "清风多仰慕，吾亦尔知音。"
        ],
        "notes": "",
        "id": "43fa1f7266798b59260bedd73e496597"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "长寿寺粲公院新甃井",
        "preface": "",
        "paragraphs": [
            "僧房来往久，露井每同观。",
            "白石抱新甃，苍苔依旧栏。",
            "空瓶宛转下，长绠辘轳盘。",
            "境界因心净，泉源见底寒。",
            "钟鸣时灌顶，对此日闲安。"
        ],
        "notes": "",
        "id": "4e413358c87b94d622269d70815c622f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "魏仓曹宅各赋一物得当轩石竹",
        "preface": "",
        "paragraphs": [
            "罗生殊众色，独为表华滋。",
            "虽杂蕙兰处，无争桃李时。",
            "同人趋府暇，落日后庭期。",
            "密叶散红点，灵条惊紫蕤。",
            "芳菲看不厌，采摘愿来兹。"
        ],
        "notes": "",
        "id": "f2921bad239c79d63d43cb9a04364b7d"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "奉送五叔入京兼寄綦毋三",
        "preface": "",
        "paragraphs": [
            "云阴带残日，怅别此何时。",
            "欲望黄山道，无由见所思。"
        ],
        "notes": "",
        "id": "aed4ca91f4a9c1d844ccffbc8999ef9f"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "寄韩鹏",
        "preface": "",
        "paragraphs": [
            "为政心闲物自闲，朝看飞鸟暮飞还。",
            "寄书河上神明宰，羡尔城头姑射山。"
        ],
        "notes": "",
        "id": "76c3c2623170e8c0846cbac9f86ec79d"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "百花原",
        "preface": "",
        "paragraphs": [
            "百花原头望京师，黄河水流无已时。",
            "穷秋旷野行人绝，马首东来知是谁。"
        ],
        "notes": "",
        "id": "6ea77edd4d1460426e5b5086e76d951d"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "遇刘五",
        "preface": "",
        "paragraphs": [
            "洛阳一别梨花新，黄鸟飞飞逢故人。",
            "携手当年共为乐，无惊蕙草惜残春。"
        ],
        "notes": "",
        "id": "eedcbee80da0e520423c3a8639dac639"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送崔婴赴汉阳",
        "preface": "",
        "paragraphs": [
            "中外相连弟与兄，新加小县子男名。",
            "才年三十佩铜印，知尔弦歌汉水清。"
        ],
        "notes": "",
        "id": "b477b16b5056e318d26f546a938dd680"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送五叔入京兼寄綦毋三",
        "preface": "",
        "paragraphs": [
            "吏部明年拜官后，西城必与故人期。",
            "寄书春草年年色，莫道相逢玉女祠。"
        ],
        "notes": "",
        "id": "dd2657604c20a2d0000e72a823a7a51a"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "野老曝背",
        "preface": "",
        "paragraphs": [
            "百岁老翁不种田，惟知曝背乐残年。",
            "有时扪虱独搔首，目送归鸿篱下眠。"
        ],
        "notes": "",
        "id": "1370761e21c3f12f9d5531b76458c07b"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送东阳王太守",
        "preface": "",
        "paragraphs": [
            "江臯杜蘅绿，芳草日迟迟。",
            "桧楫今何去，星郎出守时。",
            "彤襜问风俗，明主寄惸嫠。",
            "令下不徒尔，人和当在兹。",
            "昔年经此地，微月有佳期。",
            "洞口桂花白，岩前春草滋。",
            "素沙静津濑，青壁带川坻。",
            "野鹤每孤立，林鼯常昼悲。"
        ],
        "notes": "",
        "id": "62cd63762222935a12003cf09f50b8e2"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "咏张𬤇山水",
        "preface": "",
        "paragraphs": [
            "小山破体闲支策，落日梨花照空壁。",
            "诗堪记室妬风流，画与将军作勍敌。"
        ],
        "notes": "",
        "id": "7426a97899fbcc94f3ee6c14f5f7a7a6"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "紫极殿前朝伏奏，龙华会里日相望。",
            "别离岁岁如流水，谁辨他乡与故乡。"
        ],
        "notes": "",
        "id": "bea97850c1700ef630de7ae51d90ea15"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "巴路千山秋水上，江村独树夕阳时。"
        ],
        "notes": "",
        "id": "2eed4dcdae333c3f033ee28b1af9d484"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "西亭即事",
        "preface": "",
        "paragraphs": [
            "桃李皆开尽，芳菲渐觉阑。",
            "鸟声愁暮雨，花色寂（疑）春寒。",
            "倚石攀藤蔓，窥林数竹竿。",
            "葛巾常半著，何处似当闲。"
        ],
        "notes": "",
        "id": "8a0004d46629b96d635bf3e409af32a9"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "陈十六东亭",
        "preface": "",
        "paragraphs": [
            "余春伴蝴蝶，把酒听黄鹂。",
            "最是淹留处，残花三两枝。",
            "（同前。",
            "以上二首据日本大阪市立美术馆编《唐抄本》影印本校）。"
        ],
        "notes": "",
        "id": "c101ac42f3d9c5ed997ce3e2925ca451"
    },
    {
        "author": "李颀",
        "dynasty": "唐",
        "type": "诗",
        "rhythmic": "",
        "title": "送李大贬南阳",
        "preface": "",
        "paragraphs": [
            "鸿声断续暮天远，柳影萧疎秋日寒。",
            "（《千载佳句》卷上《四时部·暮秋》）。"
        ],
        "notes": "",
        "id": "eff08a408e7e05344a598fe07f36c7ba"
    },
    {
        "author": "李颀",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "但看青玉五枝灯，蟠螭火尽光欲然。"
        ],
        "notes": "",
        "id": "dcce4184e9c945b8961a50feaf9a89b9"
    }
]