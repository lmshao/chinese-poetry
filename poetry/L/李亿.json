[
    {
        "author": "李亿",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "倚岸依依一两株，溪风吹影暮烟疏。",
            "青条拂水长如线，钓叟折来穿白鱼。"
        ],
        "notes": "",
        "id": "cd1c5093aa39f06c202f1e7c7f1d9dce"
    },
    {
        "author": "李亿",
        "dynasty": "宋",
        "type": "词",
        "rhythmic": "徵招",
        "title": "",
        "preface": "",
        "paragraphs": [
            "翠壶浸雪明谣夜，初疑玉虬飞动。",
            "莫弄紫箫吹，堕寒琼惊梦。",
            "把红炉对拥。",
            "怕清魄，不禁霜重。",
            "爱护殷勤，待长留作，道人香供。",
            "尘暗古南州，风流远、谁寻故枝么凤。",
            "谩举目销凝，对愁云曚暡。",
            "向霞扉月洞。",
            "且嚼蕊、细开春瓮。",
            "这奇绝，好唤苍髯，与竹君来共。"
        ],
        "notes": "",
        "id": "fd4e9923fc238f239345bfa6e6c318cf"
    },
    {
        "author": "李亿",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "镜鸾分影，望天涯肠断，悄无红叶。",
            "几度秋风吹翠被，一缕幽香难灭。",
            "燕卜新梁，花移别槛，回首春如客。",
            "欢情何在，绿杨空销愁色。",
            "可是今古风流，小乔姝丽，只许周郎得。",
            "金谷珠帘空百尺，不碍梦魂飞入。",
            "钗股盟深，旧缘未断，月有重圆日。",
            "蓝桥路近，乘云先问消息。"
        ],
        "notes": "",
        "id": "2478959a231194460889bb1501de9b4d"
    },
    {
        "author": "李亿",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "画楼酒醒春心悄。",
            "残月悠悠芳梦晓。",
            "娇汗浸低鬟。",
            "屏山云雨阑。",
            "香车河汉路。",
            "又是匆匆去。",
            "鸾扇护明妆。",
            "含情看绿杨。"
        ],
        "notes": "",
        "id": "48f835a3a12a0dbd69bec4bfcc5aaf92"
    }
]