[
    {
        "author": "理莹",
        "dynasty": "唐",
        "type": "诗",
        "rhythmic": "",
        "title": "送戴三征君还谷口旧居",
        "preface": "",
        "paragraphs": [
            "岩穴多遗秀，弓车屡远招。",
            "周王尊渭叟，颍客傲唐尧。",
            "出处天波洽，关河地势遥。",
            "瞻星吴郡夜，作雾华山朝。",
            "清论虚重席，闲居挂一瓢。",
            "渔歌思坐酌，宸渥宠行轺。",
            "春为荷裳煖，霜因葛履消。",
            "层崖悬瀑溜，万壑振清飙。",
            "谷鸟犹迁木，场驹正食苗。",
            "谢安何日起，台鼎伫君调。"
        ],
        "notes": "",
        "id": "2a0085380ac62fd94a21ae31e337acbe"
    }
]