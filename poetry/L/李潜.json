[
    {
        "author": "李潜",
        "dynasty": "唐",
        "type": "诗",
        "rhythmic": "",
        "title": "和主司王起",
        "preface": "",
        "paragraphs": [
            "文学宗师心秤平，无私三用佐贞明。",
            "恩波旧是仙舟客，德宇新添月桂名。",
            "兰署崇资金色重，莲峰高唱玉音清。",
            "羽毛方荷生成力，难继鸾皇上汉声。"
        ],
        "notes": "",
        "id": "83d1aa19fe58fb0992c49e5f4018e876"
    },
    {
        "author": "李潜",
        "dynasty": "宋",
        "type": "诗",
        "rhythmic": "",
        "title": "挽刘南溪",
        "preface": "",
        "paragraphs": [
            "今年人苦旱蝗饥，正需平粜无南溪。",
            "今年江南梅不开，正恨南溪诗不来。",
            "李悝不作虽堪伤，不过饥民雷转肠。",
            "少陵不作世懔懔，乾坤万象无题品。",
            "苍天苍天能令南溪迹成古，不信收得诗名和迹去。",
            "吁嗟笏笔千丈强，风淡淡兮烟苍苍。"
        ],
        "notes": "",
        "id": "e6d201f803b9e3cd5477f4a8f7a11ddf"
    },
    {
        "author": "李潜",
        "dynasty": "宋",
        "type": "诗",
        "rhythmic": "",
        "title": "挽罗斯立",
        "preface": "",
        "paragraphs": [
            "金玉不论富，癯然学孟轲。",
            "两番新贡士，半世老监河。",
            "发粟岁无歉，横桥春不波。",
            "阴功写难尽，留与邑人歌。"
        ],
        "notes": "",
        "id": "f53785a9405afb2e950129bd6abe327f"
    }
]