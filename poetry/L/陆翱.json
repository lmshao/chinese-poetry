[
    {
        "author": "陆翱",
        "dynasty": "唐",
        "type": "诗",
        "rhythmic": "",
        "title": "闲居即事",
        "preface": "",
        "paragraphs": [
            "衰柳迷隋苑，衡门啼暮鸦。",
            "茅厨烟不动，书牖日空斜。",
            "悔下东山石，贫于南阮家。",
            "沈忧损神虑，萱草自开花。"
        ],
        "notes": "",
        "id": "802f6963a83250bfc31334b5572ac840"
    },
    {
        "author": "陆翱",
        "dynasty": "唐",
        "type": "诗",
        "rhythmic": "",
        "title": "赵氏北楼",
        "preface": "",
        "paragraphs": [
            "慇懃赵公子，良夜竟相留。",
            "朗月生东海，仙娥在北楼。",
            "酒阑珠露滴，歌逈石城秋。",
            "本为愁人设，愁人到晓愁。"
        ],
        "notes": "",
        "id": "a35b8bfdb34508ba030474eb9196b1c7"
    }
]