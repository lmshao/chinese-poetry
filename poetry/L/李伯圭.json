[
    {
        "author": "李伯圭",
        "dynasty": "宋",
        "type": "诗",
        "rhythmic": "",
        "title": "送胡季昭谪象州",
        "preface": "",
        "paragraphs": [
            "伏马总为刍豆谋，孤忠嫠纬不胜忧。",
            "事当言路官无小，理未安时心肯休。",
            "千古纲常增砥柱，一身去就等虚舟。",
            "恶鸱尽任陵鸾凤，赢得清名雪外州。"
        ],
        "notes": "",
        "id": "0b832ad4474d1b19f9a46d042406d71f"
    },
    {
        "author": "李伯圭",
        "dynasty": "宋",
        "type": "诗",
        "rhythmic": "",
        "title": "挽胡季昭二首  其一",
        "preface": "",
        "paragraphs": [
            "危言不畏触干戈，瘴雨蛮烟换玉珂。",
            "今古庐陵两胡老，是非儋耳一东坡。",
            "拳拳抗志甘三已，恻恻招魂听九歌。",
            "信得平生稽古力，初心不为履朝靴。"
        ],
        "notes": "",
        "id": "a4e17fe05333426827d89e4d08b6b019"
    },
    {
        "author": "李伯圭",
        "dynasty": "宋",
        "type": "诗",
        "rhythmic": "",
        "title": "挽胡季昭二首  其二",
        "preface": "",
        "paragraphs": [
            "圣朝宽诏下龙墀，尽放累臣脱串覊。",
            "痛失长沙贾谊舍，空存潮海退之祠。",
            "孤忠元自轻生死，白骨宁知问去归。",
            "万里江山丹旐返，悲风一掬泪沾衣。"
        ],
        "notes": "",
        "id": "4cd91a65588a221e59b52954d39deec8"
    }
]