[
    {
        "author": "刘熺",
        "dynasty": "宋",
        "type": "诗",
        "rhythmic": "",
        "title": "陈山谒吴越五王分祠",
        "preface": "",
        "paragraphs": [
            "海村崇祖祀，吴越旧王家。",
            "里老称遗泽，文孙避俗哗。",
            "玉金荣带印，俎豆荐葵𦳏。",
            "欲补迎春曲，须歌陌上花。"
        ],
        "notes": "",
        "id": "89d3c12829fe2f82dd502af020744e84"
    },
    {
        "author": "刘熺",
        "dynasty": "宋",
        "type": "诗",
        "rhythmic": "",
        "title": "挽钱心斋先生",
        "preface": "",
        "paragraphs": [
            "凤跃南冈老隠沦，仙游悲动感儒绅。",
            "海边鸥鹭无知己，屋外溪山失主人。",
            "满径黄花闲白昼，一庭芳草自青春。",
            "他年化鹤归来日，城郭依然迹已陈。"
        ],
        "notes": "",
        "id": "97c5439dcffd38ac25ea855b57f5e210"
    }
]