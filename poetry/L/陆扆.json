[
    {
        "author": "陆扆",
        "dynasty": "唐",
        "type": "诗",
        "rhythmic": "",
        "title": "禁林闻晓莺",
        "preface": "",
        "paragraphs": [
            "曙色分层汉，莺声绕上林。",
            "报花开瑞锦，催柳绽黄金。",
            "断续随风远，间关送月沈。",
            "语当温树近，飞觉禁园深。",
            "绣户惊残梦，瑶池啭好音。",
            "愿将栖息意，从此沃天心。"
        ],
        "notes": "",
        "id": "e1f036083b7cf28d1373a816b2d45c0a"
    },
    {
        "author": "陆扆",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "今秋已约天台月。"
        ],
        "notes": "",
        "id": "e749f70ebb1d43f7c3e79fd2de2e6e66"
    }
]