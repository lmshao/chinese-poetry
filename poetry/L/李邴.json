[
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "寄泉州教忠光禅师",
        "preface": "",
        "paragraphs": [
            "曩岁曾经度厄津，深将法力荷云门。",
            "如今稍觉神明复，拟欲酬师不报恩。"
        ],
        "notes": "",
        "id": "b258949ad5f6dd56de8f693f63b6db74"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "绵霜历雪忿开迟，风笛无情抵死吹。",
            "鼎实未成心尚苦，不甘桃李傍疏篱。"
        ],
        "notes": "",
        "id": "bbecd8425fefc50e510a5095246232dc"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "藏六庵",
        "preface": "",
        "paragraphs": [
            "莫言藏六便忘筌，一六俱非是本然。",
            "枯木有人能采菌，白牛无地可施牵。"
        ],
        "notes": "",
        "id": "a7c86b5b06dd7cce482e64d3a4d4f16c"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "木落霜洲溪水清，登临满目是飘零。",
            "黄花有意怜幽独，白酒无聊漫醉醒。",
            "牢愁错倚西风立，楚些巴渝不可听。"
        ],
        "notes": "",
        "id": "59b3f5905fda048e7ef53534019079fd"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其一",
        "preface": "",
        "paragraphs": [
            "绿树莺啼春梦觉，楼外鸡人唱清晓。",
            "深红浅白竞东风，为怜满眼枝枝好。"
        ],
        "notes": "",
        "id": "723040559f4c648b43375d5d6be99385"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其二",
        "preface": "",
        "paragraphs": [
            "舞袖何年络臂鞲，蛛丝网断玉搔头。",
            "羊车一去空余竹，纨扇相看不到秋。"
        ],
        "notes": "",
        "id": "3589b4933f2e2b306932175a81a50687"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其三",
        "preface": "",
        "paragraphs": [
            "鲛绡泪滴鸳鸯冷，月上栏杆照孤影。",
            "踯躅开花过粉墙，辘轳汲水敲金井。"
        ],
        "notes": "",
        "id": "f6be969932860e97bed02660ab8b5cd6"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其四",
        "preface": "",
        "paragraphs": [
            "妄意长如凤管寒，君恩不学缕衣宽。",
            "汉家公主歌黄鹄，犹有琵琶马上弹。"
        ],
        "notes": "",
        "id": "4576bfbc4a936f5aaa689fd1c8d96375"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "戒珠寺雪轩",
        "preface": "",
        "paragraphs": [
            "四山环绕翠岧峣，想见凌晨雪未消。",
            "八万四千修月手，不知何处琢琼瑶。"
        ],
        "notes": "",
        "id": "b7a3baa7fedb6234281094a956127b9b"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "书台州上方不出院僧壁",
        "preface": "",
        "paragraphs": [
            "不下山来十四年，区区笑我走尘寰。",
            "只应后夜经声寂，明月清风自往还。"
        ],
        "notes": "",
        "id": "965ab39b8296b3519304d0ed424a0a90"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗",
        "preface": "",
        "paragraphs": [
            "晋公伐叛致太平，归来绿野勤经营。",
            "沈沦不复经济意，晚节更为人所评。",
            "文饶佐武取河朔，平泉草木罗清英。",
            "功成未尝一寓目，镵石作记空传名。",
            "何如堂堂渭川老，崛起自与天扶倾。",
            "岁在作噩骇机发，忠臣愤叱思殒生。",
            "氛埃不为紫霄蔽，日月却向黄道行。",
            "壮年铁衣勤汗马，白首金鼎调和羹。",
            "张皇国威起穨压，约敕吏蠹归章程。",
            "羌戎破胆思寻盟，盗贼脱甲来输诚。",
            "辕门诸将指呼耳，公有胸中十万兵。",
            "锐然请老樊小圃，爨席却与渔樵争。",
            "烟霞放目傲轩冕，水石步屧遗机衡。",
            "虽然四海望不置，搴旒下瞩煕皇明。",
            "宣王于今事北伐，周公不日歌东征。",
            "迎还两宫天地庆，埽洒六合风尘清。",
            "是时公归迺可耳，岂得遽适羲皇情。",
            "祝公寿考如卫武，百岁箴儆谋群卿。",
            "祝公功名如郭令，身与庙社同安荣。",
            "忠诚向来金石贯，勋烈遂将天壤幷。",
            "他年升堂奉杖屦，愿留隙地诛柴荆。",
            "但令公孙肯开合，不用野王来抚筝。"
        ],
        "notes": "",
        "id": "f212cc80eb9b3849a20d8e3a1865e669"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "庆老石帆庵",
        "preface": "",
        "paragraphs": [
            "鹑作衣裳铁作肝，老将身事付寒岩。",
            "诸天香积犹多供，百鸟山花已罢衔。",
            "定起水沉和月冷，诗成冰彩敌本来缄。",
            "山头画舸谁安檝，我欲看公使石帆。"
        ],
        "notes": "",
        "id": "c9bbfa55ce558cdebf81110d8bad69e2"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "访庆老不值",
        "preface": "",
        "paragraphs": [
            "惠远过溪应送陆，玉川入寺不逢曦。",
            "夕阳半岭鸦栖树，拄杖寻山步步迟。"
        ],
        "notes": "",
        "id": "e8f50878f42fab4ee6a4857147f6b4c4"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "白莲庵",
        "preface": "",
        "paragraphs": [
            "宴坐鹊巢肩，观花柳生肘。",
            "幽人夜半至，古月明户牖。"
        ],
        "notes": "",
        "id": "13c797e7f5231bd5ba13a80bcd1fd9dc"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宝林寺",
        "preface": "",
        "paragraphs": [
            "青灯映独宿，世事忽如遗。",
            "一榻寒无梦，高斋静见诗。",
            "长空消海气，远壑淡幽姿。",
            "欲问无生意，高人不可期。"
        ],
        "notes": "",
        "id": "27508970f9a953d68e3015cfa3f5b079"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "铜雀砚",
        "preface": "",
        "paragraphs": [
            "魏宫歌舞已成尘，重见陶家几世孙。",
            "铜雀不鸣唯解渇，管城何罪遽遭髠。"
        ],
        "notes": "",
        "id": "ddeb8a48a09df5ef95defe88923d2816"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "行田同安题康店铺",
        "preface": "",
        "paragraphs": [
            "短衣自猎南山虎，正好渔樵不乱群。",
            "妄以宿嫌诛醉尉，令人翻恨李将军。"
        ],
        "notes": "",
        "id": "aee9cbf53908f730b956268c17fdd7c8"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "谒迪上人",
        "preface": "",
        "paragraphs": [
            "数脊招提四面山，羡师终日掩禅关。",
            "凭阑人语风烟上，乞食僧来紫翠间。",
            "万水深藏云泱莽，一溪空锁月弯环。",
            "十年不踏门前路，只遗松风送我还。"
        ],
        "notes": "",
        "id": "05974b1cd589ac532499cfea66f3d324"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "琴泉轩次韵",
        "preface": "",
        "paragraphs": [
            "但怪朱丝韵枯木，那知古涧坠寒泉。",
            "鸟啼静夜应传谱，风入寒松拟续弦。",
            "妙体难寻斤斵处，高吟宁堕膝横边。",
            "饮光到此如欣舞，笑倒云门逸格禅。"
        ],
        "notes": "",
        "id": "9a7fc17d8febaffe177f1cfc9e80cfbb"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "柳老抛绵后，梅酸著骨时。"
        ],
        "notes": "",
        "id": "e01c707c9f89926e5bb7451a6b3d7962"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "长廊风度磬，深院雨留重。"
        ],
        "notes": "",
        "id": "2881a2d5ce60fa977fcccfcb5aba0568"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "姜坟余马鬛，傅钓但龙泓。"
        ],
        "notes": "",
        "id": "8d1b0df11346d2e9936b56a7f5817b15"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "涨海声中万状国商。"
        ],
        "notes": "",
        "id": "a2e3cbb920f8a11a3916d4dac95b47ce"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "古来重九皆如此，无复龙山剧孟嘉。"
        ],
        "notes": "",
        "id": "863e3b12bfa57602d398c20800924a44"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "深居绝送迎。"
        ],
        "notes": "",
        "id": "c982dfd752d4a7e905c264d3be2a7a0e"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "闲知白日长。"
        ],
        "notes": "",
        "id": "3b4ada603d4d5f82c8f4845d60d711e5"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "江上云亭霁景鲜。"
        ],
        "notes": "",
        "id": "8965464db611f9375c0911f436987656"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "东湖同住水云家。"
        ],
        "notes": "",
        "id": "c66fc209063a4812e108dab2ab043a73"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "故𣃁云根带藓移。"
        ],
        "notes": "",
        "id": "bdb27a584eeb3d782b7acea25c05dc93"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "北窗人物羲皇上。"
        ],
        "notes": "",
        "id": "b07033e082fd15611eb0c445648bd7b7"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "为君醉倒烛花前。"
        ],
        "notes": "",
        "id": "75a630da821323e6c0d24cd5a0fe60d4"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "等闲莫遣俗人看。"
        ],
        "notes": "",
        "id": "a0af5a1663c7b50c948ad5d35f420702"
    }
]