[
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "寄泉州教忠光禅师",
        "preface": "",
        "paragraphs": [
            "曩岁曾经度厄津，深将法力荷云门。",
            "如今稍觉神明复，拟欲酬师不报恩。"
        ],
        "notes": "",
        "id": "9bcefefaec58e05b0878ce89fd39e571"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "绵霜历雪忿开迟，风笛无情抵死吹。",
            "鼎实未成心尚苦，不甘桃李傍疏篱。"
        ],
        "notes": "",
        "id": "89d40ef1feb89afaa0021837659ce3e5"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "藏六庵",
        "preface": "",
        "paragraphs": [
            "莫言藏六便忘筌，一六俱非是本然。",
            "枯木有人能采菌，白牛无地可施牵。"
        ],
        "notes": "",
        "id": "2c14c22ece7d2c6108e38629b14c6f27"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "九日",
        "preface": "",
        "paragraphs": [
            "木落霜洲溪水清，登临满目是飘零。",
            "黄花有意怜幽独，白酒无聊漫醉醒。",
            "牢愁错倚西风立，楚些巴渝不可听。"
        ],
        "notes": "",
        "id": "f17f191e3875af74d70025f5d6736991"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其一",
        "preface": "",
        "paragraphs": [
            "绿树莺啼春梦觉，楼外鸡人唱清晓。",
            "深红浅白竞东风，为怜满眼枝枝好。"
        ],
        "notes": "",
        "id": "4b67463e31da4c026ceffbfab0239a73"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其二",
        "preface": "",
        "paragraphs": [
            "舞袖何年络臂鞲，蛛丝网断玉搔头。",
            "羊车一去空余竹，纨扇相看不到秋。"
        ],
        "notes": "",
        "id": "f8f8c2d6efe489b108afcd3917603bf6"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其三",
        "preface": "",
        "paragraphs": [
            "鲛绡泪滴鸳鸯冷，月上栏杆照孤影。",
            "踯躅开花过粉墙，辘轳汲水敲金井。"
        ],
        "notes": "",
        "id": "d05b0336eca6353fbc7f82e0f832f651"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宫词四首  其四",
        "preface": "",
        "paragraphs": [
            "妄意长如凤管寒，君恩不学缕衣宽。",
            "汉家公主歌黄鹄，犹有琵琶马上弹。"
        ],
        "notes": "",
        "id": "2543630226dd6c0296841d702933e625"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "戒珠寺雪轩",
        "preface": "",
        "paragraphs": [
            "四山环绕翠岧峣，想见凌晨雪未消。",
            "八万四千修月手，不知何处琢琼瑶。"
        ],
        "notes": "",
        "id": "893ad660724fd6c4b07b2a7cbb14f54c"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "书台州上方不出院僧壁",
        "preface": "",
        "paragraphs": [
            "不下山来十四年，区区笑我走尘寰。",
            "只应后夜经声寂，明月清风自往还。"
        ],
        "notes": "",
        "id": "e584b32bcd3e77d1fb1d5ddcfeea8961"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗",
        "preface": "",
        "paragraphs": [
            "晋公伐叛致太平，归来绿野勤经营。",
            "沈沦不复经济意，晚节更为人所评。",
            "文饶佐武取河朔，平泉草木罗清英。",
            "功成未尝一寓目，镵石作记空传名。",
            "何如堂堂渭川老，崛起自与天扶倾。",
            "岁在作噩骇机发，忠臣愤叱思殒生。",
            "氛埃不为紫霄蔽，日月却向黄道行。",
            "壮年铁衣勤汗马，白首金鼎调和羹。",
            "张皇国威起穨压，约敕吏蠹归章程。",
            "羌戎破胆思寻盟，盗贼脱甲来输诚。",
            "辕门诸将指呼耳，公有胸中十万兵。",
            "锐然请老樊小圃，爨席却与渔樵争。",
            "烟霞放目傲轩冕，水石步屧遗机衡。",
            "虽然四海望不置，搴旒下瞩煕皇明。",
            "宣王于今事北伐，周公不日歌东征。",
            "迎还两宫天地庆，埽洒六合风尘清。",
            "是时公归迺可耳，岂得遽适羲皇情。",
            "祝公寿考如卫武，百岁箴儆谋群卿。",
            "祝公功名如郭令，身与庙社同安荣。",
            "忠诚向来金石贯，勋烈遂将天壤幷。",
            "他年升堂奉杖屦，愿留隙地诛柴荆。",
            "但令公孙肯开合，不用野王来抚筝。"
        ],
        "notes": "",
        "id": "ab30b0be6ed10e4c49dc09969c92c0dd"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "庆老石帆庵",
        "preface": "",
        "paragraphs": [
            "鹑作衣裳铁作肝，老将身事付寒岩。",
            "诸天香积犹多供，百鸟山花已罢衔。",
            "定起水沉和月冷，诗成冰彩敌本来缄。",
            "山头画舸谁安檝，我欲看公使石帆。"
        ],
        "notes": "",
        "id": "4fa6829d7c88376ce770a34ece3faf3f"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "访庆老不值",
        "preface": "",
        "paragraphs": [
            "惠远过溪应送陆，玉川入寺不逢曦。",
            "夕阳半岭鸦栖树，拄杖寻山步步迟。"
        ],
        "notes": "",
        "id": "61ec01559f5546c13b2c4f94567239ab"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "白莲庵",
        "preface": "",
        "paragraphs": [
            "宴坐鹊巢肩，观花柳生肘。",
            "幽人夜半至，古月明户牖。"
        ],
        "notes": "",
        "id": "86271dea35d43a16646b7f94017cd5ef"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "宝林寺",
        "preface": "",
        "paragraphs": [
            "青灯映独宿，世事忽如遗。",
            "一榻寒无梦，高斋静见诗。",
            "长空消海气，远壑淡幽姿。",
            "欲问无生意，高人不可期。"
        ],
        "notes": "",
        "id": "b6154204f7dc0dd0c6b87ff0a02beadc"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "铜雀砚",
        "preface": "",
        "paragraphs": [
            "魏宫歌舞已成尘，重见陶家几世孙。",
            "铜雀不鸣唯解渇，管城何罪遽遭髠。"
        ],
        "notes": "",
        "id": "128cb4042308118b586e6c6f42c6087f"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "行田同安题康店铺",
        "preface": "",
        "paragraphs": [
            "短衣自猎南山虎，正好渔樵不乱群。",
            "妄以宿嫌诛醉尉，令人翻恨李将军。"
        ],
        "notes": "",
        "id": "81de3b4a98c7db6439c9b6f1a48f1614"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "谒迪上人",
        "preface": "",
        "paragraphs": [
            "数脊招提四面山，羡师终日掩禅关。",
            "凭阑人语风烟上，乞食僧来紫翠间。",
            "万水深藏云泱莽，一溪空锁月弯环。",
            "十年不踏门前路，只遗松风送我还。"
        ],
        "notes": "",
        "id": "1202782e42bf5f2c18bfff868b14225c"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "琴泉轩次韵",
        "preface": "",
        "paragraphs": [
            "但怪朱丝韵枯木，那知古涧坠寒泉。",
            "鸟啼静夜应传谱，风入寒松拟续弦。",
            "妙体难寻斤斵处，高吟宁堕膝横边。",
            "饮光到此如欣舞，笑倒云门逸格禅。"
        ],
        "notes": "",
        "id": "6cdbab79776d39bdef64720778c0a120"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "柳老抛绵后，梅酸著骨时。"
        ],
        "notes": "",
        "id": "a1086a6ed6e4a8bc9a89583774048b0c"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "长廊风度磬，深院雨留重。"
        ],
        "notes": "",
        "id": "c36ff77002c5510aa07d3fc2d8fbebcc"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "姜坟余马鬛，傅钓但龙泓。"
        ],
        "notes": "",
        "id": "76b46d3612a7f1dcb392156a92782546"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "涨海声中万状国商。"
        ],
        "notes": "",
        "id": "5cef8b9db70a459b12fcbd4b9e2f153b"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "古来重九皆如此，无复龙山剧孟嘉。"
        ],
        "notes": "",
        "id": "54ae626fdc9054ebe3009c7572334513"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "深居绝送迎。"
        ],
        "notes": "",
        "id": "c982dfd752d4a7e905c264d3be2a7a0e"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "闲知白日长。"
        ],
        "notes": "",
        "id": "3b4ada603d4d5f82c8f4845d60d711e5"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "江上云亭霁景鲜。"
        ],
        "notes": "",
        "id": "11c9acabb0fa0956e23dc1aa07de5441"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "东湖同住水云家。"
        ],
        "notes": "",
        "id": "a935d8a7d1c6761f065cf65e9caf9cdd"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "故𣃁云根带藓移。"
        ],
        "notes": "",
        "id": "e28bae8a94894d0168b02277cfd38f10"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "北窗人物羲皇上。"
        ],
        "notes": "",
        "id": "bbf6ccc84fa214fca30424abb9c8ab85"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "为君醉倒烛花前。"
        ],
        "notes": "",
        "id": "e91a56a8f5e49382e516be96cf99cc7b"
    },
    {
        "author": "李邴",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "等闲莫遣俗人看。"
        ],
        "notes": "",
        "id": "4b3460bd377b59b5e26fdda06683ef96"
    },
    {
        "author": "李邴",
        "dynasty": "宋",
        "type": "词",
        "rhythmic": "女冠子",
        "title": "",
        "preface": "",
        "paragraphs": [
            "帝城三五。",
            "灯光花市盈路。",
            "天街游处。",
            "此时方信，凤阙都民，奢华豪富。",
            "纱笼才过处。",
            "喝道转身，一壁小来且住。",
            "见许多、才子艳质，携手并肩低语。",
            "东来西往谁家女。",
            "买玉梅争戴，缓步香风度。",
            "北观南顾。",
            "见画烛影里，神仙无数。",
            "引人魂似醉，不如趁早，步月归去。",
            "这一双情眼，怎生禁得，许多胡觑。"
        ],
        "notes": "",
        "id": "19b5c2a3c02c424a939ec5e134fe5b42"
    },
    {
        "author": "李邴",
        "dynasty": "宋",
        "type": "词",
        "rhythmic": "小冲山・小重山",
        "title": "",
        "preface": "",
        "paragraphs": [
            "谁劝东风腊里来。",
            "不知天待雪，恼江梅。",
            "东郊寒色尚徘徊。",
            "双彩燕，飞傍鬓云堆。",
            "玉冷晓妆台。",
            "宜春金缕字，拂香腮。",
            "红罗先绣踏青鞋。",
            "春犹浅，花信更须催。"
        ],
        "notes": "",
        "id": "48344b3557903bd336d42f992459427b"
    },
    {
        "author": "李邴",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "素光练净，映秋山、隐隐修眉横绿。",
            "鳷鹊楼高天似水，碧瓦寒生银粟。",
            "千丈斜晖，奔云涌雾，飞过卢仝屋。",
            "更无尘气，满庭风碎梧竹。",
            "谁念鹤发仙翁，当年曾共赏，紫岩飞瀑。",
            "对影三人聊痛饮，一洗离愁千斛。",
            "斗转参横，翩然归去，万里骑黄鹄。",
            "满川霜晓，叫云吹断横玉。"
        ],
        "notes": "",
        "id": "8d407870ec801dc93285ee687f5a4653"
    },
    {
        "author": "李邴",
        "dynasty": "宋",
        "type": "词",
        "rhythmic": "木兰花・玉楼春",
        "title": "",
        "preface": "",
        "paragraphs": [
            "沈吟不语晴窗畔。",
            "小字银钩题欲遍。",
            "云情散乱未成篇，花骨敧斜终带软。",
            "重重说尽情和怨。",
            "珍重提携常在眼。",
            "暂时得近玉纤纤，翻羡缕金红象管。"
        ],
        "notes": "",
        "id": "b97b531264394c0920b8a33211c5454c"
    },
    {
        "author": "李邴",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "潇洒江梅，向竹梢疏处，横两三枝。",
            "东君也不爱惜，雪压霜欺。",
            "无情燕子，怕春寒、轻失花期。",
            "却是有，年年塞雁，归来曾见开时。",
            "清浅小溪如练，问玉堂何似，茅舍疏篱。",
            "伤心故人去后，冷落新诗。",
            "微云淡月，对江天、分付他谁。",
            "空自忆，清香未减，风流不在人知。"
        ],
        "notes": "",
        "id": "27de0ca1104df646b01ff1d015cad41a"
    },
    {
        "author": "李邴",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "一团娇软，是将春揉做，撩乱随风到何处。",
            "自长亭、人去后，烟草萋迷，归来了、装点离愁无数。",
            "飘扬无个事，刚被萦牵，长是黄昏怕微雨。",
            "记那回，深院静，帘幕低垂，花阴下、霎时留住。",
            "又只恐、伊家太轻狂，蓦地和春，带将归去。"
        ],
        "notes": "",
        "id": "e16d7ab9d46b8db0d294630e24d1ede0"
    },
    {
        "author": "李邴",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "露花烟柳。",
            "春思浓如酒。",
            "几阵狂风新雨后。",
            "满地落红铺绣。",
            "风流何处疏狂。",
            "厌厌恨结柔肠。",
            "又是危阑独倚，一川烟草斜阳。"
        ],
        "notes": "",
        "id": "1394811411c6bdaef6b56f9eff17ee2b"
    },
    {
        "author": "李邴",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "凉风吹帽，横槊试登高。",
            "想见征西旧事，龙山会、宾主俱豪。"
        ],
        "notes": "",
        "id": "84c710469bfbb21be7bfa8c7128ffd23"
    },
    {
        "author": "李邴",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "又喜椒觞到手，宝胜里、仍剪金花。"
        ],
        "notes": "",
        "id": "fb5fd8997a7ba80666c770ec9212ac3f"
    },
    {
        "author": "李邴",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "一年适尽莲花漏，翠井屠苏沈冻酒。"
        ],
        "notes": "",
        "id": "9c96a0a13256abb486f2599e773a09b4"
    },
    {
        "author": "李邴",
        "dynasty": "宋",
        "type": "词",
        "rhythmic": "玉蝴蝶",
        "title": "",
        "preface": "",
        "paragraphs": [
            "壮岁分符方面，惠风草偃，禾稼春融。",
            "报政朝天，归去稳步鳌宫。",
            "望尧斝、九重绛阙，颁汉诏、五色芝封。",
            "湛恩浓。",
            "锦衣槐里，重继三公。",
            "雍容。",
            "临歧祖帐，绮罗环列，冠盖云丛。",
            "满城桃李，尽将芳意谢东风。",
            "柳烟轻、万条离恨，花露重、千点啼红。",
            "莫匆匆。",
            "且陪珠履，同醉金锺。"
        ],
        "notes": "",
        "id": "1221990cd51c1ba781895e615cf313af"
    },
    {
        "author": "李邴",
        "dynasty": "宋",
        "type": "词",
        "rhythmic": "调笑令",
        "title": "",
        "preface": "",
        "paragraphs": [
            "双绿。",
            "淡匀拂。",
            "两脸春融光透玉。",
            "起来却怕东风触。",
            "本是一团香玉。",
            "飞鸾台上看未足。",
            "贮向阿娇金屋。"
        ],
        "notes": "",
        "id": "51b52b71f1cc2d3c4617b20fd854b48a"
    }
]