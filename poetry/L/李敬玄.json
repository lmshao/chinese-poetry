[
    {
        "author": "李敬玄",
        "dynasty": "唐",
        "type": "诗",
        "rhythmic": "",
        "title": "奉和别鲁王",
        "preface": "",
        "paragraphs": [
            "绿车旋楚服，丹跸伫秦川。",
            "珠皐转归骑，金岸引行旃。",
            "一朝限原隰，千里间风烟。",
            "莺喧上林谷，凫响御沟泉。",
            "断云移鲁盖，离歌动舜弦。",
            "别念凝神扆，崇恩洽玳筵。",
            "顾惟慙叩寂，徒自仰钧天。"
        ],
        "notes": "",
        "id": "674995b3390afc92bd43dae9af0a3fdc"
    },
    {
        "author": "李敬玄",
        "dynasty": "唐",
        "type": "诗",
        "rhythmic": "",
        "title": "奉和别越王",
        "preface": "",
        "paragraphs": [
            "飞盖回兰坂，宸襟伫柏梁。",
            "别馆分泾渭，归路指衡漳。",
            "关山通曙色，林籞徧春光。",
            "帝念纡千里，词波照五潢。"
        ],
        "notes": "",
        "id": "5cf54578b19aee221817ebfc7a361dbb"
    }
]