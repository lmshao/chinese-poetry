[
    {
        "author": "令狐峘",
        "dynasty": "唐",
        "type": "诗",
        "rhythmic": "",
        "title": "硖州旅舍奉怀苏州韦郎中",
        "preface": "",
        "paragraphs": [
            "儒服学从政，遂为尘事婴。",
            "衔命东复西，孰堪异乡情。",
            "怀禄且怀恩，策名敢逃名。",
            "羡彼农亩人，白首亲友幷。",
            "江山入秋气，草木雕晚荣。",
            "方塘寒露凝，旅管凉飙生。",
            "懿交守东吴，梦想闻颂声。",
            "云水方浩浩，离忧何平时。"
        ],
        "notes": "",
        "id": "5f7e12cfea8ce5d30a7c3417a6d111f3"
    },
    {
        "author": "令狐峘",
        "dynasty": "唐",
        "type": "诗",
        "rhythmic": "",
        "title": "释奠日国学观礼闻雅颂",
        "preface": "",
        "paragraphs": [
            "肃肃先师庙，依依胄子群。",
            "满庭陈旧礼，开户拜清芬。",
            "万舞当华烛，箫韶入翠云。",
            "颂歌清晓听，雅吹度风闻。",
            "澹泊调元气，中和美圣君。",
            "唯余东鲁客，蹈舞向南熏。"
        ],
        "notes": "",
        "id": "9171fb2fee762688380b8dd3c7157993"
    }
]