[
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "宫殿沈沈月欲分，昭阳更漏不堪闻。",
            "珊瑚枕上千行泪，不是思君是恨君。"
        ],
        "notes": "",
        "id": "e8aaf894a3c3974a1ab3e4306b5ec9ca"
    },
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "边城柳",
        "preface": "",
        "paragraphs": [
            "一株新柳色，十里断孤城。",
            "为近东西路，长悬离别情。"
        ],
        "notes": "",
        "id": "3e4f811c12f6dd7d9863771e93be9f52"
    },
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "长门怨三首 一",
        "preface": "",
        "paragraphs": [
            "雨滴长门秋夜长，愁心和雨到昭阳。",
            "泪痕不学君恩断，拭却千行更万行。"
        ],
        "notes": "",
        "id": "0ee9e6043b9229305711dcefe300ccfa"
    },
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "长门怨三首 二",
        "preface": "",
        "paragraphs": [
            "宫殿沈沈月欲分，昭阳更漏不堪闻。",
            "珊瑚枕上千行泪，不是思君是恨君。"
        ],
        "notes": "",
        "id": "e8aaf894a3c3974a1ab3e4306b5ec9ca"
    },
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "长门怨三首 三",
        "preface": "",
        "paragraphs": [
            "蝉鬓慵梳倚帐门，蛾眉不扫惯承恩。",
            "旁人未必知心事，一面残妆空泪痕。"
        ],
        "notes": "",
        "id": "bb7912d6c4996d6d4fabac395ce86c1f"
    },
    {
        "author": "刘皂",
        "dynasty": "唐",
        "type": "诗",
        "rhythmic": "",
        "title": "旅次朔方",
        "preface": "",
        "paragraphs": [
            "客舍幷州数十霜，归心日夜忆咸阳。",
            "无端又渡桑干水，却望幷州似故乡。"
        ],
        "notes": "",
        "id": "0a04d49db3fcdf9b0ee824c4741f0c43"
    }
]