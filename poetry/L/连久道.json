[
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "白云歌赠白云道人",
        "preface": "",
        "paragraphs": [
            "君不见白云万顷还□去，来去谁能留得住。",
            "去处放他秋月明，来时寒破太虚路。",
            "等闲为雨复为晴，玄空一点元青青。",
            "道人何异白云意，此心了然游杳冥。"
        ],
        "notes": "",
        "id": "fb49cbdd63a639813dbd0a6f830829f6"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "洞霄琳宫  其一",
        "preface": "",
        "paragraphs": [
            "玲珑万状石欺玉，开阖千层秀结峰。",
            "尚有炎蒸疑夏日，未令新爽洗秋容。",
            "龙翔凤舞来天目，水秀山明巩帝封。",
            "新见钱塘王气好，中原我欲指迷踪。"
        ],
        "notes": "",
        "id": "eae711d9709643750b959609159e9a07"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "洞霄琳宫  其二",
        "preface": "",
        "paragraphs": [
            "栖真已得寻西洞，神应谁能辨雨钟。",
            "水奏五音鸣玉凤，山回九锁踞苍龙。",
            "古杉疑复天台去，怪石时从福地供。",
            "它日重游应更好，拟登天柱最高峰。"
        ],
        "notes": "",
        "id": "506ae89edb3ddb2fd3596964739a033b"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "翠微亭  其一",
        "preface": "",
        "paragraphs": [
            "涌壁千寻古面颜，仰凭天柱俯仙关。",
            "松间雕镂轩墀月，未许诗人见一□。"
        ],
        "notes": "",
        "id": "d56fe59ccc2ad1404b669b62d5852ce8"
    },
    {
        "author": "连久道",
        "dynasty": "宋",
        "type": "诗",
        "rhythmic": "",
        "title": "翠微亭  其二",
        "preface": "",
        "paragraphs": [
            "行迹年来酬□希，独□岩壑有深期。",
            "□□道士能相属，请和空山木落诗。"
        ],
        "notes": "",
        "id": "435db4bf2c167a730449cd72a252d54d"
    },
    {
        "author": "连久道",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "阵鸿惊处。",
            "一网沈江渚。",
            "落叶乱风和细雨。",
            "拨棹不如归去。",
            "芦花轻泛微澜。",
            "蓬窗独自清闲。",
            "一觉游仙好梦，任它竹冷松寒。"
        ],
        "notes": "",
        "id": "ab351560c84a6811cba672f0832fab30"
    }
]