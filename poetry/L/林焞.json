[
    {
        "author": "林焞",
        "dynasty": "宋",
        "type": "诗",
        "rhythmic": "",
        "title": "题太岳院壁",
        "preface": "",
        "paragraphs": [
            "我来劝农值春雨，傍人笑我身蓝缕。",
            "我身蓝缕分当然，唯有担夫愁艰阻。",
            "汝担夫，听我语，桑麻谷粟生于土。",
            "若非雨泽滋发生，粒食片衣谁付与。",
            "岂不见田间耕耨人，泥涂深没股。",
            "晓露湿云鬟，歌笑采桑女。",
            "他时蚕麦倍丰成，罗列瓮盎鸣机杼。",
            "一旦雨泞不为劳，当念耕农蚕妇终岁服勤苦。"
        ],
        "notes": "",
        "id": "9803f17ae27c107968c69695d2cfd025"
    }
]