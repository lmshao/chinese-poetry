[
    {
        "author": "梁氏琼",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀台",
        "preface": "",
        "paragraphs": [
            "歌扇向陵开，齐行奠玉杯。",
            "舞时飞燕列，梦里片云来。",
            "月色空余恨，松声暮更哀。",
            "谁怜未死妾，掩袂下铜台。"
        ],
        "notes": "",
        "id": "625272edd8c6f1c97f837e8cd671b44e"
    },
    {
        "author": "梁氏琼",
        "dynasty": "唐",
        "type": "诗",
        "rhythmic": "",
        "title": "琴曲歌辞 昭君怨",
        "preface": "",
        "paragraphs": [
            "自古无和亲，贻灾到妾身。",
            "胡风嘶去马，汉月吊行轮。",
            "衣薄狼山雪，妆成虏塞春。",
            "回看父母国，生死毕胡尘。"
        ],
        "notes": "",
        "id": "73119de7d8b4fbe62af0b8b021d19f87"
    }
]