[
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "亡后见形诗",
        "preface": "",
        "paragraphs": [
            "异国非所志，烦劳殊清闲。",
            "惊涛千万里，无乃见钟山。"
        ],
        "notes": "",
        "id": "43d163cd1cb13afb7145231b0179c688"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "金铜蟾蜍砚滴铭",
        "preface": "",
        "paragraphs": [
            "舍月窟，伏棐几，为我用，贮清泚。",
            "端溪石，澄心纸，陈玄氏，毛锥子。",
            "微我润泽乌用汝，同列无哗听驱使。"
        ],
        "notes": "",
        "id": "2e8bf851607753659b0c9a06c8bb731b"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "游后湖赏莲花",
        "preface": "",
        "paragraphs": [
            "蓼花蘸水火不灭，水鸟惊鱼银梭投。",
            "满目荷花千万顷，红碧相杂敷清流。",
            "孙武已斩吴宫女，瑠璃池上佳人头。"
        ],
        "notes": "又作李璟诗",
        "id": "156633e893a5ea09cd094a6801ea28a1"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "渡中江望石城泣下",
        "preface": "",
        "paragraphs": [
            "江南江北旧家乡，三十年来梦一场。",
            "吴苑宫闱今冷落，广陵台殿已荒凉。",
            "云笼远岫愁千片，雨打归舟泪万行。",
            "兄弟四人三百口，不堪闲坐细思量。"
        ],
        "notes": "",
        "id": "ec038f793d501fc365df5bae411ea7d5"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "宿石头清凉大道场（题拟）",
        "preface": "",
        "paragraphs": [
            "未能归去宿龙宫。"
        ],
        "notes": "",
        "id": "96c5d67da7d6995482fb5e4fc415411f"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "铅砌美银光，饰井雕葩植。"
        ],
        "notes": "",
        "id": "81b846d7fc6f3b91fafc8f30075fd71f"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "一朝承凯泽，万里荆荒陬。"
        ],
        "notes": "",
        "id": "12398eeb1c46650fa95ddf271f5572c1"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "玉俎且共甘，羽觞合同嘉。"
        ],
        "notes": "",
        "id": "1b0c8a9c9a058d07417749c52c22df39"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "句 四",
        "preface": "",
        "paragraphs": [
            "金釭明五夜，玉盘罗八珍。"
        ],
        "notes": "",
        "id": "b017b2a97c33eba31d85d3698c3eaa0d"
    },
    {
        "author": "李煜",
        "dynasty": "五代",
        "type": "诗",
        "rhythmic": "",
        "title": "句 五",
        "preface": "",
        "paragraphs": [
            "别易会难无可奈。"
        ],
        "notes": "",
        "id": "7df80edc35212edf60bc1f9435e6b5ac"
    },
    {
        "author": "李煜",
        "dynasty": "五代",
        "type": "词",
        "rhythmic": "渔父",
        "title": "",
        "preface": "",
        "paragraphs": [
            "浪花有意千里雪，桃花无言一队春。",
            "一壶酒，一竿身，快活如侬有几人。",
            "一棹春风一叶舟，一纶茧缕一轻钩。",
            "花满渚，酒满瓯，万顷波中得自由。"
        ],
        "notes": "",
        "id": "d50707eb6a2c947773ef56237ab7da70"
    },
    {
        "author": "李煜",
        "dynasty": "五代",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "转烛飘蓬一梦归，欲寻陈迹怅人非。",
            "天教心愿与身违。",
            "待月池馆空逝水，映花楼阁谩斜晖。",
            "登临不惜更沾衣。"
        ],
        "notes": "",
        "id": "6bbee7b97a86ca59629f2a804bd9df3d"
    },
    {
        "author": "李煜",
        "dynasty": "五代",
        "type": "词",
        "rhythmic": "捣练子",
        "title": "",
        "preface": "",
        "paragraphs": [
            "云鬓乱，晚妆残，带恨眉儿远岫攒。",
            "斜托香腮春笋嫩，为谁和泪倚栏杆。"
        ],
        "notes": "",
        "id": "9ab79554288b7377ba486376c36276d0"
    },
    {
        "author": "李煜",
        "dynasty": "五代",
        "type": "词",
        "rhythmic": "三台令",
        "title": "",
        "preface": "",
        "paragraphs": [
            "不寐倦长更，披衣出户行。",
            "月寒秋竹冷，风切夜窗声。"
        ],
        "notes": "",
        "id": "87bf62b2714784aed9aae0ece545ab85"
    },
    {
        "author": "李煜",
        "dynasty": "五代",
        "type": "词",
        "rhythmic": "后庭花破子",
        "title": "",
        "preface": "",
        "paragraphs": [
            "玉树後庭前，瑶草妆镜边。",
            "去年花不老，今年月又圆。",
            "莫教偏，和月和花，大教长少年。"
        ],
        "notes": "",
        "id": "b494584fc2c41f4b17de87b90490d25d"
    },
    {
        "author": "李煜",
        "dynasty": "五代",
        "type": "词",
        "rhythmic": "柳枝",
        "title": "",
        "preface": "",
        "paragraphs": [
            "风情渐老见春羞，到处芳魂感旧游。",
            "多谢长条似旧识，强垂烟穗拂人头。"
        ],
        "notes": "",
        "id": "ecc940b8bfd84b338af4ee65e575b7f3"
    },
    {
        "author": "李煜",
        "dynasty": "五代",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "一重山，两重山。",
            "山远天高烟水寒，相思枫叶丹。",
            "菊花开，菊花残。",
            "寒雁高飞人未还，一帘风月闲。"
        ],
        "notes": "",
        "id": "44fad651d81b09bc12eac9631894cd41"
    },
    {
        "author": "李煜",
        "dynasty": "五代",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "风压轻云贴水飞，乍晴池馆燕争泥。",
            "沈郎多病不胜衣。",
            "沙上未闻鸿雁信，竹间时听鹧鸪啼。",
            "此情唯有落花知。"
        ],
        "notes": "",
        "id": "735bdbaabfafd0218951c6c4ce3ff6f4"
    },
    {
        "author": "李煜",
        "dynasty": "五代",
        "type": "词",
        "rhythmic": "浪淘沙令",
        "title": "",
        "preface": "",
        "paragraphs": [
            "帘外雨潺潺，春意阑珊。",
            "罗衾不耐五更寒。",
            "梦里不知身是客，一晌贪欢。",
            "独自莫凭栏，无限江山。",
            "别时容易见时难。",
            "流水落花春去也，天上人间"
        ],
        "notes": "",
        "id": "e73127432a457a914b98f6aff1e4d091"
    },
    {
        "author": "李煜",
        "dynasty": "五代",
        "type": "词",
        "rhythmic": "破阵子",
        "title": "",
        "preface": "",
        "paragraphs": [
            "四十年来家国，三千里地山河。",
            "凤阁龙楼连霄汉，玉树琼枝作烟萝，几曾识干戈？",
            "一旦归为臣虏，沈腰潘鬓销磨。",
            "最是仓皇辞庙日，教坊犹奏别离歌，垂泪对宫娥。"
        ],
        "notes": "",
        "id": "72f2519175cb988eb2b593502464ea82"
    },
    {
        "author": "李煜",
        "dynasty": "五代",
        "type": "词",
        "rhythmic": "谢新恩",
        "title": "",
        "preface": "",
        "paragraphs": [
            "冉冉秋光留不住，满阶红叶暮。",
            "又是过重阳，台榭登临处。",
            "茱萸香坠，紫菊气，飘庭户，晚烟笼细雨。",
            "嗈嗈新雁咽寒声，愁恨年年长相侣。"
        ],
        "notes": "",
        "id": "3269d2fa38b39aff9ce7773603f1b644"
    },
    {
        "author": "李煜",
        "dynasty": "五代",
        "type": "词",
        "rhythmic": "谢新恩",
        "title": "",
        "preface": "",
        "paragraphs": [
            "樱花落尽春将困，秋千架下归时。",
            "漏暗斜月迟迟，花在枝。",
            "□□□□□□□，□□□□□。",
            "彻晓纱窗下，待来君不知。"
        ],
        "notes": "",
        "id": "c7f271072f6ca7e466ddb8786deeb79e"
    },
    {
        "author": "李煜",
        "dynasty": "五代",
        "type": "词",
        "rhythmic": "谢新恩",
        "title": "",
        "preface": "",
        "paragraphs": [
            "庭空客散人归後，画堂半掩珠帘。",
            "林风淅淅夜厌厌。",
            "小楼新月，回首自纤纤。",
            "春光镇在人空老，新愁往恨何穷！",
            "金窗力困起还慵。",
            "一声羌笛，惊起醉怡容。"
        ],
        "notes": "",
        "id": "3f67ca2644e8b6d2d5fb17be372a4210"
    },
    {
        "author": "李煜",
        "dynasty": "五代",
        "type": "词",
        "rhythmic": "谢新恩",
        "title": "",
        "preface": "",
        "paragraphs": [
            "樱花落尽阶前月，象床愁倚薰笼。",
            "远似去年今日，恨还同。",
            "双鬟不整云憔翠，泪沾红抹胸。",
            "何处相思苦？纱窗醉梦中。"
        ],
        "notes": "",
        "id": "c57d88d1517864eae4875a1524f310f4"
    },
    {
        "author": "李煜",
        "dynasty": "五代",
        "type": "词",
        "rhythmic": "谢新恩",
        "title": "",
        "preface": "",
        "paragraphs": [
            "秦楼不见吹箫女，空馀上苑风光。",
            "粉英含蕊自低昂。",
            "东风恼我，才发一衿香。",
            "琼窗梦醒留残日，当年得恨何长。",
            "碧栏杆外映垂杨。",
            "暂时相见，如梦懒思量。"
        ],
        "notes": "",
        "id": "3c94e69e945e63a66e7d497b4e69e3fa"
    },
    {
        "author": "李煜",
        "dynasty": "五代",
        "type": "词",
        "rhythmic": "子夜歌",
        "title": "",
        "preface": "",
        "paragraphs": [
            "寻春须是先春早，看花莫待花枝老。",
            "缥色玉柔擎，醅浮盏面清。",
            "何妨频笑粲，禁苑春归晚。",
            "同醉与闲评，诗随羯鼓成。"
        ],
        "notes": "",
        "id": "6d5893d70c7e1c15788f2c9511df00a6"
    },
    {
        "author": "李煜",
        "dynasty": "五代",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "晚妆初了明肌雪，春殿嫔娥鱼贯列。",
            "笙箫吹断水云间，重按霓裳歌遍彻。",
            "临春谁更飘香屑？醉拍栏杆情味切。",
            "归时休放烛光红，待踏马啼清夜月。"
        ],
        "notes": "",
        "id": "5b4abd32abbd9041527efbd8125bb829"
    },
    {
        "author": "李煜",
        "dynasty": "五代",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "风回小院庭芜绿，柳眼春相续。",
            "凭栏半日独无言，依旧竹声新月似当年。",
            "笙歌未散尊前在，池面冰初解。",
            "烛明香暗画楼深，满鬓清霜残雪思难禁。"
        ],
        "notes": "",
        "id": "ba8078b5368e13a621ac65fb35655b07"
    },
    {
        "author": "李煜",
        "dynasty": "五代",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "辘轤金井梧桐晚，几树惊秋。",
            "昼雨如愁，百尺虾须在玉钩。",
            "琼窗梦断双蛾皱，回首边头。",
            "欲寄鳞游，九曲寒波不溯流。"
        ],
        "notes": "",
        "id": "1ca71823ee95b464d5b558e53dd98bb1"
    },
    {
        "author": "李煜",
        "dynasty": "五代",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "往事只堪哀，对景难排。",
            "秋风庭院藓侵阶。",
            "一任珠帘闲不卷，终日谁来？",
            "金剑已沉埋，壮气蒿莱。",
            "晚凉天净月华开。",
            "想得玉楼瑶殿影，空照秦淮。"
        ],
        "notes": "",
        "id": "e2b2790f260b46781fc87306c557d730"
    },
    {
        "author": "李煜",
        "dynasty": "五代",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "东风吹水日衔山，春来长是闲。",
            "落花狼籍酒阑珊，笙歌醉梦间。",
            "佩声悄，晚妆残，凭谁整翠鬟？",
            "留连光景惜春颜，黄昏独倚栏。"
        ],
        "notes": "",
        "id": "664c302289b59f5c3f9092193af9e192"
    },
    {
        "author": "李煜",
        "dynasty": "五代",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "铜簧韵脆锵寒竹，新声慢奏移纤玉。",
            "眼色暗相钩，秋波横欲流。",
            "雨云深绣户，未便谐衷素。",
            "宴罢又成空，魂迷春梦中。"
        ],
        "notes": "",
        "id": "153d747b6cc8e5fe5e526f0204e3e8e6"
    },
    {
        "author": "李煜",
        "dynasty": "五代",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "蓬莱院闭天台女，画堂昼寝人无语。",
            "抛枕翠云光，绣衣闻异香。",
            "潜来珠琐动，惊觉银屏梦。",
            "脸慢笑盈盈，相看无限情。"
        ],
        "notes": "",
        "id": "89ebd4e92164d8fd120a8b1dde1f0e17"
    },
    {
        "author": "李煜",
        "dynasty": "五代",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "花明月暗笼轻雾，今宵好向郎边去。",
            "铲袜步香阶，手提金缕鞋。",
            "画堂南畔见，一晌偎人颤。",
            "奴为出来难，教郎恣意怜。"
        ],
        "notes": "",
        "id": "0ec9407bcc76e362f4fe5b051c7b79be"
    },
    {
        "author": "李煜",
        "dynasty": "五代",
        "type": "词",
        "rhythmic": "望江梅",
        "title": "",
        "preface": "",
        "paragraphs": [
            "闲梦远，南国正芳春。",
            "船上管弦江面绿，满城飞絮滚轻尘。",
            "忙杀看花人。",
            "闲梦远，南国正清秋。",
            "千里江山寒色暮，芦花深处泊孤舟。",
            "笛在月明楼。"
        ],
        "notes": "",
        "id": "902fb0b0ef76b14e6546f9450588997f"
    },
    {
        "author": "李煜",
        "dynasty": "五代",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "红日已高三丈透，金炉次第添香兽。",
            "红锦地依随步皱。",
            "佳人舞点金钗溜，酒恶时拈花蕊嗅。",
            "别殿遥闻箫鼓奏。"
        ],
        "notes": "",
        "id": "2145014ea9f9ca30d5c5cda693a2bf36"
    },
    {
        "author": "李煜",
        "dynasty": "五代",
        "type": "词",
        "rhythmic": "捣练子令",
        "title": "",
        "preface": "",
        "paragraphs": [
            "深院静，小庭空，断续寒砧断续风。",
            "无奈夜长人不寐，数声和月到帘栊。"
        ],
        "notes": "",
        "id": "5b4199726fb40fb2ec1e4d01d94462b7"
    },
    {
        "author": "李煜",
        "dynasty": "五代",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "云一涡，玉一梭。",
            "澹澹衫儿薄薄罗，轻颦双黛螺。",
            "秋风多，雨相和。",
            "帘外芭蕉三两窠。夜长人奈何？"
        ],
        "notes": "",
        "id": "eff29ddbf7a9629dc0146a7b8576f634"
    },
    {
        "author": "李煜",
        "dynasty": "五代",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "林花谢了春红，太匆匆！",
            "无奈朝来寒雨晚来风。",
            "胭脂泪，留人醉，几时重？",
            "自是人生长恨水长东！"
        ],
        "notes": "",
        "id": "0b1bd72a1fb36a6878dc7846fdb1f8b7"
    },
    {
        "author": "李煜",
        "dynasty": "五代",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "无言独上西楼，月如钩。",
            "寂寞梧桐深院，锁清秋。",
            "剪不断，理还乱，是离愁。",
            "别是一般滋味，在心头。"
        ],
        "notes": "",
        "id": "064e148858730428fa2b5ad5bdeb4255"
    },
    {
        "author": "李煜",
        "dynasty": "五代",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "遥夜亭皋闲信步。",
            "乍过清明，早觉伤春暮。",
            "数点雨声风约住，朦胧淡月云来去。",
            "桃李依依春暗度。",
            "谁在秋千，笑里低低语？",
            "一片芳心千万绪，人间没个安排处。"
        ],
        "notes": "",
        "id": "522be560f7fe9352ff2422a45f262611"
    },
    {
        "author": "李煜",
        "dynasty": "五代",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "晓月坠，宿烟微，无语枕频倾攲。",
            "梦回芳草思依依，天远雁声稀。",
            "啼莺散，馀花乱，寂寞画堂深院。",
            "片红休扫尽从伊，留待舞人归。"
        ],
        "notes": "",
        "id": "f7e4e7415281d494cd591f8db6aa1f06"
    },
    {
        "author": "李煜",
        "dynasty": "五代",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "庭前春逐红英尽，舞态徘徊。",
            "细雨霏微，不放双眉时暂开。",
            "绿窗冷静芳英断，香印成灰。",
            "可奈情怀，欲睡朦胧入梦来。"
        ],
        "notes": "",
        "id": "5e2fde6306b893bad29dd5b6a2461f99"
    },
    {
        "author": "李煜",
        "dynasty": "五代",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "别来春半，触目柔肠断。",
            "砌下落梅如雪乱，拂了一身还满。",
            "雁来音信无凭，路遥归梦难成。",
            "离恨恰如春草，更行更远还生。"
        ],
        "notes": "",
        "id": "e64179d01efb64ea3f3b33cf7418b637"
    },
    {
        "author": "李煜",
        "dynasty": "五代",
        "type": "词",
        "rhythmic": "望江南",
        "title": "",
        "preface": "",
        "paragraphs": [
            "多少恨，昨夜梦魂中。",
            "还似旧时游上苑，车如流水马如龙。",
            "花月正春风。"
        ],
        "notes": "",
        "id": "ce69fbb3085371176ece5d77505ce751"
    },
    {
        "author": "李煜",
        "dynasty": "五代",
        "type": "词",
        "rhythmic": "望江南",
        "title": "",
        "preface": "",
        "paragraphs": [
            "多少泪，断脸复横颐。",
            "心事莫将和泪说，凤笙休向泪时吹。",
            "肠断更无疑。"
        ],
        "notes": "",
        "id": "471db8ee7a5e36187f63eb9e041de89e"
    },
    {
        "author": "李煜",
        "dynasty": "五代",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "樱桃落尽春归去，蝶翻轻粉双飞。",
            "子规啼月小楼西。",
            "玉钩罗幕，惆怅暮烟垂。",
            "别巷寂寥人散后，望残烟草低迷。",
            "炉香闲袅凤凰儿。",
            "空持罗带，回首恨依依。"
        ],
        "notes": "",
        "id": "f69f7e37fb516751de3af0e963d2ff6a"
    },
    {
        "author": "李煜",
        "dynasty": "五代",
        "type": "词",
        "rhythmic": "子夜歌",
        "title": "",
        "preface": "",
        "paragraphs": [
            "人生愁恨何能免，销魂独我情何限。",
            "故国梦重归，觉来双泪垂。",
            "高楼谁与上？长记秋晴望。",
            "往事已成空，还如一梦中。"
        ],
        "notes": "",
        "id": "9b10856583d78985e2f97830fbf93402"
    },
    {
        "author": "李煜",
        "dynasty": "五代",
        "type": "词",
        "rhythmic": "一斛珠",
        "title": "",
        "preface": "",
        "paragraphs": [
            "晓妆初过，沈檀轻注些儿个。",
            "向人微露丁香颗。",
            "一曲清歌，暂引樱桃破。",
            "罗袖裛残殷色可，杯深旋被香醪涴。",
            "绣床斜凭娇无那。",
            "烂嚼红茸，笑向檀郎唾。"
        ],
        "notes": "",
        "id": "cdfa9096ea6fa6b7674e7af07bae2d1b"
    },
    {
        "author": "李煜",
        "dynasty": "五代",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "昨夜风兼雨，帘帏飒飒秋声。",
            "烛残漏断频攲枕，起坐不能平。",
            "世事漫随流水，算来一梦浮生。",
            "醉乡路稳宜频到，此外不堪行。"
        ],
        "notes": "",
        "id": "3b00e9112aff06bfec94044ce705c913"
    },
    {
        "author": "李煜",
        "dynasty": "五代",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "春花秋月何时了，往事知多少？",
            "小楼昨夜又东风，故国不堪回首月明中。",
            "雕栏玉砌应犹在，只是朱颜改。",
            "问君能有几多愁？恰似一江春水向东流。"
        ],
        "notes": "",
        "id": "33c5b9d1d4b90a1cd72a8fc20789287d"
    }
]