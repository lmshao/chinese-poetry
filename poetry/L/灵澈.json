[
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "听莺歌",
        "preface": "",
        "paragraphs": [
            "新莺傍簷晓更悲，孤音清泠啭素枝。",
            "口边血出语未尽，岂是怨恨人不知。",
            "不食枯桑葚，不衔苦李花。",
            "偶然弄枢机，婉转凌烟霞。",
            "众雏飞鸣何跼促，自觇游蜂啄枯木。",
            "玄猨何事朝夜啼，白鹭长在汀洲宿。",
            "黑雕黄鹤岂不高，金笼玉钩伤羽毛。",
            "三江七泽去不得，风烟日暮生波涛。",
            "飞去来，莫上高城头，莫下空园里。",
            "城头鸱鸟拾膻腥，空园燕雀争泥滓。",
            "愿当结舌含白云，五月六月一声不可闻。"
        ],
        "notes": "",
        "id": "fddf58b4b1bb07ddfabde28bec139b93"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "归湖南作",
        "preface": "",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "notes": "",
        "id": "f58de957841600edaa1f8a66d4bdbb79"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "初到汀州",
        "preface": "",
        "paragraphs": [
            "初放到沧洲，前心讵解愁。",
            "旧交容不拜，临老学梳头。",
            "禅室白云去，故山明月秋。",
            "几年犹在此，北户水南流。"
        ],
        "notes": "",
        "id": "2046ca930fea33c5fee332ec6c1a444f"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "九日和于使君思上京亲故",
        "preface": "",
        "paragraphs": [
            "清晨有高会，宾从出东方。",
            "楚俗风烟古，汀洲草木凉。",
            "山情来远思，菊意在重阳。",
            "心忆华池上，从容鸳鹭行。"
        ],
        "notes": "",
        "id": "22fb0f1ace8283ebcd965b8286df519b"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "送道虔上人游方",
        "preface": "",
        "paragraphs": [
            "律仪通外学，诗思入玄关。",
            "烟景随缘到，风姿与道闲。",
            "贯花留净室，呪水度空山。",
            "谁识浮云意，悠悠天地间。"
        ],
        "notes": "",
        "id": "dba9b533829ccb171f5f378ddac5ed5b"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "送鉴供奉归蜀宁亲",
        "preface": "",
        "paragraphs": [
            "林间出定恋庭闱，圣主恩深暂许归。",
            "双树欲辞金锡冷，四花犹向玉阶飞。",
            "梁山拂汉分清境，蜀雪和烟惹翠微。",
            "此去不须求彩服，紫衣全胜老莱衣。"
        ],
        "notes": "",
        "id": "b9e8adf9afef22871ca2fb07d75b16c0"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "天姥岑望天台山",
        "preface": "",
        "paragraphs": [
            "天台众峰外，华顶当寒空。",
            "有时半不见，崔嵬在云中。"
        ],
        "notes": "",
        "id": "e84aa427d1ef39d4c426b65b4ba54d82"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "远公墓",
        "preface": "",
        "paragraphs": [
            "古墓石棱棱，寒云晚景凝。",
            "空悲虎溪月，不见鴈门僧。"
        ],
        "notes": "",
        "id": "ca17d0c20eb82660e43abc68df7923ed"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "宿东林寺",
        "preface": "",
        "paragraphs": [
            "天寒猛虎叫岩雪，林下无人空有月。",
            "千年像教今不闻，焚香独为鬼神说。"
        ],
        "notes": "",
        "id": "b50f022cc12697ddcaf5f046e622947d"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "古松古柏岩壁间，猨攀鹤巢古枝折。",
            "五月有霜六月寒，时见山翁来取雪。"
        ],
        "notes": "",
        "id": "96661265b241c5667b3b27053b9b9add"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "元日观郭将军早朝",
        "preface": "",
        "paragraphs": [
            "欲曙九衢人更多，千条香烛照星河。",
            "今朝始见金吾贵，车马纵横避玉珂。"
        ],
        "notes": "",
        "id": "66dc3b4c92ca398928116869664ac997"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "东林寺酬韦丹刺史",
        "preface": "",
        "paragraphs": [
            "年老心闲无外事，麻衣草座亦容身。",
            "相逢尽道休官好，林下何曾见一人。"
        ],
        "notes": "",
        "id": "d34b159ed4e57920ac4dba771fafc2e8"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "东林寺寄包侍御",
        "preface": "",
        "paragraphs": [
            "古殿清阴山木春，池边跂石一观身。",
            "谁能来此焚香坐，共作罏峰二十人。"
        ],
        "notes": "",
        "id": "945b8ce967b87cae90ad5740389b1004"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "西林寄杨公",
        "preface": "",
        "paragraphs": [
            "日日爱山归已迟，闲闲空度少年时。",
            "余身定寄林中老，心与长松片石期。"
        ],
        "notes": "",
        "id": "305d3a503aae60f1dc6896da5cd33732"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "荅徐广叔四问",
        "preface": "",
        "paragraphs": [
            "童子出家无第行，随师乞食遣称名。",
            "长沙岂敢论年几，绛老惟知甲子生。"
        ],
        "notes": "",
        "id": "888198be03e37dd4e5f30710d790168a"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "闻李处士亡",
        "preface": "",
        "paragraphs": [
            "时时闻说故人死，日日自悲随老身。",
            "白发不生应不得，青山长在属何人。"
        ],
        "notes": "",
        "id": "8c68ad555e0a172149b2bbaccf2f57b6"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "松树有死枝，冢上唯莓苔。",
            "石门无人入，古木花不开。",
            "绿竹岁寒在，故人衰老多。",
            "月色静中见，泉声深处闻。",
            "古观茅山下，诸峰欲曙时。",
            "真人是黄子，玉堂生紫芝。",
            "禅门至六祖，衣钵无人得。",
            "古墓碑表折，荒垅松柏稀。",
            "秋深知气正，家近觉山寒。",
            "山僧不记重阳日，因见茱萸忆去年。",
            "今非古狱下，莫向斗边看。",
            "海月生残夜，江春入暮年。",
            "窗风枯砚水，山雨慢琴弦。"
        ],
        "notes": "",
        "id": "53d650b7d540af4fcc8d8f9c7dc90662"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "奉和郎中题仙岩瀑布十四韵",
        "preface": "",
        "paragraphs": [
            "致闲在一郡，民安已三年。",
            "每怀贞士心，孙许犹差肩。",
            "采异百代后，得之古人前。",
            "扪险路坱圠，临深闻潺湲。",
            "上有千岁树，下飞百丈泉。",
            "清谷长雷雨，丹青凝霜烟。",
            "遥将大壑近，暗与方壶连。",
            "白石颜色寒，老藤花叶鲜。",
            "轩皇自兹去，乔木空依然。",
            "碧山东极海，明月高升天。",
            "平野生竹柏，虽远地不偏。",
            "永愿酬国恩，自将布金田。",
            "穆穆早朝人，英英丹陛贤。",
            "谁思沧洲意，方欲涉臣川。"
        ],
        "notes": "",
        "id": "389132cdde4c1e1b1aa247beaccfb882"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "经来白马寺，僧到赤乌年。",
            "（《诗话总龟后集》四四《释氏门》引《雪波斋日记》）（见《刘宾客文集》卷十九《澈上人文集纪》，诗题为《芙蓉园新寺》。",
            "）。"
        ],
        "notes": "",
        "id": "df38d754bba8b0317f12c4bbce534d0c"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "云门寺（《禅》作「归云门」）",
        "preface": "",
        "paragraphs": [
            "湖边归鹤（《禅》作「雁」）唳寥泬，僧房半倚秦峰缺。",
            "云生幽石何逍遥，泉去疎林几呜咽。",
            "天寒猛虎叫岩月（《禅》作「雪」），松下无人空有雪（《禅》作「月」）。",
            "千年像教人不闻，烧（《禅》作「焚」）香独为鬼神说。",
            "（见《会稽掇英总集》卷七，以《古今禅藻集》卷三相校）。"
        ],
        "notes": "",
        "id": "50e2e1e5e9df74d1dc68f3501f67ccef"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "谪汀州",
        "preface": "",
        "paragraphs": [
            "青蝇为吊客，黄耳（《纪事》作「黄犬」）寄家书。",
            "（见《刘宾客文集》卷十九《澈上人文集纪》、《唐诗纪事》卷七二）。"
        ],
        "notes": "",
        "id": "a708233c3701aff177c22e13c59037ac"
    }
]