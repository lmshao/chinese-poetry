[
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "听莺歌",
        "preface": "",
        "paragraphs": [
            "新莺傍簷晓更悲，孤音清泠啭素枝。",
            "口边血出语未尽，岂是怨恨人不知。",
            "不食枯桑葚，不衔苦李花。",
            "偶然弄枢机，婉转凌烟霞。",
            "众雏飞鸣何跼促，自觇游蜂啄枯木。",
            "玄猨何事朝夜啼，白鹭长在汀洲宿。",
            "黑雕黄鹤岂不高，金笼玉钩伤羽毛。",
            "三江七泽去不得，风烟日暮生波涛。",
            "飞去来，莫上高城头，莫下空园里。",
            "城头鸱鸟拾膻腥，空园燕雀争泥滓。",
            "愿当结舌含白云，五月六月一声不可闻。"
        ],
        "notes": "",
        "id": "109a63f834de196d44e3e7e15b57bd47"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "归湖南作",
        "preface": "",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "notes": "",
        "id": "1b12f31256cd2e022e10bfa575055095"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "初到汀州",
        "preface": "",
        "paragraphs": [
            "初放到沧洲，前心讵解愁。",
            "旧交容不拜，临老学梳头。",
            "禅室白云去，故山明月秋。",
            "几年犹在此，北户水南流。"
        ],
        "notes": "",
        "id": "ab95bfa96ffb5fa938dc9b0a9cabbab4"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "九日和于使君思上京亲故",
        "preface": "",
        "paragraphs": [
            "清晨有高会，宾从出东方。",
            "楚俗风烟古，汀洲草木凉。",
            "山情来远思，菊意在重阳。",
            "心忆华池上，从容鸳鹭行。"
        ],
        "notes": "",
        "id": "f1a3df8254c24969529a6d9bb9da02e7"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "送道虔上人游方",
        "preface": "",
        "paragraphs": [
            "律仪通外学，诗思入玄关。",
            "烟景随缘到，风姿与道闲。",
            "贯花留净室，呪水度空山。",
            "谁识浮云意，悠悠天地间。"
        ],
        "notes": "",
        "id": "c1d365018c265a542f7e32ee47caf809"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "送鉴供奉归蜀宁亲",
        "preface": "",
        "paragraphs": [
            "林间出定恋庭闱，圣主恩深暂许归。",
            "双树欲辞金锡冷，四花犹向玉阶飞。",
            "梁山拂汉分清境，蜀雪和烟惹翠微。",
            "此去不须求彩服，紫衣全胜老莱衣。"
        ],
        "notes": "",
        "id": "dc7e33dc0132f2054db18b29c5f2548f"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "天姥岑望天台山",
        "preface": "",
        "paragraphs": [
            "天台众峰外，华顶当寒空。",
            "有时半不见，崔嵬在云中。"
        ],
        "notes": "",
        "id": "c566d43d084c21c2f2bc91c7c2ae98f3"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "远公墓",
        "preface": "",
        "paragraphs": [
            "古墓石棱棱，寒云晚景凝。",
            "空悲虎溪月，不见鴈门僧。"
        ],
        "notes": "",
        "id": "f94a82b8bd459dae6af389b45d955ed1"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "宿东林寺",
        "preface": "",
        "paragraphs": [
            "天寒猛虎叫岩雪，林下无人空有月。",
            "千年像教今不闻，焚香独为鬼神说。"
        ],
        "notes": "",
        "id": "caa15d2c5ddfc86e09c4b955380e6e72"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "简寂观",
        "preface": "",
        "paragraphs": [
            "古松古柏岩壁间，猨攀鹤巢古枝折。",
            "五月有霜六月寒，时见山翁来取雪。"
        ],
        "notes": "",
        "id": "14376d03a03a089155c5d0e760611d5d"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "元日观郭将军早朝",
        "preface": "",
        "paragraphs": [
            "欲曙九衢人更多，千条香烛照星河。",
            "今朝始见金吾贵，车马纵横避玉珂。"
        ],
        "notes": "",
        "id": "7565dbb69d255a07f57f41d402a3dda9"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "东林寺酬韦丹刺史",
        "preface": "",
        "paragraphs": [
            "年老心闲无外事，麻衣草座亦容身。",
            "相逢尽道休官好，林下何曾见一人。"
        ],
        "notes": "",
        "id": "ade926467aef04a4837df38866ebf827"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "东林寺寄包侍御",
        "preface": "",
        "paragraphs": [
            "古殿清阴山木春，池边跂石一观身。",
            "谁能来此焚香坐，共作罏峰二十人。"
        ],
        "notes": "",
        "id": "874a64abc051a7e6997347a93b9071cd"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "西林寄杨公",
        "preface": "",
        "paragraphs": [
            "日日爱山归已迟，闲闲空度少年时。",
            "余身定寄林中老，心与长松片石期。"
        ],
        "notes": "",
        "id": "4ab7aed291fd3e2c38c782867aba45dd"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "荅徐广叔四问",
        "preface": "",
        "paragraphs": [
            "童子出家无第行，随师乞食遣称名。",
            "长沙岂敢论年几，绛老惟知甲子生。"
        ],
        "notes": "",
        "id": "76ecfb48bba302db9d67840a612307af"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "闻李处士亡",
        "preface": "",
        "paragraphs": [
            "时时闻说故人死，日日自悲随老身。",
            "白发不生应不得，青山长在属何人。"
        ],
        "notes": "",
        "id": "5b0b12551ad8fb97f1f69acb749f5388"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "松树有死枝，冢上唯莓苔。",
            "石门无人入，古木花不开。",
            "绿竹岁寒在，故人衰老多。",
            "月色静中见，泉声深处闻。",
            "古观茅山下，诸峰欲曙时。",
            "真人是黄子，玉堂生紫芝。",
            "禅门至六祖，衣钵无人得。",
            "古墓碑表折，荒垅松柏稀。",
            "秋深知气正，家近觉山寒。",
            "山僧不记重阳日，因见茱萸忆去年。",
            "今非古狱下，莫向斗边看。",
            "海月生残夜，江春入暮年。",
            "窗风枯砚水，山雨慢琴弦。"
        ],
        "notes": "",
        "id": "492dbf42f669dfa7281169c94c71a463"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "奉和郎中题仙岩瀑布十四韵",
        "preface": "",
        "paragraphs": [
            "致闲在一郡，民安已三年。",
            "每怀贞士心，孙许犹差肩。",
            "采异百代后，得之古人前。",
            "扪险路坱圠，临深闻潺湲。",
            "上有千岁树，下飞百丈泉。",
            "清谷长雷雨，丹青凝霜烟。",
            "遥将大壑近，暗与方壶连。",
            "白石颜色寒，老藤花叶鲜。",
            "轩皇自兹去，乔木空依然。",
            "碧山东极海，明月高升天。",
            "平野生竹柏，虽远地不偏。",
            "永愿酬国恩，自将布金田。",
            "穆穆早朝人，英英丹陛贤。",
            "谁思沧洲意，方欲涉臣川。"
        ],
        "notes": "",
        "id": "441d21494c137bfd25a7d90c716dc90f"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "经来白马寺，僧到赤乌年。",
            "（《诗话总龟后集》四四《释氏门》引《雪波斋日记》）（见《刘宾客文集》卷十九《澈上人文集纪》，诗题为《芙蓉园新寺》。",
            "）。"
        ],
        "notes": "",
        "id": "095d8912851bcd2fc983298cc7048f34"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "云门寺（《禅》作「归云门」）",
        "preface": "",
        "paragraphs": [
            "湖边归鹤（《禅》作「雁」）唳寥泬，僧房半倚秦峰缺。",
            "云生幽石何逍遥，泉去疎林几呜咽。",
            "天寒猛虎叫岩月（《禅》作「雪」），松下无人空有雪（《禅》作「月」）。",
            "千年像教人不闻，烧（《禅》作「焚」）香独为鬼神说。",
            "（见《会稽掇英总集》卷七，以《古今禅藻集》卷三相校）。"
        ],
        "notes": "",
        "id": "793acac6d43072a2041c14f04f4d9a69"
    },
    {
        "author": "灵澈",
        "dynasty": "唐",
        "type": "诗",
        "rhythmic": "",
        "title": "谪汀州",
        "preface": "",
        "paragraphs": [
            "青蝇为吊客，黄耳（《纪事》作「黄犬」）寄家书。",
            "（见《刘宾客文集》卷十九《澈上人文集纪》、《唐诗纪事》卷七二）。"
        ],
        "notes": "",
        "id": "b2c3459a0fa68a7bab2ba797025f2182"
    }
]