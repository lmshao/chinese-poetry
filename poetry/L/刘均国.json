[
    {
        "author": "刘均国",
        "dynasty": "宋",
        "type": "词",
        "rhythmic": "梅花引",
        "title": "",
        "preface": "",
        "paragraphs": [
            "千里月，千山雪。",
            "梅花正落寒时节。",
            "一枝昂。",
            "一枝藏。",
            "清香冷艳、天赋与孤光。",
            "孤光似被珠帘隔。",
            "风度烟遮好颜色。",
            "粉垂垂。",
            "玉累累。",
            "先春挺秀，不管百花知。",
            "似霜结。",
            "与霜别。",
            "莫使幽人容易折。",
            "短墙边。",
            "矮窗前。",
            "横斜峭影，重叠斗婵娟。",
            "黄昏惯听楼头角。",
            "只恐听时零乱落。",
            "醉来看。",
            "醒来看。",
            "萦绊丽人，潇洒倚阑干。"
        ],
        "notes": "",
        "id": "2db0dd45a984bfe011f8e9be082d3918"
    }
]