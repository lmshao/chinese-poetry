[
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其一",
        "preface": "",
        "paragraphs": [
            "耕桑本是吾儒事，不免饥寒智者非。",
            "出处自然皆有据，不应感念泣牛衣。"
        ],
        "notes": "",
        "id": "da1176828782e9811b734af1e12aca8d"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其二",
        "preface": "",
        "paragraphs": [
            "五亩之宫植以桑，孟轲举此助谈王。",
            "轩前蒙密知何意，要见经纶滋味长。"
        ],
        "notes": "",
        "id": "7bb964210b9654498d095b139e1c7f1f"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "柘轩  其三",
        "preface": "",
        "paragraphs": [
            "三春采采为蚕供，衣被生灵独有功。",
            "野外谩多闲草木，可惭无计谢东风。"
        ],
        "notes": "",
        "id": "1f70f119a058ea2be70f4076de672fb1"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "舍上辞归罗豫章先生",
        "preface": "",
        "paragraphs": [
            "学道求师久剑潭，岂缘枯朽预儒涵。",
            "致知事业同归理，克己工夫判立谈。",
            "未借老商颜笑一，已偕韩氏俗重三。",
            "过庭若问论诗礼，应问从谁学指南。"
        ],
        "notes": "",
        "id": "25463fa1a22691f8c9e0461923fcc401"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "梅林春信",
        "preface": "",
        "paragraphs": [
            "积雪千林冻欲摧，倚栏日日望春回。",
            "天公为我传消息，故遣梅花特地开。"
        ],
        "notes": "",
        "id": "6b1ba906e26cf3eba0371a7a18c543c8"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "静庵山居",
        "preface": "",
        "paragraphs": [
            "胜如城外宅，花木拥簷前。",
            "一雨晚时过，群峰翠色鲜。",
            "采荆烹白石，接竹引清泉。",
            "车马长无到，逍遥乐葛天。"
        ],
        "notes": "",
        "id": "2b909e7519d153f9f4f3d70a6e607e91"
    },
    {
        "author": "李侗",
        "dynasty": "宋",
        "type": "诗",
        "rhythmic": "",
        "title": "藏春峡",
        "preface": "",
        "paragraphs": [
            "咏归堂里静怡神，更步芳亭识趣新。",
            "爱竹心虚初长笋，观梅香散渐含仁。",
            "云将膏雨过桐岭，水泛桃花出剑津。",
            "生意峡中藏得否，自家收拾满腔春。"
        ],
        "notes": "",
        "id": "0a7f906d41be9bef1ff357fe5bafb257"
    }
]