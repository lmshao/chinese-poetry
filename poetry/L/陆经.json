[
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "冬夕小斋联句寄梅圣俞",
        "preface": "",
        "paragraphs": [
            "寒窗明夜月，散帙耿灯火。",
            "破砚裂冰澌，败席荐霜笴。",
            "废书浩长吟，想子实劳我。",
            "清篇追曹刘，苦语侔岛可。",
            "酣饮每颓山，谈笑工炙輠。",
            "驾言当有期，岁晚何未果。",
            "幽梦辞如云，别愁牢若锁。",
            "雪水渐涟漪，春枝将婀娜。",
            "客心莫迟留，苑葩即纷堕。",
            "何当迎笈前，相逢嘲饭颗。"
        ],
        "notes": "",
        "id": "a0f58396415750f9dde49c2878a7f199"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "丁中允宰剡",
        "preface": "",
        "paragraphs": [
            "尘土官曹几处闲，今君得邑好开颜。",
            "落帆直向剡谿口，入境先登天姥山。",
            "鱼鸟半和风俗处，云霞多杂簿书闲。",
            "雪晴须去寻安道，不作经宵兴尽还。"
        ],
        "notes": "",
        "id": "940304dbbb2955625252af0dde643b53"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "震山岩",
        "preface": "",
        "paragraphs": [
            "稍变春罗色，还追云壑游。",
            "俯探青玉窟，傍挹翠绡流。",
            "九夏日车冷，四时龙气浮。",
            "隠沦今不见，钓叟浪垂钩。"
        ],
        "notes": "",
        "id": "9ee72372361240859fed750cba542c9f"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "化成岩",
        "preface": "",
        "paragraphs": [
            "交臂寻幽岁已残，瘦藤枯石重跻攀。",
            "忽逢晴洞龙开室，冷瞰寒溪玉绕山。",
            "猿鸟窥人知旧识，藤萝引迳入无间。",
            "游车自向红尘去，日暮老僧催闭关。"
        ],
        "notes": "",
        "id": "6aa4d22696979347b45122c4653a576d"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "雷潭",
        "preface": "",
        "paragraphs": [
            "山郭五里余，气象忽异色。",
            "蛟龙尝此蟠，潭水至今黑。",
            "变化验莫穷，白昼起霹雳。",
            "山形抱江来，怪石莫倾侧。",
            "有寺出其间，户牖立丹壁。",
            "微云垂鉴中，彩色画不得。",
            "小阁才数弓，吐纳半江碧。",
            "日光涵游鱼，到底如不隔。",
            "老竹风萧萧，长根擘青石。",
            "送声寄哀弦，往往动魂魄。",
            "载酒同遨游，逢奇得搜索。",
            "形体相与忘，山林信吾适。",
            "乃知人世间，舍上固怵迫。"
        ],
        "notes": "",
        "id": "d3cc5fca55f45857b59ae2eb457a4f4d"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "晚泛秀水",
        "preface": "",
        "paragraphs": [
            "落日进扁舟，沿回碧玉流。",
            "未能追白鸟，贪共数游鯈。",
            "翠壁玲珑倒，青天表里浮。",
            "谁湔世间热，洒出洞庭秋。"
        ],
        "notes": "",
        "id": "8e3785c1153573637b2931cf8e6486da"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寄语瀛洲未归客，醉翁今已作仙翁。"
        ],
        "notes": "",
        "id": "8430563d439ecef5b07bd03d37563afc"
    },
    {
        "author": "陆经",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "薄有田园归去好，苦无官况莫来休。"
        ],
        "notes": "",
        "id": "ad1eaca63818934a5416936dcab6dd9c"
    }
]