[
    {
        "author": "柳拱辰",
        "dynasty": "宋",
        "type": "诗",
        "rhythmic": "",
        "title": "暮春游火星岩同尹瞻联句",
        "preface": "",
        "paragraphs": [
            "千里熙醇政，灵岩喜访寻。",
            "登临云拥座，穿径笋成林。",
            "乐逐天风远，尘随宿雾沈。",
            "绮罗红作队，冠盖绿交阴。",
            "下顾关河小，寒知洞壑深。",
            "松枯存旧节，花老见初心。",
            "旌棨岚光润，罇罍野气侵。",
            "朋游敦雅契，吏隠共知音。",
            "□愧翁归拙，难攀子厚吟。",
            "城楼传晚角，绮陌骑骎骎。"
        ],
        "notes": "",
        "id": "7b3e2a4f49091c46beca43deeff5601d"
    }
]