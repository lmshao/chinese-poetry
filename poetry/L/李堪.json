[
    {
        "author": "李堪",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "此心复何已，新月清江长。",
            "云归石壁尽，月照霜林清。"
        ],
        "notes": "",
        "id": "1ec9fae64a3015a3dc36a065fc903d59"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "乌目山五题 兴福寺",
        "preface": "",
        "paragraphs": [
            "云门十里长，殿塔明朝阳。",
            "半夜风雨至，满山松桂香。",
            "清猿啸远壑，好鸟鸣虚廊。",
            "尘土斯可濯，胡为语沧浪。"
        ],
        "notes": "",
        "id": "ad18d7ed0f8514243ec2f7a46a54c2df"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "乌目山五题 延福院",
        "preface": "",
        "paragraphs": [
            "兰桂遶禅关，半春香满山。",
            "风移金磬远，云伴玉龙闲。",
            "树暗猿吟外，花开僧定间。",
            "尘心自然洗，流水日潺潺。"
        ],
        "notes": "",
        "id": "be1873f4c2838318b04109fed1214bbb"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "乌目山五题 浄居院",
        "preface": "",
        "paragraphs": [
            "入门松桂深，清气生人心。",
            "霞影迷窗绮，花光照地金。",
            "微风起层阁，初月升高林。",
            "终夜魂自健，满堂钟磬音。"
        ],
        "notes": "",
        "id": "45cace907b5ba16f0a12c8e378895a90"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "乌目山五题 永庆寺",
        "preface": "",
        "paragraphs": [
            "岩扉开早凉，谷鸟纷远翔。",
            "花气湿幽径，磬声清上方。",
            "云生松涧底，泉落藓池傍。",
            "我有遗荣意，移时坐石床。"
        ],
        "notes": "",
        "id": "35946d2d8be7d25065c185c1bcec54b6"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "乌目山五题 龙院",
        "preface": "",
        "paragraphs": [
            "林下金仙地，苔门揜夕阳。",
            "花飞殿塔顶，地照云霞光。",
            "松老鹤仍在，洞闲龙已翔。",
            "中宵动清众，清磬发虚堂。"
        ],
        "notes": "",
        "id": "cc4d3f2bd03ffdd4940cadfcd8cf7955"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "慧聚寺",
        "preface": "",
        "paragraphs": [
            "古寺有远名，欲游先梦生。",
            "飞猿涧底啸，灵鸟云间鸣。",
            "影密楼台众，香繁草树荣。",
            "何年照佛火，灿灿长光明。"
        ],
        "notes": "",
        "id": "d5e8b853bd40f88100989bf7026da22e"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "宿慧聚寺",
        "preface": "",
        "paragraphs": [
            "石林高月生，藓阁踈磬鸣。",
            "宿鸟梦难就，定僧魂更清。",
            "香风动花影，岩瀑飞玉声。",
            "遥夜坐来短，但余天外情。"
        ],
        "notes": "",
        "id": "5dca25709a6d196407cda2afcd1be534"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "仙楼道院",
        "preface": "",
        "paragraphs": [
            "寻源探云霞，中有金仙家。",
            "绮疏晃飞翚，雕栏灿朱华。",
            "珍禽栖不去，灵液流无涯。",
            "晴旭起风篁，空香送天花。",
            "春雷会社鼓，寒烟聚海茶。",
            "奇峰媚如削，芳树一何嘉。",
            "且将翠阁齐，绝与红尘赊。",
            "终然谢朝绂，此地营丹砂。"
        ],
        "notes": "",
        "id": "22bebab7ce689f053e5463690edbc563"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "极乐寺",
        "preface": "",
        "paragraphs": [
            "空门出白云，梵宇依苍岫。",
            "天色湛瑶光，春花结野秀。",
            "簷间绮罗被，池底星珠漏。",
            "香沉烟篆余，文兼雨碑旧。",
            "恬智静可养，寂寞谁复扣。",
            "逍遥隠叶猿，盘薄穿花溜。",
            "团团草露晞，瑟瑟空香逗。",
            "层台太虚半，双壑瀑泉透。",
            "苔空绿钱死，松老清阴瘦。",
            "独鹤倏飞骞，深萝苦纷构。",
            "归涔待沃洲，芥子观灵鹫。",
            "净土人不来，尘寰廓然昼。"
        ],
        "notes": "",
        "id": "1d9720eadc1b8dbcc45f06ae02db0841"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 翠屏朝雨",
        "preface": "",
        "paragraphs": [
            "翠屏山下雨霏霏，云掩冈峦草树微。",
            "一段丹青谁解写，画家惟有米元晖。"
        ],
        "notes": "",
        "id": "74fbea3d91462b25e234817ee0e0f156"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 西山晴雪",
        "preface": "",
        "paragraphs": [
            "西山岌岌倚层霄，爽气恒多瘴气消。",
            "谁道闽中无雨雪，年年绝顶见璚瑶。"
        ],
        "notes": "",
        "id": "69ee7f327dec9b9fdade21b683031bb1"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 玉滩夜月",
        "preface": "",
        "paragraphs": [
            "鸣玉滩头片月生，波光掩映钓舟横。",
            "何人隔岸吹长笛，一曲凉州恰二更。"
        ],
        "notes": "",
        "id": "f58d9bb530c751f114e1b55c70a48bb6"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 华顶秋容",
        "preface": "",
        "paragraphs": [
            "何处栖真远世纷，五华高顶绝人氛。",
            "仙翁自有餐霞法，谩使人间望彩云。"
        ],
        "notes": "",
        "id": "53258c1a9843310f4850197b726e893a"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 仙岭樵歌",
        "preface": "",
        "paragraphs": [
            "金仙洞头樵子多，负薪出山行且歌。",
            "仙家棋局无心看，只恐归时烂斧柯。"
        ],
        "notes": "",
        "id": "8e516012ad3f0ac6d4521011e5730421"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 文笔夕照",
        "preface": "",
        "paragraphs": [
            "玉邑东南第一峰，铦锥颖脱乱山中。",
            "夕阳影里分明见，五色文章耀笔锋。"
        ],
        "notes": "",
        "id": "29f590858b062c72918191048ce295e6"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 蓝洞归云",
        "preface": "",
        "paragraphs": [
            "洞门不闭日空虚，云去云来何定居。",
            "看到虚中生白处，恰如混沌未分初。"
        ],
        "notes": "",
        "id": "456b9920030ec48eeb3d98d300eab324"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "玉田八景 剑溪渔唱",
        "preface": "",
        "paragraphs": [
            "水过云津势渐平，双溪汇作剑溪清。",
            "渔舟往来无人见，隔竹时闻欵乃声。"
        ],
        "notes": "",
        "id": "12dcccf8eb1bfd42fc6c8ce573a197c6"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "舞雩台",
        "preface": "",
        "paragraphs": [
            "舞雩台上春风起，鲁国先生讲始开。",
            "欲解陶潜印归去，心思吾道重徘徊。"
        ],
        "notes": "",
        "id": "d60e8707d95913142185e0d09a49f31f"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "桐乡留语葬，铭路在生悲。"
        ],
        "notes": "",
        "id": "5a56dd43e9993f524be59aaebbf26974"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "海月随帆落，溪花绕驿流。"
        ],
        "notes": "",
        "id": "14eaa12761547d18c121f0b14eff4d42"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "雷风有约春虬起，霜露无情紫蕙枯。"
        ],
        "notes": "",
        "id": "5758378c9ea6229f8612d18eddbef96e"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "雨密丝桐润，潮平钓石沈。"
        ],
        "notes": "",
        "id": "0be19499798241d06c16c705d1d86087"
    },
    {
        "author": "李堪",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "海月随帆落，溪花遶驿流。"
        ],
        "notes": "",
        "id": "f4285c4bad5694d47590914490994bde"
    }
]