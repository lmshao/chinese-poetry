[
    {
        "author": "林芘",
        "dynasty": "宋",
        "type": "诗",
        "rhythmic": "",
        "title": "游鸣山",
        "preface": "",
        "paragraphs": [
            "杏花舞径乱红雨，麦浪涨空摇翠烟。",
            "十里清风寻小寺，快船如马水如天。"
        ],
        "notes": "",
        "id": "b454ab22777e48231eda1236e8359cf1"
    },
    {
        "author": "林芘",
        "dynasty": "宋",
        "type": "诗",
        "rhythmic": "",
        "title": "观潮阁",
        "preface": "",
        "paragraphs": [
            "江山不受范，偃蹇散莫收。",
            "领略得要会，聚此百尺楼。",
            "霁色明千峰，斜阳带归舟。",
            "堪洗北客尘，似脱南冠囚。",
            "二子倚秋晚，岸巾送明眸。",
            "杯寒风景切，句落云烟愁。",
            "况我江海人，二顷亦易秋。",
            "百年鸥盟在，脱帻行当休。"
        ],
        "notes": "",
        "id": "3ee2dcac2d1c7d03c7ce416aae2dac41"
    }
]