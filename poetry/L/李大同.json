[
    {
        "author": "李大同",
        "dynasty": "宋",
        "type": "诗",
        "rhythmic": "",
        "title": "闻兄茂钦靖节蕲州报",
        "preface": "",
        "paragraphs": [
            "狼烽递驿浩茫茫，遂以孤城为国亡。",
            "骨肉空教撑远目，貔貅何自□岩疆。",
            "飞缨惨绝羁南越，宝剑谁能借上方。",
            "挥泪汨罗招不得，恼人风雨旧池塘。"
        ],
        "notes": "",
        "id": "fb5e5ef3022c8feafe7facfaf82abac3"
    },
    {
        "author": "李大同",
        "dynasty": "宋",
        "type": "诗",
        "rhythmic": "",
        "title": "白泽荷花",
        "preface": "",
        "paragraphs": [
            "故老相传白泽湖，旌阳一濯洁难污。",
            "只今尚见荷花在，未识神仙更有无。"
        ],
        "notes": "",
        "id": "343802c1c898571ec94fb9b6b2de43e7"
    },
    {
        "author": "李大同",
        "dynasty": "宋",
        "type": "诗",
        "rhythmic": "",
        "title": "蔡谟公归田赠别",
        "preface": "",
        "paragraphs": [
            "法持三尺弼皇尧，盛德英风满市朝。",
            "千里关山思召伯，十年海内重臯陶。",
            "遨游上界星辰近，出入中天雨露饶。",
            "何用烧灯歌法活，只须洗耳听鸣韶。"
        ],
        "notes": "",
        "id": "f15667573e002ca2bf899868e1e2fa3e"
    },
    {
        "author": "李大同",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "曾上蓬莱第一峰，夕阳留住且从容。"
        ],
        "notes": "",
        "id": "c2f4af9ca69fa4b4206e78c2c188457c"
    },
    {
        "author": "李大同",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "鹿脚花去泣关山，回首沉香一梦闲。"
        ],
        "notes": "",
        "id": "233a81bfe86f9242c8cc3f02ad6df90f"
    }
]