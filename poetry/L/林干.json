[
    {
        "author": "林干",
        "dynasty": "宋",
        "type": "诗",
        "rhythmic": "",
        "title": "松风",
        "preface": "",
        "paragraphs": [
            "白云满岩阿，松声乱飞瀑。",
            "中有餐霞人，悠然绝尘俗。"
        ],
        "notes": "",
        "id": "72fae987c9c07a41a556cb834bb89a8c"
    },
    {
        "author": "林干",
        "dynasty": "宋",
        "type": "诗",
        "rhythmic": "",
        "title": "米拜石",
        "preface": "",
        "paragraphs": [
            "危疑欲堕石，苍然曰米拜。",
            "吁嗟千古情，石在米亦在。"
        ],
        "notes": "",
        "id": "a4a252047e6ccdc6ca9da6722b923e07"
    },
    {
        "author": "林干",
        "dynasty": "宋",
        "type": "诗",
        "rhythmic": "",
        "title": "赠传灯  其一",
        "preface": "",
        "paragraphs": [
            "解印归来卧白云，风尘总不到松筠。",
            "身从宝盖依华座，手散天花听梵文。",
            "五峙法空霞作绮，一龛慧月虎成群。",
            "□知随处皆莲士，何事幽溪两地分。"
        ],
        "notes": "",
        "id": "d384dfc99180477a7b5d94056da1a4e0"
    },
    {
        "author": "林干",
        "dynasty": "宋",
        "type": "诗",
        "rhythmic": "",
        "title": "赠传灯  其二",
        "preface": "",
        "paragraphs": [
            "台教源流远，高明绍梵音。",
            "扶桑红日近，华顶白云深。",
            "清磬度山翠，黄花匝地金。",
            "三乘示方便，万法总惟心。"
        ],
        "notes": "",
        "id": "2d56d960c7e9ffb83740075bb8258b56"
    }
]