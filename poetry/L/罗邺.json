[
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "岁仗",
        "preface": "",
        "paragraphs": [
            "玉帛朝元万国来，鸡人晓唱五门开。",
            "春排北极迎仙驭，日捧南山入寿杯。",
            "歌舜薰风铿劒珮，祝尧嘉气霭楼台。",
            "可怜四海车书共，重见萧曹佐汉材。"
        ],
        "notes": "",
        "id": "817647ecced0410ad6a9a2d09d386302"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "落尽春红始著花，花时比屋事豪奢。",
            "买栽池馆恐无地，看到子孙能几家。",
            "门倚长衢攒绣毂，幄笼轻日护香霞。",
            "歌钟满座争欢赏，肯信流年鬓有华。"
        ],
        "notes": "",
        "id": "c8d9e15e7c2f15b43db3b29e6ae158fc"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "当时无德御乾坤，广筑徒劳万古存。",
            "谩役生民防极塞，不知血刃起中原。",
            "珠玑旋见陪陵寝，社稷何曾保子孙。",
            "降虏至今犹自说，冤声夜夜傍城根。"
        ],
        "notes": "",
        "id": "c5612cf2a00935dae5af5f9219f89367"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋夕寄友人",
        "preface": "",
        "paragraphs": [
            "秋夕苍茫一雁过，西风白露满宫莎。",
            "昨来京洛逢归客，犹说轩车未渡河。",
            "莫把少年空倚赖，须知孤立易蹉跎。",
            "想君怀抱哀吟夜，铜雀台前皓月多。"
        ],
        "notes": "",
        "id": "0a25472fcecf0b73938dc87af288cf2e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬夕江上言事五首 一",
        "preface": "",
        "paragraphs": [
            "叶落才悲草又生，看看少壮是衰形。",
            "关中秋雨书难到，江上春寒酒易醒。",
            "多少系心身未达，寻思举目泪堪零。",
            "几时抛得归山去，松下看云读道经。"
        ],
        "notes": "",
        "id": "7cc63808e42f535aea540633d97ff422"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬夕江上言事五首 二",
        "preface": "",
        "paragraphs": [
            "喔喔晨鸡满树霜，喧喧晓渡簇舟航。",
            "数星昨夜寒炉火，一阵谁家腊瓮香。",
            "久别羇孤成潦倒，回看书劒更苍黄。",
            "逢人举止皆言命，至竟谋闲可胜忙。"
        ],
        "notes": "",
        "id": "5cc909fd18f1de28cb6cb79729384561"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬夕江上言事五首 三",
        "preface": "",
        "paragraphs": [
            "野堂吟罢独行行，点水微微冻不鸣。",
            "十里溪山新雪后，千家襟袖晓寒生。",
            "只宜醉梦依华寝，可称羸蹄赴宿程。",
            "日苦几多心下见，那堪岁晏又无成。"
        ],
        "notes": "",
        "id": "69fafc02d557d6496ccda4724ec71e35"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬夕江上言事五首 四",
        "preface": "",
        "paragraphs": [
            "僻居多与懒相宜，吟拥寒炉过腊时。",
            "风柳欲生阳面叶，冻梅先绽岭头枝。",
            "山川自小抛耕钓，骨肉无因免别离。",
            "赖有陶情一尊酒，愁中相向展愁眉。"
        ],
        "notes": "",
        "id": "6b3c62b184deb18a4402d6ee0dd4dfbf"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬夕江上言事五首 五",
        "preface": "",
        "paragraphs": [
            "一带长溪渌浸门，数声幽鸟啄云根。",
            "松亭尽日唯空坐，难得儒翁共讨论。"
        ],
        "notes": "",
        "id": "3014e60c2c53ac03e5079aa65b07bea1"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春日宿崇贤里",
        "preface": "",
        "paragraphs": [
            "柳暗榆飞春日深，水边门巷独来寻。",
            "旧山共是经年别，新句相逢竟夕吟。",
            "枕近禁街闻晓鼓，月当高竹见栖禽。",
            "劳歌莫问秋风计，恐起江河垂钓心。"
        ],
        "notes": "",
        "id": "e877fec617ec11bed98cce697dbbfb10"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "征人",
        "preface": "",
        "paragraphs": [
            "青楼一别戍金微，力尽秋来破虏围。",
            "锦字莫辞连夜织，塞鸿常是到春归。",
            "正怜汉月当空照，不奈胡沙满眼飞。",
            "唯有梦魂南去日，故乡山水路依稀。"
        ],
        "notes": "",
        "id": "489d91d470a7b246148cd3f5c8f56ac6"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "莺",
        "preface": "",
        "paragraphs": [
            "暖辞云谷背残阳，飞下东风翅渐长。",
            "却笑金笼是羁绊，岂知瑶草正芬芳。",
            "晓逢溪雨投红树，晚啭宫楼泣旧妆。",
            "何事离人不堪听，灞桥斜日褭垂杨。"
        ],
        "notes": "",
        "id": "344d8a65de5f6b912fc773d65f5be816"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "槐花",
        "preface": "",
        "paragraphs": [
            "行宫门外陌铜驼，两畔分栽此最多。",
            "欲到清秋近时节，争开金蘂向关河。",
            "层楼寄恨飘珠箔，骏马怜香撼玉珂。",
            "愁杀江湖随计者，年年为尔剩奔波。"
        ],
        "notes": "",
        "id": "f880d7def28c74f8bba47ea078c14724"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "自蜀入关",
        "preface": "",
        "paragraphs": [
            "文战连输未息机，束书携劒定前非。",
            "近来从听事难得，休去且无山可归。",
            "匹马出门还怅望，孤云何处是因依？",
            "斜阳驿路西风紧，遥指人烟宿翠微。"
        ],
        "notes": "",
        "id": "606adf512f36373bee23837638fc888d"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "上阳宫",
        "preface": "",
        "paragraphs": [
            "春半上阳花满楼，太平天子昔巡游。",
            "千门虽对嵩山在，一笑还随洛水流。",
            "深锁笙歌巢燕听，遥瞻金碧路人愁。",
            "翠华却自登仙去，肠断宫娥望不休。"
        ],
        "notes": "",
        "id": "f9bee541fc826cfe892e83f1272dfaa2"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "旧侯家",
        "preface": "",
        "paragraphs": [
            "台阁层层倚半空，遶轩澄碧御沟通。",
            "金钿座上歌春酒，画蜡尊前滴晓风。",
            "岁月不知成隙地，子孙谁更系殊功。",
            "人间若算无荣辱，却是扁舟一钓翁。"
        ],
        "notes": "",
        "id": "446dd8a426e8112b91ae732f7658a885"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "宿武安山有怀",
        "preface": "",
        "paragraphs": [
            "野店暮来山畔逢，寒芜漠漠露华浓。",
            "窗间灯在犬惊吠，溪上月沈人罢舂。",
            "远别只愁添雪鬓，此生何计隐云峰。",
            "离心却羡南飞翼，独过吴江更数重。"
        ],
        "notes": "",
        "id": "88844406ba08749cb4670452f4a48f38"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "谒寗祠",
        "preface": "",
        "paragraphs": [
            "春生溪岭雪初开，下马云亭酹一杯。",
            "好是精灵偏有感，能于乡里不为灾。",
            "九江贾客应遥祝，五夜神兵数此来。",
            "尽室唯求多降福，新年归去便风催。"
        ],
        "notes": "",
        "id": "fb30ba5033465673ff5b4b93ec570423"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "经故洛城",
        "preface": "",
        "paragraphs": [
            "一片危墙势恐人，墙边日日走蹄轮。",
            "筑时驱尽千夫力，崩处空为数里尘。",
            "长恨往来经此地，每嗟兴废欲沾巾。",
            "那堪又向荒城过，锦雉惊飞麦陇春。"
        ],
        "notes": "",
        "id": "4718170bb0266e5d6fc11374bc7772bf"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "老将",
        "preface": "",
        "paragraphs": [
            "百战辛勤归帝乡，南班班里最南行。",
            "弓欺猨臂秋无力，劒泣虬髯晓有霜。",
            "千古耻非书玉帛，一心犹自向河湟。",
            "年年宿卫天颜近，曾把功勋奏建章。"
        ],
        "notes": "",
        "id": "1af6e55bd84f7638fb3d419bbd6d8c4a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "曲江春望",
        "preface": "",
        "paragraphs": [
            "故国东归泽国遥，曲江晴望忆渔樵。",
            "都缘北阙春先到，不是南山雪易消。",
            "瑞影玉楼开组绣，欢声丹禁奏云韶。",
            "虽然未得陪鸳鹭，亦酹金觞祝帝尧。"
        ],
        "notes": "",
        "id": "50066fb487a9f94b687d13e022e13167"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "帝里",
        "preface": "",
        "paragraphs": [
            "喧喧蹄毂走红尘，南北东西暮与晨。",
            "谩道青云难得路，何曾紫陌有闲人。",
            "杯倾竹叶侯门月，马落桃花御水春。",
            "只合咏歌来大国，况逢文景化惟新。"
        ],
        "notes": "",
        "id": "595e61010c4ed7949c09f00f1672e097"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "新安城",
        "preface": "",
        "paragraphs": [
            "若筭防边久远名，新安岂更胜长城。",
            "谩兴他役悲荒垒，何似从今实取兵。",
            "圣德便应同险固，人心自不向忠贞。",
            "但将死节酬尧禹，版筑无劳寇已平。"
        ],
        "notes": "",
        "id": "0f7e6a51e69dbdd2c74265cee8fcd13f"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "四十年来诗酒徒，一生缘兴滞江湖。",
            "不愁世上无人识，唯怕村中没酒沽。",
            "春巷摘桑喧姹女，江船吹笛舞蛮奴。",
            "焚鱼酌醴醉尧代，吟向席门聊自娱。"
        ],
        "notes": "",
        "id": "227164eceeb92191c3f416710dd6f4d4"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "流水",
        "preface": "",
        "paragraphs": [
            "漾漾悠悠几派分，中浮短艇与鸥群。",
            "天街带雨淹芳草，玉洞飘花下白云。",
            "静称一竿持处见，急宜孤馆觉来闻。",
            "隋家柳畔偏堪恨，东入长淮日又曛。"
        ],
        "notes": "",
        "id": "dfa06da3a528d6d575c4f980838a4b74"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "送张逸人",
        "preface": "",
        "paragraphs": [
            "自说归山人事赊，素琴丹灶是生涯。",
            "床头残药鼠偷尽，溪上破门风摆斜。",
            "石井晴垂青葛叶，竹篱荒映白茅花。",
            "遥知此去应稀出，独卧晴窗梦晓霞。"
        ],
        "notes": "",
        "id": "771360c7af0bef77e733933ba20259fd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春晚渡河有怀",
        "preface": "",
        "paragraphs": [
            "烟收绿野远连空，戍垒依稀入望中。",
            "万里山河星拱北，百年人事水归东。",
            "扁舟晚济桃花浪，走马晴嘶柳絮风。",
            "乡思正多羁思苦，不须回首问渔翁。"
        ],
        "notes": "",
        "id": "5ac4b0358732702953304bf5b635bccb"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春望梁石头城",
        "preface": "",
        "paragraphs": [
            "柳碧桑黄破国春，残阳微雨望归人。",
            "江山不改兴亡地，冠盖自为前后尘。",
            "帆势挂风轻若翅，浪声吹岸叠如鳞。",
            "六朝无限悲愁事，欲下荒城回首频。"
        ],
        "notes": "",
        "id": "cf43b2ebef637e548817b2fb0b6fc881"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "早发宜陵即事",
        "preface": "",
        "paragraphs": [
            "霜白山村月落时，一声鸡后又登岐。",
            "居人犹自掩关在，行客已愁驱马迟。",
            "身事不堪空感激，鬓毛看著欲凋衰。",
            "青萍委匣休哮吼，未有恩讐拟报谁。"
        ],
        "notes": "",
        "id": "76dd10ce6c56789050228541fe74e912"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "鸳鸯",
        "preface": "",
        "paragraphs": [
            "红闲碧霁瑞烟开，锦翅双飞去又回。",
            "一种鸟怜名字好，尽缘人恨别离来。",
            "暖依牛渚汀莎媚，夕宿龙池禁漏催。",
            "相对若教春女见，便须携向凤凰台。"
        ],
        "notes": "",
        "id": "d63a1a631f12b02de58e8b7e9df65cfc"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春闺",
        "preface": "",
        "paragraphs": [
            "愁坐兰闺日过迟，卷帘巢燕羡双飞。",
            "管弦楼上春应在，杨柳桥边人未归。",
            "玉笛岂能留舞态，金河犹自浣戎衣。",
            "梨花满院东风急，惆怅无言倚锦机。"
        ],
        "notes": "",
        "id": "24cf6d24db29c126a3c02c9d5a2d9abf"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "赠东川梓桐县韦德孙长官",
        "preface": "",
        "paragraphs": [
            "前代高门今宰邑，怀才重义古来无。",
            "笙歌厌听吟清句，京洛思归展画图。",
            "蜀酝天寒留容醉，陇禽山晓隔帘呼。",
            "何年期拜朱幡贵，马上论诗在九衢。"
        ],
        "notes": "",
        "id": "de3a2af898ca4a6c591895b550ab3dd3"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "题水帘洞",
        "preface": "",
        "paragraphs": [
            "乱泉飞下翠屏中，名共真珠巧缀同。",
            "一片长垂今与古，半山遥听水兼风。",
            "虽无舒卷随人意，自有潺湲济物功。",
            "每向暑天来往见，疑将仙子隔房栊。"
        ],
        "notes": "",
        "id": "2d0bf338e32ad1dced53203260c7fa06"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "野花",
        "preface": "",
        "paragraphs": [
            "拂露丛开血色殷，枉无名字对空山。",
            "时逢舞蝶寻香至，少有行人辍櫂攀。",
            "若在侯门看不足，为生江岸见如闲。",
            "结根毕竟输桃李，长近都城紫陌间。"
        ],
        "notes": "",
        "id": "895f9c1037542a0414c3f2fbacecb6fa"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "芦花",
        "preface": "",
        "paragraphs": [
            "如练如霜干复轻，西风处处拂江城。",
            "长垂钓叟看不足，暂泊王孙愁亦生。",
            "好傍翠楼装月色，枉随红叶舞秋声。",
            "最宜群鹭斜阳里，闲捕纤鳞傍尔行。"
        ],
        "notes": "",
        "id": "cd31f65e770625934121aaee4701eb84"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "山阳贻友人",
        "preface": "",
        "paragraphs": [
            "性僻多将云水便，山阳酒病动经年。",
            "行迟暖陌花拦马，睡重春江雨打船。",
            "闲弄玉琴双鹤舞，静窥庭树一猱悬。",
            "结茅更莫期深隐，声价如今满日边。"
        ],
        "notes": "",
        "id": "db47a627c107b6e52386b79eb13846d0"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "长安惜春",
        "preface": "",
        "paragraphs": [
            "千门共惜放春回，半锁楼台半复开。",
            "公子不能留落日，南山遮莫倚高台。",
            "残红似怨皇州雨，细绿犹藏画蜡灰。",
            "毕竟思量何足叹，明年时节又还来。"
        ],
        "notes": "",
        "id": "cf79866a5502cdde965890123f250f19"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "谢友人遗华阳巾",
        "preface": "",
        "paragraphs": [
            "剪露[裁]烟胜角冠，来从玉洞五云端。",
            "醉宜薤叶欹斜影，稳称菱花子细看。",
            "野客爱留笼鹤髪，溪翁争乞配渔竿。",
            "真仙首饰劳相寄，尘土飜慙戴去难。"
        ],
        "notes": "",
        "id": "a86121cd5378b4789e1f370fc937d8ba"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "缀雪枝条似有情，凌寒澹注笑妆成。",
            "冻香飘处宜春早，素艳开时混月明。",
            "迁客岭头悲褭褭，美人帘下妬盈盈。",
            "满园桃李虽堪赏，要且东风晚始生。"
        ],
        "notes": "",
        "id": "0f84db16f72f362db87d97142cccb39b"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "留题张逸人草堂",
        "preface": "",
        "paragraphs": [
            "长悬青紫与芳枝，尘路无因免别离。",
            "马上多于在家日，尊前堪惜少年时。",
            "关河客梦还乡后，雨雪山程出店迟。",
            "却羡高人此中老，轩车过尽不知谁。"
        ],
        "notes": "",
        "id": "4372f19c4e2be227cf156bcd0176011f"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "钟陵崔大夫罢镇攀随再经匡庐寺宿",
        "preface": "",
        "paragraphs": [
            "一抛文战学从公，两逐旌旗宿梵宫。",
            "酒醒月移窗影畔，夜凉身在水声中。",
            "侯门聚散真如梦，花界登临转悟空。",
            "明发不堪山下路，几程愁雨又愁风。"
        ],
        "notes": "",
        "id": "fb76dbdf33afafc6ec146be6853d62f3"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "留献彭门郭常侍",
        "preface": "",
        "paragraphs": [
            "受得彭门拥信旗，一家将谓免羁离。",
            "到来门馆空归去，羞向交亲说受知。",
            "层构尚无容足地，尺波宁有跃鳞时。",
            "到头忍耻求名是，须向青云觅路岐。"
        ],
        "notes": "",
        "id": "b579fc5970e379427d0f39721c1d3bd0"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "洛水",
        "preface": "",
        "paragraphs": [
            "一道潺湲溅暖莎，年年惆怅是春过。",
            "莫言行路听如此，流[入]深宫怅更多。",
            "桥畔月来清见底，柳边风紧绿生波。",
            "纵然满眼添归思，未把渔竿奈尔何。"
        ],
        "notes": "",
        "id": "99743f46134ad926766f49935495846e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "花时一宿碧山前，明月东风呌杜鹃。",
            "孤馆觉来听夜半，羸僮相对亦无眠。",
            "汝身哀怨犹如此，我泪纵横岂偶然。",
            "争得苍苍知有恨，汝身成鹤我成仙。"
        ],
        "notes": "",
        "id": "8020c46b0a06a1ae9e08aee8d791511e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "趂职单于留别阙下知己",
        "preface": "",
        "paragraphs": [
            "职忝翩翩逐建牙，笈随征骑入胡沙。",
            "定将千里书凭雁，应看三春雪当花。",
            "年长有心终报国，时清到处便营家。",
            "逢秋不拟同张翰，为忆鲈鱼却叹嗟。"
        ],
        "notes": "",
        "id": "0de63d89fa9430ff97a49752da6d6662"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "落第书怀寄友人",
        "preface": "",
        "paragraphs": [
            "清世谁能便陆沈，相逢休作忆山吟。",
            "若教仙桂在平地，更有何人肯苦心。",
            "去国汉妃还似玉，亡家石氏岂无金。",
            "且安怀抱莫惆怅，瑶瑟调高尊酒深。"
        ],
        "notes": "",
        "id": "f4318620cf26c779ce2fc75f64f96db9"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "鹦鹉咏",
        "preface": "",
        "paragraphs": [
            "玉槛瑶轩任所依，东风休忆岭头归。",
            "金[笼]共惜好毛羽，红觜莫教多是非。",
            "便向郄堂夸饮啄，还应祢笔发光辉。",
            "乘时得路何须贵，燕雀鸾凤各有机。"
        ],
        "notes": "",
        "id": "8250b49d49fe4fe1d4aa774ac22c0d2c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "题沧浪峡",
        "preface": "",
        "paragraphs": [
            "门向红尘日日开，入门襟袖远尘埃。",
            "暗香惹步涧花发，晚景逼簷溪鸟回。",
            "不为市朝行路近，有谁车马看山来。",
            "可怜严子持竿处，云水终年锁绿苔。"
        ],
        "notes": "",
        "id": "22c508ee4583d31ee52c3904392fe1a6"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "白角簟",
        "preface": "",
        "paragraphs": [
            "叠玉骈珪巧思长，露华烟魄让清光。",
            "休摇雉尾当三伏，似展龙鳞在一床。",
            "高价不唯标越绝，冷纹疑似卧潇湘。",
            "杜陵他日重归去，偏称醉眠松桂堂。"
        ],
        "notes": "",
        "id": "2409b9085513408fe609ac5bbd3409f5"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋日怀江上友人",
        "preface": "",
        "paragraphs": [
            "行子岂知烟水劳，西风独自泛征艘。",
            "酒醒孤馆秋帘卷，月满寒江夜笛高。",
            "黄叶梦余归朔塞，青山家在极波涛。",
            "去年今日逢君处，雁下芦花猨正号。"
        ],
        "notes": "",
        "id": "4095ddaeac391356a9a818aaa261a0cd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "题笙",
        "preface": "",
        "paragraphs": [
            "筠管参差排凤翅，月堂凄切胜龙吟。",
            "最宜轻动纤纤玉，醉送当观滟滟金。",
            "缑岭独能征妙曲，嬴台相共吹清音。",
            "好将宫征陪歌扇，莫遣新声郑卫侵。"
        ],
        "notes": "",
        "id": "d6ec9b3d8a66f10d4c11c8a2646be53e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "下第",
        "preface": "",
        "paragraphs": [
            "谩把青春酒一杯，愁襟未信酒能开。",
            "江边依旧空归去，帝里还如不到来。",
            "门掩残阳鸣鸟雀，花飞何处好池台。",
            "此时惆怅便堪老，何用人间岁月催。"
        ],
        "notes": "",
        "id": "0f8f824fd9708af58350a1b6bc39a95a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "残星残月一声钟，谷际岩隈爽气浓。",
            "不向碧台惊醉梦，但来青镜促愁容。",
            "繁金露洁黄笼菊，独翠烟凝远涧松。",
            "闲步幽林与苔径，渐移栖鸟及鸣蛩。"
        ],
        "notes": "",
        "id": "af6d38dc8d8b6e3a863314f7a91e6bba"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "长安春夕旅怀",
        "preface": "",
        "paragraphs": [
            "几年栖旅寄西秦，不识花枝醉过春。",
            "短艇闲思五湖浪，羸蹄愁伴九衢尘。",
            "关河风雨迷归梦，钟鼓朝昏老此身。",
            "忽向太平时节过，一竿持去老遗民。"
        ],
        "notes": "",
        "id": "3770b2b17258b008a79fc2040f521fc5"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "洛阳春望",
        "preface": "",
        "paragraphs": [
            "洛阳春霁绝尘埃，嵩少烟岚画障开。",
            "草色花光惹襟袖，箫声歌响隔楼台。",
            "人心便觉闲多少，马足方知倦往来。",
            "愁上中桥桥上望，碧波东去夕阳催。"
        ],
        "notes": "",
        "id": "56bfa0f25b6fcd2c87baf145039bfc4b"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "燕归巢后即离群，吟倚东风恨日曛。",
            "一别一年方见我，游来游去不禁君。",
            "莺花御苑看将尽，丝竹侯家亦少闻。",
            "独坐南楼正惆怅，柳塘花絮更纷纷。"
        ],
        "notes": "",
        "id": "c9cefa14500bd7d1ec121a013c7e90ba"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬日旅怀",
        "preface": "",
        "paragraphs": [
            "[乌]焰才沈桂魄生，霜阶拥褐暂吟行。",
            "闲思江市白醪满，静忆僧窗绿绮横。",
            "尘土自怜长失计，云帆尤觉有归情。",
            "几多怅望无穷事，空画炉灰坐到明。"
        ],
        "notes": "",
        "id": "7be051ce03e105a5dd4123ca1518e6bf"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春夕寄友人时有与歌者南北",
        "preface": "",
        "paragraphs": [
            "芳径春归花半开，碧山波暖雁初回。",
            "满楼月色还依旧，昨夜歌声自不来。",
            "愁眼向谁零玉筯，征蹄何处驻红埃？",
            "中宵吟罢正惆怅，从此兰堂锁绿苔。"
        ],
        "notes": "",
        "id": "f363222c6a427ee0acee96f3a1747edc"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春夜赤水驿旅怀",
        "preface": "",
        "paragraphs": [
            "一星残烛照离堂，失计游心归渺茫。",
            "不自寻思无道路，为谁辛苦竞时光。",
            "九衢春色休回首，半夜溪声正梦乡。",
            "却羡去年买山侣，月斜渔艇倚潇湘。"
        ],
        "notes": "",
        "id": "5ba8ef1e85370c39e7d292b3ccbd2f2e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春山山馆旅怀",
        "preface": "",
        "paragraphs": [
            "山馆吟余山月斜，东风摇曳拂窗花。",
            "岂知驱马无闲日，长在他人后到家。",
            "孤劒向谁开壮节，流年催我自堪嗟。",
            "灯前结束又前去，晓出石林啼乱鸦。"
        ],
        "notes": "",
        "id": "30f6003488ca08ce54d886534107840d"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋夕旅怀",
        "preface": "",
        "paragraphs": [
            "阶前月色与蛩声，阶上愁人坐复行。",
            "秦谷入霜空有梦，越山无计可归耕。",
            "穷途若遣长堪恸，华髪无因肯晚生。",
            "不似扁舟钓鱼者，免将心事筭浮荣。"
        ],
        "notes": "",
        "id": "faa91b7fc7c45f739737a773d8bcad97"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春过白遥岭",
        "preface": "",
        "paragraphs": [
            "鸟道穿云望峡遥，羸蹄经宿在岧嶤。",
            "到来山下春将半，上得林端雪未消。",
            "返驾王尊何足叹，哭途阮籍谩无聊。",
            "未知遇此恓惶者，泣向东风鬓欲凋。"
        ],
        "notes": "",
        "id": "9da58ed5ac3a1f1af46496c3c6fd1cdd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "别夜",
        "preface": "",
        "paragraphs": [
            "秋入江天河汉清，迢迢钟漏出孤城。",
            "金波千里别来夜，玉筯两行流到明。",
            "若在人间须有恨，除非禅伴始无情。",
            "人间谁有□□□，聚散自然惆怅生。"
        ],
        "notes": "",
        "id": "f18423ad10e33495352487b2f17ef73c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "费拾遗书堂",
        "preface": "",
        "paragraphs": [
            "满袖归来天桂香，紫泥重降旧书堂。",
            "自怜苇带同巢许，不驾蒲轮佐禹汤。",
            "怪石尽含千古秀，奇花多吐四时芳。",
            "何人更肯追高躅，唯有樵童戏藓床。"
        ],
        "notes": "",
        "id": "1cd6af22888dec91b724c8471b4fa710"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "溪上春望",
        "preface": "",
        "paragraphs": [
            "无端溪上看兰桡，又是东风断柳条。",
            "双鬓多于愁里镊，四时须向醉中销。",
            "行人骏马嘶香陌，独我残阳倚野桥。",
            "吟水咏山心未已，可能终不胜渔樵。"
        ],
        "notes": "",
        "id": "119859edfc0bfda15f058066abbe2e22"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "献池州庾员外",
        "preface": "",
        "paragraphs": [
            "曾降瑶缄荐姓名，攀云几合到蓬瀛。",
            "须存彭寿千年在，终见茅公九转成。",
            "鲲海已知劳鹤使，萤窗不那梦霓旌。",
            "琪花玉蔓应相笑，未得歌吟从酒行。"
        ],
        "notes": "",
        "id": "82f3a04de9943f315e6aa85bf4f4d60e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春风",
        "preface": "",
        "paragraphs": [
            "每岁东来助发生，舞空悠飏徧寰瀛。",
            "暗添芳草池塘色，远遰高楼箫管声。",
            "帘透骊宫偏带恨，花催上苑剩多情。",
            "如何一瑞车书日，吹取青云道路平。"
        ],
        "notes": "",
        "id": "d0543b8ed1c5988f04bb8d27065a991d"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬日寄献庾员外",
        "preface": "",
        "paragraphs": [
            "曾谒仙宫最上仙，西风许醉桂花前。",
            "争欢酒蚁浮金爵，从听歌尘扑翠蝉。",
            "秋霁卷帘凝锦席，夜阑吹笛称江天。",
            "却思紫陌觥筹地，兔缺乌沈欲半年。"
        ],
        "notes": "",
        "id": "a859ce7e79148dc4d851728a3adc1700"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "钓翁",
        "preface": "",
        "paragraphs": [
            "来往烟波非定居，生涯蓑褐外无余。",
            "闲垂两鬓任如鹤，只系一竿时得鱼。",
            "月浦扣船歌皎洁，雨蓬隈岸卧萧疎。",
            "行人误话金张贵，笑指北邙丘与墟。"
        ],
        "notes": "",
        "id": "1e9ce7fa9e6ded5c6f02e96a33f6514e"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "闻友人入越幕因以诗赠",
        "preface": "",
        "paragraphs": [
            "稽岭春生酒冻销，烟鬟红袖恃娇饶。",
            "岸边丛雪晴香老，波上长虹晚影遥。",
            "正哭阮途归未得，更闻江笔赴嘉招。",
            "人间荣瘁真堪恨，坐想征轩鬓欲凋。"
        ],
        "notes": "",
        "id": "2e47a92b322a7d38b7c8b67a2397830a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "日日唯忧行役迟，东归可是有家归。",
            "都缘桂玉无门住，不算山川去路危。",
            "秦树梦愁黄鸟啭，吴江钓忆锦鳞肥。",
            "桃夭李艳清明近，惆怅当年意尽违。"
        ],
        "notes": "",
        "id": "236fa7a5bbac29a5cd229046b037731d"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "入关",
        "preface": "",
        "paragraphs": [
            "古道槐花满树开，入关时节一蝉催。",
            "出门唯恐不先到，当路有谁长待来。",
            "似箭年光还可惜，如蓬生计更堪哀。",
            "故园若有渔舟在，应挂云帆早个回。"
        ],
        "notes": "",
        "id": "f8b9cb9835266611f9cc17774444a061"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "览陈丕卷",
        "preface": "",
        "paragraphs": [
            "雪宫词客燕宫游，一轴烟花象外搜。",
            "谩把蜀纹当昼展，徒夸湘碧带春流。",
            "吟时致我寒侵骨，得处疑君白尽头。",
            "从北南归明月夜，岭猨滩鸟更悠悠。"
        ],
        "notes": "",
        "id": "641f5e3a990cee3336c51230a6d18be6"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "巴南旅舍言怀",
        "preface": "",
        "paragraphs": [
            "万浪千岩首未回，无憀相倚上高台。",
            "家山如画不归去，客舍似讐谁遣来。",
            "红泪罢窥连晓烛，碧波休引向春杯。",
            "后时若有青云望，何事偏教羽冀摧。"
        ],
        "notes": "",
        "id": "f457ab6462bc0141facfc43a43f6f65c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "登凌歊台",
        "preface": "",
        "paragraphs": [
            "高台今日竟长闲，因想兴亡自惨颜。",
            "四海已归新雨露，六朝空认旧江山。",
            "槎翘独鸟沙汀畔，风遰连樯雪浪间。",
            "好是轮蹄来往便，谁人不向此跻攀。"
        ],
        "notes": "",
        "id": "f6d0e025c9f13c577dfd7e0961e7f5b8"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "仆射陂晚望",
        "preface": "",
        "paragraphs": [
            "离人到此倍堪伤，陂水芦花似故乡。",
            "身事未知何日了，马蹄唯觉到秋忙。",
            "田园牢落东归晚，道路辛勤北去长。",
            "却羡无愁是沙鸟，双双相趂下斜阳。"
        ],
        "notes": "",
        "id": "189bd2eee7229358eed5dcc1396c5376"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "废苑墙南残雨中，似袍颜色在蒙茸。",
            "微香暗惹游人步，远绿才分鬬雉踪。",
            "三楚渡头长恨见，五侯门外却难逢。",
            "年年纵有春风便，马迹车轮一万重。"
        ],
        "notes": "",
        "id": "c3f27beb37399e4dd005de7e5604e5bb"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋日留题蒋亭",
        "preface": "",
        "paragraphs": [
            "西风才起一蝉鸣，便筭关河马上程。",
            "碧浪鹢舟从此别，丹霄鹄箭忍无成。",
            "二年芳思随云雨，几日离歌恋斾旌。",
            "回首横塘更东望，露荷烟菊倍伤情。"
        ],
        "notes": "",
        "id": "1304ce54ebd1cae4890291f17ea1bb16"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "早发",
        "preface": "",
        "paragraphs": [
            "一点灯残鲁酒醒，已携孤劒事离程。",
            "愁看飞雪闻鸡唱，独向长空背雁行。",
            "白草近关微有路，浊河连底冻无声。",
            "此中来往本迢递，况是驱羸客塞城。"
        ],
        "notes": "",
        "id": "4d9185209ba73eec326b39a0c46e2cd5"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "雁二首 一",
        "preface": "",
        "paragraphs": [
            "暮天新鴈起汀洲，红蓼花开水国愁。",
            "想得故园今夜月，几人相忆在江楼。"
        ],
        "notes": "",
        "id": "c3bf61467606ff0012f0df0450044664"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "雁二首 二",
        "preface": "",
        "paragraphs": [
            "早背胡霜过戍楼，又随寒日下汀洲。",
            "江南江北多离别，忍报年年两地愁。"
        ],
        "notes": "",
        "id": "94f8020360484ca8c89db5265f98a5b6"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "萤二首 一",
        "preface": "",
        "paragraphs": [
            "水殿清风玉户开，飞光千点去还来。",
            "无风无月长门夜，偏到阶前点绿苔。"
        ],
        "notes": "",
        "id": "b3411bd944522348aec4edff7c98958c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "萤二首 二",
        "preface": "",
        "paragraphs": [
            "裴回无烛冷无烟，秋迳莎庭入夜天。",
            "休向书窗来照字，近来红蜡满歌筵。"
        ],
        "notes": "",
        "id": "0d03db11df3ddf03b40352c46de71359"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "看花",
        "preface": "",
        "paragraphs": [
            "花开只恐看来迟，及到愁如未看时。",
            "家在楚乡身在蜀，一年春色负归期。"
        ],
        "notes": "",
        "id": "51c2ca5670f8ecf86b80f24a27f1a777"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "处处东风扑晚阳，轻轻醉粉落无香。",
            "就中堪恨隋堤上，曾惹龙舟舞凤凰。"
        ],
        "notes": "",
        "id": "99e8da5056b6abbda248621d997ce9b8"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "云",
        "preface": "",
        "paragraphs": [
            "纷纷霭霭遍江湖，得路为霖岂合无。",
            "莫使悠飏只如此，帝乡还更暖苍梧。"
        ],
        "notes": "",
        "id": "88d8a1963c707836ed944b92a0114115"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "曲江岸上天街里，两地纵生车马多。",
            "不似萋萋南浦见，晚来烟雨半相和。"
        ],
        "notes": "",
        "id": "a85efc429bb253f21eb3f31c60515c00"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "出都门",
        "preface": "",
        "paragraphs": [
            "青门春色一花开，长到花时把酒杯。",
            "自觉无家似潮水，不知归处去还来。"
        ],
        "notes": "",
        "id": "d1a65fa801eddbeed992c6b83e281c12"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "宫中二首 一",
        "preface": "",
        "paragraphs": [
            "芳草长含玉辇尘，君王游幸此中频。",
            "今朝别有承恩处，鹦鹉飞来说似人。"
        ],
        "notes": "",
        "id": "cb15c628b48ce31a058ade4e1bde9d60"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "宫中二首 二",
        "preface": "",
        "paragraphs": [
            "虽然自小属梨园，不识先皇玉殿门。"
        ],
        "notes": "",
        "id": "535392defd61d968dc842f1170fce5c4"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "河湟",
        "preface": "",
        "paragraphs": [
            "河湟何计绝烽烟，免使征人更戍边。",
            "尽放农桑无一事，遣教知有太平年。"
        ],
        "notes": "",
        "id": "e9ae76b444a548ecf28ad88caff608ac"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "闻子规",
        "preface": "",
        "paragraphs": [
            "蜀魄千年尚怨谁，声声啼血向花枝。",
            "满山明月东风夜，正是愁人不寐时。"
        ],
        "notes": "",
        "id": "b4e8c3c0fdd4c6b5bc4d4bdbc0b742c0"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "望仙",
        "preface": "",
        "paragraphs": [
            "千山垒土望三山，云鹤无踪羽卫还。",
            "若说神仙求便得，茂陵何事在人间。"
        ],
        "notes": "",
        "id": "ede128b833fd6270a16455e9f614507b"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "放鹧鸪",
        "preface": "",
        "paragraphs": [
            "好傍青山与碧溪，刺桐毛竹待双栖。",
            "花时迁客伤离别，莫向相思树上啼。"
        ],
        "notes": "",
        "id": "1fc6eaad1b3de2ff097cf085f663a851"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "骊山",
        "preface": "",
        "paragraphs": [
            "风摇岩桂露闻香，白鹿惊时出绕墙。",
            "不向骊山锁宫殿，可知仙去是明皇。"
        ],
        "notes": "",
        "id": "0e655d39462e0c4360dd5520be9c1f10"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "繁如瑞雪压枝开，越岭吴溪免用栽。",
            "却是五侯家未识，春风不放过江来。"
        ],
        "notes": "",
        "id": "498ff2ec5e0092097ff9fe919515a640"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "鸡冠花",
        "preface": "",
        "paragraphs": [
            "一枝秾艳对秋光，露滴风摇倚砌傍。",
            "晓景乍看何处似，谢家新染紫罗裳。"
        ],
        "notes": "",
        "id": "ebd90b0b903bf0da3b1ce8d29cbc17a0"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "汴河",
        "preface": "",
        "paragraphs": [
            "炀帝开河鬼亦悲，生民不独力空疲。",
            "至今呜咽东流水，似向清平怨昔时。"
        ],
        "notes": "",
        "id": "95101442134d50b1fd2b1d64bbf338ee"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "渡江有感",
        "preface": "",
        "paragraphs": [
            "岸落残红锦雉飞，渡江船上夕阳微。",
            "一枝犹负平生意，归去何曾胜不归。"
        ],
        "notes": "",
        "id": "b04d17fc2571afc05b1fae9f7da8b109"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "题终南山僧堂",
        "preface": "",
        "paragraphs": [
            "九衢终日见南山，名利何人肯掩关。",
            "唯有吾师达真理，坐看霜树老云间。"
        ],
        "notes": "",
        "id": "696e41911c3717501f80985fb73beb93"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "大散岭",
        "preface": "",
        "paragraphs": [
            "过往长逢日色稀，雪花如掌扑行衣。",
            "岭头却望人来处，特地身疑是鸟飞。"
        ],
        "notes": "",
        "id": "bc0765b4aa651f5b43a6712010b10f1a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "嘉陵江",
        "preface": "",
        "paragraphs": [
            "嘉陵南岸雨初收，江似秋岚不煞流。",
            "此地终朝有行客，无人一为櫂扁舟。"
        ],
        "notes": "",
        "id": "a1009d57cfe63a2139390bd1d2fa1c7b"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "雨洒江声风又吹，扁舟正与睡相宜。",
            "无端戍鼓催前去，别却青山向晓时。"
        ],
        "notes": "",
        "id": "b4cb787b4d5805d9ff91a4c395393783"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "黄河晓渡",
        "preface": "",
        "paragraphs": [
            "大河平野正穷秋，羸马羸僮古渡头。",
            "昨夜莲花峰下月，隔帘相伴到明愁。"
        ],
        "notes": "",
        "id": "e3c991653cb47250e44f4a40baf79a12"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "温泉",
        "preface": "",
        "paragraphs": [
            "一条春水漱莓苔，几绕玄宗浴殿回。",
            "此水贵妃曾照影，不堪流入旧宫来。"
        ],
        "notes": "",
        "id": "16d77b871b872536ac9e64fbb2144b0c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋怨",
        "preface": "",
        "paragraphs": [
            "梦断南窗啼晓乌，新霜昨夜下庭梧。",
            "不知帘外如珪月，还照边城到晓无。"
        ],
        "notes": "",
        "id": "7c221682856705630f3cdc4eac8c3321"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "叹别",
        "preface": "",
        "paragraphs": [
            "北来南去几时休，人在光阴似箭流。",
            "直待江山尽无路，始因抛得别离愁。"
        ],
        "notes": "",
        "id": "fe4f384ae8c92d82893fb2ba3e692ca8"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "欲别东风剩黯然，亦知春去有明年。",
            "世间争那人先老，更对残花一醉眠。"
        ],
        "notes": "",
        "id": "5ac8828bdf02eeac970de277f40abaa0"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "蜡烛",
        "preface": "",
        "paragraphs": [
            "煖香红焰一时燃，缇幕初垂月落天。",
            "堪恨兰堂别离夜，如珠似泪滴樽前。"
        ],
        "notes": "",
        "id": "7fe39fd29f6a26a05e77e827a6c3fbb2"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "陈宫",
        "preface": "",
        "paragraphs": [
            "白玉尊前紫桂香，迎春阁上燕双双。",
            "陈王半醉贵妃舞，不觉隋兵夜渡江。"
        ],
        "notes": "",
        "id": "5fe95c7fc3365e572a3e42e558c5c1bd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "水帘",
        "preface": "",
        "paragraphs": [
            "万点飞泉下白云，似帘悬处望疑真。",
            "若将此水为霖雨，更胜长垂隔路尘。"
        ],
        "notes": "",
        "id": "6420c4ed27abb02688150229ec985a6f"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "赏春",
        "preface": "",
        "paragraphs": [
            "芳草和烟暖更青，闲门要路一时生。",
            "年年点检人间事，唯有春风不世情。"
        ],
        "notes": "",
        "id": "42bd2add2f8916890d571b059e85b41c"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "叹平泉",
        "preface": "",
        "paragraphs": [
            "生前几到此亭台，寻叹投荒去不回。",
            "若遣春风会人意，花枝尽合向南开。"
        ],
        "notes": "",
        "id": "3747494080901d325130e670f6a81e6d"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "长安春雨",
        "preface": "",
        "paragraphs": [
            "兼风飒飒洒皇洲，能滞轻寒阻胜游。",
            "半夜五侯池馆里，美人惊起为花愁。"
        ],
        "notes": "",
        "id": "b20d208c418ac306045664de4f6212cf"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "驾蜀回",
        "preface": "",
        "paragraphs": [
            "上皇西幸却归秦，花木依然满禁春。",
            "唯有贵妃歌舞地，月明空殿锁香尘。"
        ],
        "notes": "",
        "id": "f4103429c04431d1006df834228e3321"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "吴王古宫井二首 一",
        "preface": "",
        "paragraphs": [
            "古宫荒井曾平后，见说耕人又凿开。",
            "拾得玉衩镌勅字，当时恩泽赐谁来。"
        ],
        "notes": "",
        "id": "ce7ae9f92cba205a4844ab1d79220e2a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "吴王古宫井二首 二",
        "preface": "",
        "paragraphs": [
            "含青薜荔随金甃，碧砌磷磷生绿苔。",
            "莫言数尺无波水，曾与如花竝照来。"
        ],
        "notes": "",
        "id": "1698928fefc1968c3f7d25248a882ce1"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "江帆",
        "preface": "",
        "paragraphs": [
            "别离不独恨蹄轮，渡口风帆发更频。",
            "何处青楼方凭槛，半江斜日认归人。"
        ],
        "notes": "",
        "id": "4d5d8803c10db7796e249f384f8c1d89"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "为人感赠",
        "preface": "",
        "paragraphs": [
            "歌舞从来最得名，如今老寄洛阳城。",
            "当时醉送龙骧曲，留与谁家唱月明。"
        ],
        "notes": "",
        "id": "a197b01c6a994fa9de6bb42f29f3129f"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春江恨别",
        "preface": "",
        "paragraphs": [
            "望断长川一叶舟，可堪归路更沿流。",
            "垂来别处无人见，芳草斜阳满渡头。"
        ],
        "notes": "",
        "id": "f613411f641a4455a80193e61d3f9173"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "叹流水二首 一",
        "preface": "",
        "paragraphs": [
            "人间莫谩惜花落，花落明年依旧开。",
            "却最堪悲是流水，便同人事去无回。"
        ],
        "notes": "",
        "id": "f204b8f86d38a747b328791ab4716853"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "叹流水二首 二",
        "preface": "",
        "paragraphs": [
            "龙跃虬蟠旋作潭，绕红溅绿下东南。",
            "春风散入侯家去，漱齿花前酒半酣。"
        ],
        "notes": "",
        "id": "ec4b08c038210751ab3ad4c8904e1a88"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "落第东归",
        "preface": "",
        "paragraphs": [
            "年年春色独怀羞，彊向东归懒举头。",
            "莫道还家便容易，人间多少事堪愁。"
        ],
        "notes": "",
        "id": "8e2ff8770558278df1368c80f7d72904"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "镜",
        "preface": "",
        "paragraphs": [
            "昔岁相知别有情，几回磨拭始将行。",
            "如今老去愁无限，抱向闲窗却怕明。"
        ],
        "notes": "",
        "id": "52fcee734611f52d573c2f9bb6170c07"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "南行",
        "preface": "",
        "paragraphs": [
            "腊晴江煖䴙鹈飞，梅雪香黏越女衣。",
            "鱼市酒村相识徧，短船歌月醉方归。"
        ],
        "notes": "",
        "id": "5aa077182b30edc5de4dfc983ccc39f6"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "金鞍玉勒照花明，过后春风特地生。",
            "半醉五侯门里出，月高犹在禁街行。"
        ],
        "notes": "",
        "id": "2fc746ccdfaa589c5d3a173df8564a72"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春日偶题城南韦曲",
        "preface": "",
        "paragraphs": [
            "韦曲城南锦绣堆，千金不惜买花栽。",
            "谁知豪贵多羁束，落尽春红不见来。"
        ],
        "notes": "",
        "id": "2545d2240deb7d3e92e9f16c1cb3baf4"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "上东川顾尚书",
        "preface": "",
        "paragraphs": [
            "轻财重义真公子，长策沈机继武侯。",
            "龙节坐持兵十万，可怜三蜀尽无忧。"
        ],
        "notes": "",
        "id": "39dad4a91e5e700ce08a28b91295d47f"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "过王濬墓",
        "preface": "",
        "paragraphs": [
            "埋骨千年近路尘，路傍碑号晋将军。",
            "当时若使无功业，早个耕桑到此坟。"
        ],
        "notes": "",
        "id": "71d5bf2ff7f8cfa84fad4a55f7dcb822"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "灞上感别",
        "preface": "",
        "paragraphs": [
            "灞水何人不别离，无家南北倚空悲。",
            "十年此路花时节，立马沾襟酒一巵。"
        ],
        "notes": "",
        "id": "faf3f2f2f3333463c44e6c21c384967a"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春日与友人话别",
        "preface": "",
        "paragraphs": [
            "酌坐对芳草，东风吹旅衣。",
            "最嫌驱马倦，自未有山归。",
            "华髪将时逼，青云计又非。",
            "离襟一沾洒，回首正残晖。"
        ],
        "notes": "",
        "id": "ce35f9b60ee091f4d5ac49ed1a7ed581"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "翠叶才分细细枝，清阴犹未上阶墀。",
            "蕙兰虽许相依日，桃李还应笑后时。",
            "抱节不为霜霰改，成林终与凤凰期。",
            "渭滨若更征贤相，好作渔竿系钓丝。"
        ],
        "notes": "",
        "id": "cbf6098dc658164db54ce506cc0f3305"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "边将",
        "preface": "",
        "paragraphs": [
            "马上乘秋欲建勋，飞狐夜鬬出师频。",
            "若无紫塞烟尘事，谁识青楼歌舞人。",
            "战骨沙中金镞在，贺筵花畔玉盘新。",
            "由来边卒皆如此，只是君门合杀身。"
        ],
        "notes": "",
        "id": "ceebe692471a79b484b30373781487b3"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "巴南旅泊",
        "preface": "",
        "paragraphs": [
            "巴山惨别魂，巴水彻荆门。",
            "此地若重到，居人谁复存。",
            "落帆红叶渡，驻马白云村。",
            "却羡南飞鴈，年年到故园。"
        ],
        "notes": "",
        "id": "65093b6a03d7993b4c52595769544aa3"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "河上逢友人",
        "preface": "",
        "paragraphs": [
            "知君意不浅，立马问生涯。",
            "薄业无归地，他乡便是家。",
            "宵吟怜桂魄，朝起怯菱花。",
            "语尽黄河上，西风日又斜。"
        ],
        "notes": "",
        "id": "40d588cbfaaab66de34ab35f7e61a899"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "偶题离亭",
        "preface": "",
        "paragraphs": [
            "万般名利不关身，况待山平海变尘。",
            "五月波涛争下峡，满堂金玉为何人。",
            "谩夸浮世青云贵，未尽离杯白发新。",
            "谁似雨篷篷底客，渚花汀鸟自相亲。"
        ],
        "notes": "",
        "id": "d4557c306e1cf20a35d34f4d2fcd3afe"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "夏晚望嵩亭有怀",
        "preface": "",
        "paragraphs": [
            "正怜云水与心违，湖上亭高对翠微。",
            "尽日不妨凭槛望，终年未必有家归。",
            "青蝉渐傍幽丛噪，白鸟时穿返照飞。"
        ],
        "notes": "",
        "id": "7b92443db07bf45064e4b64069e6bffe"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "途中寄友人",
        "preface": "",
        "paragraphs": [
            "秋庭怅望别君初，折柳分襟十载余。",
            "相见或因中夜梦，寄来多是隔年书。",
            "携樽座外花空老，垂钓江头柳渐疎。",
            "裁得诗凭千里雁，吟来宁不忆吾庐。"
        ],
        "notes": "",
        "id": "828e472d1c26e87d39ea81c3b15a3bea"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "伤侯弟",
        "preface": "",
        "paragraphs": [
            "世间荣辱半相和，昨日权门今雀罗。",
            "万古明君方纳谏，九江迁客更应多。",
            "碧池草熟人偷钓，画戟春闲莺乱过。",
            "几许乐僮无主后，不离隣巷教笙歌。"
        ],
        "notes": "",
        "id": "06bd0ac3ac8bd018fb7c42725c8c1003"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "春日过寿安山馆",
        "preface": "",
        "paragraphs": [
            "旧国多将泉石亲，西游爱此拂行尘。",
            "帘开山色离亭午，步入松香别岛春。",
            "谁肯暂安耕钓地，相逢谩叹路岐身。",
            "归期不及桃花水，江上何曾鲙雪鳞。"
        ],
        "notes": "",
        "id": "0fc4282e0555b32ff320a0588a3ade57"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "吴门再逢方干处士",
        "preface": "",
        "paragraphs": [
            "天上高名世上身，垂纶何不驾蒲轮。",
            "一朝卿相俱前席，千古篇章冠后人。",
            "稽岭不归空挂梦，吴宫相值欲沾巾。",
            "吾王若致升平化，可独成周只渭滨。"
        ],
        "notes": "",
        "id": "4f19a160e27c746b81c2a11852050ec3"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "才入新秋百感生，就中蝉噪最堪惊。",
            "能催时节凋双鬓，愁到江山听一声。",
            "不傍管弦拘醉态，偏依杨柳挠离情。",
            "故园闻处犹惆怅，况是经年万里行。"
        ],
        "notes": "",
        "id": "a4d57b96ea9cb2bc130d2d49ef5b4769"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋日留别义初上人",
        "preface": "",
        "paragraphs": [
            "塞寺穷秋别还师，西风一雁倍伤悲。",
            "每嗟尘世长多事，重到禅斋是几时。",
            "霜岭自添红叶恨，月溪休和碧云词。",
            "关河回首便千里，飞锡南归讵可知。"
        ],
        "notes": "",
        "id": "3c83426d54881c050206c9305453bacd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "夏日宿灵岩寺宗公院",
        "preface": "",
        "paragraphs": [
            "寺入千岩石路长，孤吟一宿远公房。",
            "卧听半夜杉坛雨，转觉中峰枕簟凉。",
            "花界已无悲喜念，尘襟自足是非妨。",
            "他年纵使重来此，息得心猨鬓已霜。"
        ],
        "notes": "",
        "id": "198993e3cfefbb8fd485fe26b230f320"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "冬日庙中书事呈栖白上人",
        "preface": "",
        "paragraphs": [
            "日高荒庙掩双扉，杉迳无人鸟雀悲。",
            "昨日江潮起归思，满窗风雨觉来时。",
            "何堪身计长如此，闲尽炉灰却是疑。",
            "赖有碧云吟句客，禅余相访说新诗。"
        ],
        "notes": "",
        "id": "c8fff2ac26e96a3d8fe01d691c98a637"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "夏日题远公北阁",
        "preface": "",
        "paragraphs": [
            "危阁压山冈，晴空疑鸟行。",
            "胜搜花界尽，响益梵音长。",
            "有月堪先到，无风亦自凉。",
            "人烟纷绕绕，诸树共苍苍。",
            "榻恋高楼语，瓯怜昼茗香。",
            "此身闲未得，驱马入残阳。"
        ],
        "notes": "",
        "id": "21a770243ac863067f734b745a5f6122"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋蝶二首 一",
        "preface": "",
        "paragraphs": [
            "秦楼花发时，秦女笑相随。",
            "及到秋风日，飞来欲问谁。"
        ],
        "notes": "",
        "id": "cbc74016fa94ade1c8d7630302195dda"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋蝶二首 二",
        "preface": "",
        "paragraphs": [
            "似厌栖寒菊，翩翩占晚阳。",
            "愁人如见此，应下泪千行。"
        ],
        "notes": "",
        "id": "7c1acc2800e6d7eaebd5573d22bbceeb"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "秋别",
        "preface": "",
        "paragraphs": [
            "别路垂[杨]柳，秋风凄管弦。",
            "青楼君去后，明月为谁圆。"
        ],
        "notes": "",
        "id": "3bb3e652375e5b02fda3e334725d0364"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "共友人看花",
        "preface": "",
        "paragraphs": [
            "愁将万里身，来伴看花人。",
            "何事独惆怅，故园还又春。"
        ],
        "notes": "",
        "id": "bb3acdd93780c8a8ef83de5fbf6139be"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "行次",
        "preface": "",
        "paragraphs": [
            "终日长程复短程，一山行尽一山青。",
            "路傍君子莫相笑，天上由来有客星。"
        ],
        "notes": "",
        "id": "56bfc95f032e5f344d4c1036ccc94e2b"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "鳯州北楼",
        "preface": "",
        "paragraphs": [
            "城上层楼北望时，闲云远水自相宜。",
            "人人尽道堪图画，枉遣山翁醉习池。"
        ],
        "notes": "",
        "id": "ba06a47ccde345c958f7a763931b88cd"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "赠僧",
        "preface": "",
        "paragraphs": [
            "繁华举世皆如梦，今古何人肯暂闲。",
            "唯有东林学禅客，白头闲坐对青山。"
        ],
        "notes": "",
        "id": "5925bd178303e91a26d9b27d7bda1791"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "九华山协济祠",
        "preface": "",
        "paragraphs": [
            "灵庙门依山半开，松庭潇洒绝尘埃。",
            "时闻樵者经过说，数有神仙变化来。",
            "龙起阴云生画壁，鸟归寒粟落苍苔。",
            "自从鼓吹喧阗日，千里封疆不复灾。",
            "（《嘉靖池州府志》五。",
            "又《图书集成·职方典》八一○《池州府部》）。"
        ],
        "notes": "",
        "id": "dbbd501a27d72a2d70d59e1312d87756"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "化城寺",
        "preface": "",
        "paragraphs": [
            "庆云生处梵王宫，蹑磴攀萝一径通。",
            "金殿忽开青嶂里，天人疑在白云中。",
            "秋霄爽朗空潭月，暑气萧寥古柏风。",
            "况是慈悲清净地，香烟像设固无穷。",
            "（《九华山志》八）。"
        ],
        "notes": "",
        "id": "e2ed92fdc9d9e6213604d936f09b1a66"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "宿云门寺",
        "preface": "",
        "paragraphs": [
            "入松穿竹路难分，藉地连岩总是云。",
            "欲问老僧多少事，乱泉相聒不相闻。",
            "（见《会稽掇英总集》卷六）。"
        ],
        "notes": "",
        "id": "597ade4141345b54ca464ed213aa67c9"
    },
    {
        "author": "罗邺",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "窗前远岫悬生碧，帘外残霞挂熟红。",
            "（《太平广记》卷二六一）。"
        ],
        "notes": "",
        "id": "823dc67774b82a9c3d80ff5dbb4fd8cf"
    }
]