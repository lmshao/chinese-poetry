[
    {
        "author": "刘元高",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "横凿南山贯北津，安知丰沛有真人。",
            "六朝不得中原土，犹使英雄欲过秦。"
        ],
        "notes": "",
        "id": "0fd4d6c598a1cdddf4cbfa7ec4f356e8"
    },
    {
        "author": "刘元高",
        "dynasty": "宋",
        "type": "诗",
        "rhythmic": "",
        "title": "冶城楼",
        "preface": "",
        "paragraphs": [
            "俯仰明知尽可悲，西风还此立多时。",
            "偶然唤醒东山客，便有淮淝一局棋。"
        ],
        "notes": "",
        "id": "03d941570b325fa6c95792d6125852c2"
    }
]