[
    {
        "author": "李时",
        "dynasty": "宋",
        "type": "诗",
        "rhythmic": "",
        "title": "春暮",
        "preface": "",
        "paragraphs": [
            "小园泥滑又妨行，破晓东风始放晴。",
            "九十日春将解印，两三杯酒自寻盟。",
            "花依好竹如年少，人对青山俱老成。",
            "俗客不来清意足，一吟聊复畅幽情。"
        ],
        "notes": "",
        "id": "6e98ad1c1c10b18368ba584b05d72def"
    },
    {
        "author": "李时",
        "dynasty": "宋",
        "type": "诗",
        "rhythmic": "",
        "title": "十二月立春",
        "preface": "",
        "paragraphs": [
            "东风昨夜到疏篱，早被游蜂探得知。",
            "花子又从今日好，人情须胜去年时。",
            "盘装荠菜迎春饼，瓶插梅花带雪枝。",
            "劝了亲庭眉寿酒，旋裁春帖换新诗。"
        ],
        "notes": "",
        "id": "53b06e1cd76debca9cf4a4b965707a0e"
    },
    {
        "author": "李时",
        "dynasty": "宋",
        "type": "诗",
        "rhythmic": "",
        "title": "途中遇雪",
        "preface": "",
        "paragraphs": [
            "天寒鸦欲栖，客路尚迟迟。",
            "泥滑寒驴涩，风斜破帽欹。",
            "云藏山断绝，梅苦雪禁持。",
            "客里愁无著，愁边却有诗。"
        ],
        "notes": "",
        "id": "cd467b13987fd07b3b7eb7f5bdfbd9d2"
    },
    {
        "author": "李时",
        "dynasty": "宋",
        "type": "诗",
        "rhythmic": "",
        "title": "柴门",
        "preface": "",
        "paragraphs": [
            "柴门尽日扃，缘是少将迎。",
            "但得常无事，何须更入城。",
            "病同愁鹤瘦，吟伴月蛩清。",
            "我自于时左，非干避姓名。"
        ],
        "notes": "",
        "id": "c18f0d5f75f4f771cccd97fb21af8306"
    },
    {
        "author": "李时",
        "dynasty": "宋",
        "type": "诗",
        "rhythmic": "",
        "title": "黄岗寓馆作",
        "preface": "",
        "paragraphs": [
            "闲居迎送少，日对小山横。",
            "雨过秋阳减，天虚夜气清。",
            "候虫依壁韵，野火隔谿明。",
            "迢递谁家笛，西风一雨声。"
        ],
        "notes": "",
        "id": "854947412a440a52f94099093a4b8d80"
    }
]