[
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "江亭寓目",
        "preface": "",
        "paragraphs": [
            "江郭带林峦，津亭倚槛看。",
            "水风蒲叶战，沙雨鹭鹚寒。",
            "晚木初凋柳，秋丛欲败兰。",
            "哀猨自相叫，乡泪好无端。"
        ],
        "notes": "",
        "id": "91a5194f65d3e7d933ac28b6c290f0aa"
    },
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "中元日观法事",
        "preface": "",
        "paragraphs": [
            "四孟逢秋序，三元得气中。",
            "云迎碧落步，章奏玉皇宫。",
            "坛滴槐花露，香飘栢子风。",
            "羽衣凌缥缈，瑶毂辗虚空。",
            "久慕餐霞客，常悲习蓼虫。",
            "青囊如可授，从此访鸿蒙。"
        ],
        "notes": "",
        "id": "500c40d43ce98f30a829b4048ebc3faf"
    },
    {
        "author": "卢拱",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "地甃如拳石，溪横似叶舟。"
        ],
        "notes": "",
        "id": "a91a017cb1f9f280ed66f506c149e486"
    }
]