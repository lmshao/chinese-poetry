[
    {
        "author": "刘珙",
        "dynasty": "宋",
        "type": "诗",
        "rhythmic": "",
        "title": "帅潭日劝驾诗",
        "preface": "",
        "paragraphs": [
            "十载湘江守，重来白发垂。",
            "初无下车教，再赋食苹诗。",
            "天阔抟鹏翼，春融长桂枝。",
            "功名傥来事，大节要坚持。"
        ],
        "notes": "",
        "id": "8dc72ab966c6b1f9c7fef3f42eb9a8b4"
    },
    {
        "author": "刘珙",
        "dynasty": "宋",
        "type": "诗",
        "rhythmic": "",
        "title": "送元晦",
        "preface": "",
        "paragraphs": [
            "翩翩双黄鹤，结巢相因依。",
            "一为天风便，矫翮西北飞。",
            "岁华及晼晚，霜露侵征衣。",
            "此行亦良苦，千里以为期。",
            "堂上玄发亲，荣禄当及兹。",
            "人生会有役，不复情凄洏。",
            "徘徊都门道，欲语行且迟。",
            "念子抱孤桐，窈窕弦古词。",
            "清商奋逸响，激烈有余悲。",
            "不辞弹者劳，正恐知音稀。",
            "知音何足贵，我顾不可追。"
        ],
        "notes": "",
        "id": "b91a41dc11440db6d007c34bba68ea0e"
    }
]