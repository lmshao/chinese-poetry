[
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "龙多山",
        "preface": "",
        "paragraphs": [
            "金船载山知有无，大千浮空佛所书。",
            "何人夜断海山臂，一手挈置西南隅。",
            "白虹发晴涪水现，翠凤下晓巴山趋。",
            "亮哉何邦实有此，但恐□舞皆凡姝。",
            "已从上头收浩荡，更著幽处藏萦纡。",
            "冯僊观中柏摩月，静老岩下泉跳珠。",
            "霜荷千树小雨暗，野竹万个秋风□。",
            "石囷□不了岁事，丹灶肯为凡人𬬻。",
            "惜无数桃出山崦，来藉芳草开春壶。",
            "从来山僧野道士，畏客誓不荒榛芜。",
            "问谁结屋据雄会，邑中令君秦大夫。",
            "此郎平生眼如鹘，视此亦足知远图。",
            "挽衣留客来置酒，要看碧浪摧天吴。",
            "我亦为渠脚力轻，拄杖插到青云孤。",
            "酒酣抚槛叫落日，共闵此世真区区。",
            "真须举臂游汗漫，莫向人间堕履凫。"
        ],
        "notes": "",
        "id": "bebfaf53ab162c64dfbd834194c9833f"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "沱江",
        "preface": "",
        "paragraphs": [
            "尚胜三年谪，终惭万里驯。",
            "极知行路涩，可忍在家贫。",
            "岁晚沱江绿，云深锦树新。",
            "相思肯如月，夜夜只随人。"
        ],
        "notes": "",
        "id": "d32e8394fdc1e3ac85f178b8b9e1795f"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "风月藏诗骨，流离赋病骸。",
            "不禁一饱死，空遗百生怀。",
            "树秀天通陇，山娇客语淮。",
            "壁间无半偈，无乃望君崖。"
        ],
        "notes": "",
        "id": "6ac3bebe5943eb545d2d57db0be79010"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "子云故居",
        "preface": "",
        "paragraphs": [
            "杀却王章爱孔光，举朝谁复说兴亡。",
            "未能免俗歌新美，岂不怀归念楚狂。",
            "斗酒只今犹寂寞，小池无旧已荒凉。",
            "秋风细雨催人去，似恐徘徊费感伤。"
        ],
        "notes": "",
        "id": "ec33684238599bac28b110e4db2347d8"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "新都驿远平轩",
        "preface": "",
        "paragraphs": [
            "霜晴木落送归鞍，袖手微吟此慰颜。",
            "胜欲凭栏招白鸟，更烦翦树出青山。",
            "晚悲薄禄非三釜，赖许清诗见一斑。",
            "看到远平才得恨，我宁归卧尺椽间。"
        ],
        "notes": "",
        "id": "069627bcd62439cc4306cefbe1a7ec53"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "古柏",
        "preface": "",
        "paragraphs": [
            "草木长生亦偶然，不须闻此便谈仙。",
            "烧枝竞说丹飞日，举世宁知手种年。",
            "双鹤不归秋自冷，万牛回首句空传。",
            "相逢一饮清阴下，与子前生定有缘。"
        ],
        "notes": "",
        "id": "bd30562f43687b8e8645d6bdbaa60fb7"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "出游",
        "preface": "",
        "paragraphs": [
            "漫有游随意，何曾语展眉。",
            "琴台悲犬子，江路忆熊儿。",
            "修竹萧萧寺，平芜浅浅陂。",
            "年来底事业，访古但饶诗。"
        ],
        "notes": "",
        "id": "60cfe97c9ab5cb4c4434fe01d94ba774"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其一",
        "preface": "",
        "paragraphs": [
            "落拓平生载酒行，如今憔悴鬓丝生。",
            "无金得买青楼笑，空负闲愁出锦城。"
        ],
        "notes": "",
        "id": "9324dfc7178ad2974d7c7fdfe4e90ce1"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其二",
        "preface": "",
        "paragraphs": [
            "欲洗羁愁只自醒，郫筒酒好信虚名。",
            "江阳春色论千户，价比西州却未轻。"
        ],
        "notes": "",
        "id": "013a91a48760704a1bc0e0ceaa344544"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其三",
        "preface": "",
        "paragraphs": [
            "一夜孤舟浪打头，不容客梦到沧洲。",
            "谁言江上烟波急，未抵归心一半流。"
        ],
        "notes": "",
        "id": "eaf2eecab5d5e9ce8f3346e3ddb7de6b"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "久留少城",
        "preface": "",
        "paragraphs": [
            "好去相羊乌角巾，却来躏踏软红尘。",
            "酒因觅睡方成醉，金为收书更觉贫。",
            "屡入草堂难下语，少留药市恐逢人。",
            "可怜吊古凄凉意，只向扬家往返频。"
        ],
        "notes": "",
        "id": "5af9228891186ff0a2ebd09bb8147bb0"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "荔枝",
        "preface": "",
        "paragraphs": [
            "泸戎瘴疠窟，闽粤山水乡。",
            "如何产此物，烂然照炎荒。"
        ],
        "notes": "",
        "id": "1af36d9706f5c968bb0ee0bfd60a5860"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "平山堂下花无数，看到海棠春好处。",
            "东君用意恼风光，迟日放开阴勒住。"
        ],
        "notes": "",
        "id": "57971082232ef27186237161cd666bdb"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "归计堕何许，出溪仍溯流。",
            "梦回牛溉路，行到马湖秋。"
        ],
        "notes": "",
        "id": "5159e59b16b8b1ab5f9582c7e778e177"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "孤舟未晚泊，烟火傍人家。",
            "小市常忧虎，空城不见花。"
        ],
        "notes": "",
        "id": "b06472a7e8fdb7d500dfd50c016b7fd2"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "题三学山",
        "preface": "",
        "paragraphs": [
            "栖贤古招提，十里巨松阴。",
            "栋宇自隋氏，悠悠岁月深。",
            "唐人范生画，风雨欲剥侵。",
            "相传金仙趾，玉质存至今。",
            "星黑夜正午，异物为华灯。"
        ],
        "notes": "",
        "id": "8db56cfde8d456726a22e841ef77ca54"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "读和议成赦文作",
        "preface": "",
        "paragraphs": [
            "一纸盟书换战尘，万方呼舞却沾巾。",
            "崇陵访沈空遗恨，郢国怜怀若有人。",
            "收拾金缯烦庙算，安排钟鼎颂宗臣。",
            "小儒何敢知机事，终望君王赦奉春。"
        ],
        "notes": "",
        "id": "29f499870cdb4d440ea9398972783463"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "凤林秋晚见日落，鹿门事远无人传。"
        ],
        "notes": "",
        "id": "2b9d8fa55b75de7274ae1fdfb53a31c7"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "地连巴楚峰岚见，节近清明柳色知。"
        ],
        "notes": "",
        "id": "a1a2e656c3e42d40520c322d843b7afb"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山盘四十八面险，云暗三百六旬秋。"
        ],
        "notes": "",
        "id": "aa97d96fb1a786597dc5ad784fb04c4e"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "剩破朱红供短发，南荒来校世间书。"
        ],
        "notes": "",
        "id": "1b50e14201778d3e9cb20bc6357ec91f"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "海山无瘴八蛮清。"
        ],
        "notes": "",
        "id": "c1fcaddd6d77022b5d2c4fb6fc5750a8"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "莫道南州居井底，请来此处望川原。"
        ],
        "notes": "",
        "id": "dd0be8735987d8a0211294eea951de35"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "南县烧畬早，西溪落涨初。"
        ],
        "notes": "",
        "id": "f853378bbc79262bd0e36349b139075c"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "闻说南州异，寒来正月并。"
        ],
        "notes": "",
        "id": "150f46cf104bd69b64178f2d99dccb6d"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "山遶郡楼秋过雨，月临池树晚生烟。"
        ],
        "notes": "",
        "id": "d8d15b5680ce0f5675330042930ae169"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "便作稽山看，犀湖五月凉。"
        ],
        "notes": "",
        "id": "1837d5c00b4e930f62badf1f6a7431b5"
    }
]