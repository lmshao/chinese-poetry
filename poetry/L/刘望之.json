[
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "龙多山",
        "preface": "",
        "paragraphs": [
            "金船载山知有无，大千浮空佛所书。",
            "何人夜断海山臂，一手挈置西南隅。",
            "白虹发晴涪水现，翠凤下晓巴山趋。",
            "亮哉何邦实有此，但恐□舞皆凡姝。",
            "已从上头收浩荡，更著幽处藏萦纡。",
            "冯僊观中柏摩月，静老岩下泉跳珠。",
            "霜荷千树小雨暗，野竹万个秋风□。",
            "石囷□不了岁事，丹灶肯为凡人𬬻。",
            "惜无数桃出山崦，来藉芳草开春壶。",
            "从来山僧野道士，畏客誓不荒榛芜。",
            "问谁结屋据雄会，邑中令君秦大夫。",
            "此郎平生眼如鹘，视此亦足知远图。",
            "挽衣留客来置酒，要看碧浪摧天吴。",
            "我亦为渠脚力轻，拄杖插到青云孤。",
            "酒酣抚槛叫落日，共闵此世真区区。",
            "真须举臂游汗漫，莫向人间堕履凫。"
        ],
        "notes": "",
        "id": "4e509a45c32bc71d8c3926e69ce82f44"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "沱江",
        "preface": "",
        "paragraphs": [
            "尚胜三年谪，终惭万里驯。",
            "极知行路涩，可忍在家贫。",
            "岁晚沱江绿，云深锦树新。",
            "相思肯如月，夜夜只随人。"
        ],
        "notes": "",
        "id": "6948de3eadd4fae982e6f5dc1ad16c79"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "风月藏诗骨，流离赋病骸。",
            "不禁一饱死，空遗百生怀。",
            "树秀天通陇，山娇客语淮。",
            "壁间无半偈，无乃望君崖。"
        ],
        "notes": "",
        "id": "716207a13dda6cb4ca1ce79f1cd86464"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "子云故居",
        "preface": "",
        "paragraphs": [
            "杀却王章爱孔光，举朝谁复说兴亡。",
            "未能免俗歌新美，岂不怀归念楚狂。",
            "斗酒只今犹寂寞，小池无旧已荒凉。",
            "秋风细雨催人去，似恐徘徊费感伤。"
        ],
        "notes": "",
        "id": "fc9fdd9c4c6573a95b80643903583cfd"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "新都驿远平轩",
        "preface": "",
        "paragraphs": [
            "霜晴木落送归鞍，袖手微吟此慰颜。",
            "胜欲凭栏招白鸟，更烦翦树出青山。",
            "晚悲薄禄非三釜，赖许清诗见一斑。",
            "看到远平才得恨，我宁归卧尺椽间。"
        ],
        "notes": "",
        "id": "e4dda17edf670f3e545454c7adb67fce"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "古柏",
        "preface": "",
        "paragraphs": [
            "草木长生亦偶然，不须闻此便谈仙。",
            "烧枝竞说丹飞日，举世宁知手种年。",
            "双鹤不归秋自冷，万牛回首句空传。",
            "相逢一饮清阴下，与子前生定有缘。"
        ],
        "notes": "",
        "id": "d8d6d1eb10f26fc9820eb4d0f3f91e83"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "出游",
        "preface": "",
        "paragraphs": [
            "漫有游随意，何曾语展眉。",
            "琴台悲犬子，江路忆熊儿。",
            "修竹萧萧寺，平芜浅浅陂。",
            "年来底事业，访古但饶诗。"
        ],
        "notes": "",
        "id": "a1c8c94afa0caf3762608d8cd2f38143"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其一",
        "preface": "",
        "paragraphs": [
            "落拓平生载酒行，如今憔悴鬓丝生。",
            "无金得买青楼笑，空负闲愁出锦城。"
        ],
        "notes": "",
        "id": "103aa9a5511e1e0d5e6a40c653ed775e"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其二",
        "preface": "",
        "paragraphs": [
            "欲洗羁愁只自醒，郫筒酒好信虚名。",
            "江阳春色论千户，价比西州却未轻。"
        ],
        "notes": "",
        "id": "86977261d41892acb2420a8997fe1b1a"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "发成都  其三",
        "preface": "",
        "paragraphs": [
            "一夜孤舟浪打头，不容客梦到沧洲。",
            "谁言江上烟波急，未抵归心一半流。"
        ],
        "notes": "",
        "id": "558edb28abafac2b486f9f5cabc5e26e"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "久留少城",
        "preface": "",
        "paragraphs": [
            "好去相羊乌角巾，却来躏踏软红尘。",
            "酒因觅睡方成醉，金为收书更觉贫。",
            "屡入草堂难下语，少留药市恐逢人。",
            "可怜吊古凄凉意，只向扬家往返频。"
        ],
        "notes": "",
        "id": "5f26dce49f868784dcc486a5673de627"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "荔枝",
        "preface": "",
        "paragraphs": [
            "泸戎瘴疠窟，闽粤山水乡。",
            "如何产此物，烂然照炎荒。"
        ],
        "notes": "",
        "id": "48e80f96a420bec8eb72b87a4ceebdcc"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "平山堂下花无数，看到海棠春好处。",
            "东君用意恼风光，迟日放开阴勒住。"
        ],
        "notes": "",
        "id": "490ca69a39373e87da11a9cb839b276b"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "归计堕何许，出溪仍溯流。",
            "梦回牛溉路，行到马湖秋。"
        ],
        "notes": "",
        "id": "b007e76c74e3257d968047c988150a34"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "孤舟未晚泊，烟火傍人家。",
            "小市常忧虎，空城不见花。"
        ],
        "notes": "",
        "id": "beb75102ac1c6a682140c1cc1ed5930d"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "题三学山",
        "preface": "",
        "paragraphs": [
            "栖贤古招提，十里巨松阴。",
            "栋宇自隋氏，悠悠岁月深。",
            "唐人范生画，风雨欲剥侵。",
            "相传金仙趾，玉质存至今。",
            "星黑夜正午，异物为华灯。"
        ],
        "notes": "",
        "id": "0013e86e4875056bc5e5f7f12cfa3dfe"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "读和议成赦文作",
        "preface": "",
        "paragraphs": [
            "一纸盟书换战尘，万方呼舞却沾巾。",
            "崇陵访沈空遗恨，郢国怜怀若有人。",
            "收拾金缯烦庙算，安排钟鼎颂宗臣。",
            "小儒何敢知机事，终望君王赦奉春。"
        ],
        "notes": "",
        "id": "73ab82fee76ec01398cbf0b7976ad891"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "凤林秋晚见日落，鹿门事远无人传。"
        ],
        "notes": "",
        "id": "088c29be078ba7bb583ffa593268aac1"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "地连巴楚峰岚见，节近清明柳色知。"
        ],
        "notes": "",
        "id": "7f56124f568f12d79f8f13ebc09f3383"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "山盘四十八面险，云暗三百六旬秋。"
        ],
        "notes": "",
        "id": "d9de2dc003b42ff93494393078b301c6"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "剩破朱红供短发，南荒来校世间书。"
        ],
        "notes": "",
        "id": "2a9c3d408f69d149d6e068f7b4a43c9c"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "海山无瘴八蛮清。"
        ],
        "notes": "",
        "id": "0fe93a20b4466233c3c62c241be784b4"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "莫道南州居井底，请来此处望川原。"
        ],
        "notes": "",
        "id": "19621ec4a6fc1356303ceaf7082917b3"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "南县烧畬早，西溪落涨初。"
        ],
        "notes": "",
        "id": "0221e0a3eb8dae93062832d5fadb633c"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "闻说南州异，寒来正月并。"
        ],
        "notes": "",
        "id": "6681fdb2dde53fb1910fde4b5544026a"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "山遶郡楼秋过雨，月临池树晚生烟。"
        ],
        "notes": "",
        "id": "42efa2bd30f597f8237c244c311b9a75"
    },
    {
        "author": "刘望之",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "便作稽山看，犀湖五月凉。"
        ],
        "notes": "",
        "id": "4a49f4f5c4b62aa2c172ede4f1c54f9e"
    },
    {
        "author": "刘望之",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "休絮。",
            "休絮。",
            "我自明朝归去。"
        ],
        "notes": "",
        "id": "4253010a340f89e3c9d0776601763ff8"
    },
    {
        "author": "刘望之",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "劝子一杯酒，清泪不须流。",
            "人间千古，俯仰如梦说扬州。",
            "何况楚王台畔，为雨为云无限，人事付轻沤。",
            "聚散随来去，天地有虚舟。",
            "谪仙人，解金龟，换美酒。",
            "载与君游，流水曲觞且赓酬。",
            "麾盖飞迎过霭，江滨响振歌喉，拚醉又何求。",
            "三万六千日，日日此优游。"
        ],
        "notes": "",
        "id": "c615b40dc4d85913cd6e618d30d7034c"
    },
    {
        "author": "刘望之",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "只应将巧畀人间，定却向、人间乞取。"
        ],
        "notes": "",
        "id": "eb2eb44ca295ee221401e257aab656a4"
    }
]