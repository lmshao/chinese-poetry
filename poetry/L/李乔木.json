[
    {
        "author": "李乔木",
        "dynasty": "宋",
        "type": "诗",
        "rhythmic": "",
        "title": "舟次南华寺",
        "preface": "",
        "paragraphs": [
            "衣钵相传旧，菩提漫尔栽。",
            "好山僧独占，冒暑我初来。",
            "野鸟迎人语，溪塘傍竹开。",
            "登临问因果，老衲笑相陪。"
        ],
        "notes": "",
        "id": "b9615daa673448fd5b336fd0e0de1ad8"
    },
    {
        "author": "李乔木",
        "dynasty": "宋",
        "type": "诗",
        "rhythmic": "",
        "title": "平黎锡宴",
        "preface": "",
        "paragraphs": [
            "圣主当年重武文，柳营韬略孰同群。",
            "名播中外扬三殿，威遏鲸鲵震六军。",
            "宴锡九重恩浩荡，醉酣三爵坐氤氲。",
            "何人缓带当樽俎，彝鼎重看勒巨勋。"
        ],
        "notes": "",
        "id": "e5646bff323601bc4da3badfa3f4cb1e"
    }
]