[
    {
        "author": "刘志行",
        "dynasty": "宋",
        "type": "诗",
        "rhythmic": "",
        "title": "离镡津",
        "preface": "",
        "paragraphs": [
            "公事无多早散衙，蜀中宁有寄来茶。",
            "龙光下照三江水，燕子重寻百姓家。",
            "畴昔买浆曾得玉，只今作饭类蒸沙。",
            "寄言道士玄都客，好种刘郎去后花。"
        ],
        "notes": "",
        "id": "0aa3ad2cf70cfb7c2adbbbc2b998b08f"
    },
    {
        "author": "刘志行",
        "dynasty": "宋",
        "type": "诗",
        "rhythmic": "",
        "title": "藤江",
        "preface": "",
        "paragraphs": [
            "驿使何曾寄岭梅，古藤花下小徘徊。",
            "无名异果自成树，没字残碑半是苔。",
            "木杪山鸡知旦昼，江心仙岛欠楼台。",
            "滩神凭险成遗庙，笑我何因到此来。"
        ],
        "notes": "",
        "id": "c7e6b4d08d0d230f7b368eec6869d7c1"
    },
    {
        "author": "刘志行",
        "dynasty": "宋",
        "type": "诗",
        "rhythmic": "",
        "title": "尧山冬雪",
        "preface": "",
        "paragraphs": [
            "洪蒙一判天地晓，万古兹山青未了。",
            "朔南声教本一源，大地图舆古无考。",
            "玄冥此来事游戯，剪水作花南到地。",
            "腊前不识丰年瑞，翻令粤犬云间吠。"
        ],
        "notes": "",
        "id": "889d6024bbba4a5c35a208aba470d6ce"
    },
    {
        "author": "刘志行",
        "dynasty": "宋",
        "type": "诗",
        "rhythmic": "",
        "title": "舜洞秋风",
        "preface": "",
        "paragraphs": [
            "当年大驾巡南中，薰兮时兮歌南风。",
            "太音九奏凤凰集，真与尘世开盲聋。",
            "重华远矣成飞仙，湘灵洒泪秋风前。",
            "天荒地老不可诘，秋风满树凄寒蝉。"
        ],
        "notes": "",
        "id": "32a94439eb7f9d510f1e3a0feb655cd9"
    }
]