[
    {
        "author": "刘景翔",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "独立荷汀烟渚。",
            "一霎锦云香雨。",
            "似为我无情，惊起鸳鸯飞去。",
            "飞去。",
            "飞去。",
            "却在绿杨深处。"
        ],
        "notes": "",
        "id": "812e3b2c12f127a87020c87fe4257e6c"
    },
    {
        "author": "刘景翔",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "山翠晴岚曲曲偎。",
            "红香浮玉醉窝颓。",
            "不烦人筑避风台。",
            "潇湘路，随意自徘徊。",
            "春倦怕频催。",
            "琵琶私语近、问谁来。",
            "春风那隔锦云堆。",
            "梦中蝶，飞去又飞来。"
        ],
        "notes": "",
        "id": "9fc0e358573f5d3f8784ae49b301bbe9"
    },
    {
        "author": "刘景翔",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "甚情幻化，似流酥围暖，酣春娇寐。",
            "不数锦篝烘古篆，沁入屏山沈水。",
            "笑吐丁香，紫绡衬粉，房列还同蒂。",
            "翠球移影，媚人清晓风细。",
            "依约玉骨盈盈，小春暖逗，开到灯宵际。",
            "疑是九华仙梦冷，误落人间游戏。",
            "比雪情多，评梅香浅。",
            "三白还堪瑞。",
            "尘缘洗尽，醒来还又葱翠。"
        ],
        "notes": "",
        "id": "0bc614e064c976ccb83a7d6127eb37ef"
    },
    {
        "author": "刘景翔",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "可怜又误江南景。",
            "雨腻风喧愁入暝。",
            "依稀碧玉水边魂，憔悴绿珠楼外影。",
            "点点随人飞远近。",
            "薄幸相逢情怎忍。",
            "年年三月化香尘，天上人间看梦醒。"
        ],
        "notes": "",
        "id": "2d2d71deb32bf2c6a70370c8d52743a4"
    }
]