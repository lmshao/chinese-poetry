[
    {
        "author": "立斋",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "表表耆英，松柏贞刚，冰霜洁清。",
            "正持囊紫禁，急流勇退，步角巾绿野，闲处安身。",
            "里社鸡豚，家山猿鹤，物我相忘法从荣。",
            "东溪畔，似非熊尚父，在渭之滨。",
            "闲来袖手梅亭。",
            "似桃李纷纷谷自春。",
            "算高风难进，缙绅楷式，颓波立，乡曲仪刑。",
            "厚德清名，疏星碧落，屈指如公今几人。",
            "无他祝，但似山难老，镇压嚣尘。"
        ],
        "notes": "",
        "id": "8d59d0c0d38cc67bebf40db98918de45"
    }
]