[
    {
        "author": "李好义",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "思往事，白尽少年头。",
            "曾帅三军平蜀难，沿边四郡一齐收。",
            "逆党反封侯。",
            "元宵夜，灯火闹啾啾。",
            "厅上一员闲总管，门前几个纸灯球。",
            "箫鼓胜皇州。"
        ],
        "notes": "",
        "id": "124fed7cf90c0a9d746f397f9af56462"
    },
    {
        "author": "李好义",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花过雨。",
            "又是一番红素。",
            "燕子归来衔绣幕。",
            "旧巢无觅处。",
            "谁在玉楼歌舞。",
            "谁在玉关辛苦。",
            "若使胡尘吹得去。",
            "东风侯万户。"
        ],
        "notes": "",
        "id": "38058db77c9826254f56f87b4dc48cd3"
    }
]