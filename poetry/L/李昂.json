[
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "汉家未得燕支山，征戍年年沙朔间。",
            "塞下长驱汗血马，云中恒闭玉门关。",
            "阴山翰海千万里，此日桑河冻流水。",
            "稽洛川边胡骑来，渔阳戍里烽烟起。",
            "长途羽檄何相望，天子按劒思北方。",
            "羽林练士拭金甲，将军校战出玉堂。",
            "幽陵异域风烟改，亭障连连古今在。",
            "夜闻鸿雁南渡河，晓望旌旗北临海。",
            "塞沙飞淅沥，遥裔连穷碛。",
            "玄漠云平初合阵，西山月出闻鸣镝。",
            "城南百战多苦辛，路傍死卧黄沙人。",
            "戎衣不脱随霜雪，汗马𫎺𧽼长被铁。",
            "杨叶楼中不寄书，莲花劒上空流血。",
            "匈奴未灭不言家，驱逐行行边徼赊。",
            "归心海外见明月，别思天边梦落花。",
            "天边回望何悠悠，芳树无人渡陇头。",
            "春云不变阳关雪，桑叶先知胡地秋。",
            "田畴不卖卢龙策，窦宪思勒燕然石。",
            "麾兵静北垂，此日交河湄。",
            "欲令塞上无干戚，会待单于系颈时。"
        ],
        "notes": "",
        "id": "da1ed5f4c259e6c2333c4301a6eb1e90"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "赋戚夫人楚舞歌",
        "preface": "",
        "paragraphs": [
            "定陶城中是妾家，妾年二八颜如花。",
            "闺中歌舞未终曲，天下死人如乱麻。",
            "汉王此地因征战，未出帘栊人已荐。",
            "风花菡萏落辕门，云雨裴回入行殿。",
            "日夕悠悠非旧乡，飘飘处处逐君王。",
            "闺门向里通归梦，银烛迎来在战场。",
            "相从顾恩不顾己，何异浮萍寄深水。",
            "逐战曾迷只轮下，随君几陷重围里。",
            "此时平楚复平齐，咸阳宫阙到关西。",
            "珠帘夕殿闻钟磬，白日秋天忆鼓鼙。",
            "君王纵恣翻成误，吕后由来有深妬。",
            "不奈君王容鬓衰，相存相顾能几时。",
            "黄泉白骨不可报，雀钗翠羽从此辞。",
            "君楚歌兮妾楚舞，脉脉相看两心苦。",
            "曲未终兮袂更扬，君流涕兮妾断肠。",
            "已见储君归惠帝，徒留爱子付周昌。"
        ],
        "notes": "",
        "id": "f2a4b300b6fe96ccb2b1b5b02e96a55a"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "耳临清渭洗，心向白云闲。"
        ],
        "notes": "",
        "id": "96df7bfd133ec625b619bee74695c56f"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "驯鸽篇（幷序。伯二五五二下同）",
        "preface": "",
        "paragraphs": [
            "君不见贾谊寰中推逸才，⿰亻丸香坐处馆常开。",
            "（⿰亻丸，蒋、项皆云应作「仇」。",
            "仇香为后汉人，曾任主簿，此处借指贾季良。",
            "）栖鸾未即冲天去，驯鸽先能听□□。",
            "（蒋云阙文为「事来」二字，「听事」即「厅事」。",
            "）亦闻无角巢君屋，诸处不栖如[一]择林[二]。",
            "（「林」，原作「木」。",
            "）宁随贺鷰空绕梁，为逐迁鸎俱□□，风窻月户清节凉，抚翼和鸣君子旁。",
            "双影时时临砚水，轻毛片片落书□。",
            "（蒋云阙文当为「窗」字。",
            "）□君德，辉彩鲜鲜生羽翼；感君心，灵庆昭昭相应深。",
            "何必淮南投小吏，飞来□□化为金[三]。",
            "（[一]俞云：「『如』疑『知』。",
            "」[二]刘云：「『林』当作『木』与屋为韵。」",
            "《世说新语·语言篇》：李弘度说：「穷猿奔林，岂暇择木。",
            "」[三]刘云：「《搜神记》张灏为梁相，有鹊化为一圆石，灏破之得一金印。",
            "」）。"
        ],
        "notes": "",
        "id": "a5535d3a8825fb2ae361958d0ed9512a"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "题雍丘崔明府丹灶（伯二五六七。下同）",
        "preface": "",
        "paragraphs": [
            "闻君小邑𫏐鸣弦，隐几灰心有岁年。",
            "白石既烧应化鹤，黄金未熟且烹鲜。",
            "𬬻中近染三花气，树里新飞五色烟。",
            "伊尹即今须负鼎，王乔何事欲冲天。"
        ],
        "notes": "",
        "id": "237706b672d631c62aabc6b0d3605fda"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "睢阳送韦参军还汾上（此公元昆任睢阳参军）",
        "preface": "",
        "paragraphs": [
            "世业重籯金，青春映士林，文华两孙楚，兄弟二曾参。",
            "竹抱卢门[一]暗，山衔晋国深，预知汾水上，一雁有遗音。",
            "（[一]刘云：「卢门见《左传》，宋国门名，此用以表睢阳。",
            "」）（〖1〗右李昂诗四首，同写一卷上，但不在一处，原卷今亦裂为两截。",
            "前两首在前截〖伯二五五二〗之末，题李昂名，其为李昂作无疑。",
            "后两首与《戚夫人楚舞歌》均在后截〖伯二五六七〗，并无撰人姓氏，因《唐诗纪事》以《楚舞歌》为李昂作，罗振玉因定此两首亦为李昂作。",
            "《塞上听弹胡笳》诗内的韦公可能和在睢阳送的韦参军是一人，惑有一定关系，这也是把这两诗定为李昂作的一点小小旁证。",
            "）。"
        ],
        "notes": "",
        "id": "75f5c206ef0bdd711b3e4e0e4abb4932"
    },
    {
        "author": "李昂",
        "dynasty": "唐",
        "type": "诗",
        "rhythmic": "",
        "title": "戚夫人楚舞歌",
        "preface": "",
        "paragraphs": [
            "定陶城中是妾家，妾年二八颜如花。",
            "闺中歌舞未终曲，天下死人如乱麻。",
            "汉王此地因征战，未出帘栊人已荐。",
            "风花菡萏落辕门，云雨徘徊入行殿。",
            "日夕悠悠非旧乡，飘飖处处逐君王。",
            "玉闺门里通归梦，银烛迎来在战场。",
            "从来顾恩不顾己，何异浮萍寄深水。",
            "逐战曾迷只轮下，随君几陷重围里。",
            "此时平楚复平齐，咸阳宫阙到关西。",
            "珠帘夕殿闻钟漏，白日秋天忆鼓鼙。",
            "且矜容色长自持，且遇乘舆恩幸时。",
            "香罗侍寝双龙殿，玉辇看花百子池。",
            "君王纵恣翻成误，吕后由来有深妒。",
            "不奈君王容发衰，相存相顾能几时。",
            "黄泉白骨不可报，雀钗翠羽从此辞。",
            "君楚歌兮妾楚舞，脉脉相看两心苦。",
            "曲未终兮袂更扬，君流涕兮妾断肠。",
            "已见谋臣归惠帝，徒留爱子付周昌。",
            "（《才调集》卷三、伯二五六七卷）（按：伯二五六七卷存此诗之后半篇，今参《才调集》补足之。",
            "《全唐诗》卷一二○收此诗，缺「且矜容色长自持」以下四句，故重录之。",
            "此则承汤华泉同志见告。",
            "）。"
        ],
        "notes": "",
        "id": "f2a4b300b6fe96ccb2b1b5b02e96a55a"
    }
]