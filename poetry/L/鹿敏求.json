[
    {
        "author": "鹿敏求",
        "dynasty": "宋",
        "type": "诗",
        "rhythmic": "",
        "title": "上城院",
        "preface": "",
        "paragraphs": [
            "疏林烟重集昏鸦，揽辔行穿路迳斜。",
            "丈室飕飂风入户，龛灯明灭烬垂花。",
            "抵寒犹欠千钟酒，破睡聊资七碗茶。",
            "昨夜惊鸿云外过，渐催清梦绕天涯。"
        ],
        "notes": "",
        "id": "433de19bd2afa337bf3591e0b569afd8"
    },
    {
        "author": "鹿敏求",
        "dynasty": "宋",
        "type": "诗",
        "rhythmic": "",
        "title": "福恩寺",
        "preface": "",
        "paragraphs": [
            "自怜滚滚抗尘容，深入云山得梵宫。",
            "拂榻欲为庄叟梦，披襟聊挹楚王风。",
            "条松老干森森直，古麓寒泉脉脉通。",
            "衲子久能严戒律，炉香深炷掩房栊。"
        ],
        "notes": "",
        "id": "8e8b6b27b253091d04d32ca448c288d2"
    }
]