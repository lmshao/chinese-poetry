[
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "居茅山作",
        "preface": "",
        "paragraphs": [
            "曾跨江西使者鞍，直言才上便休官。",
            "三茅得梦全清瘦，头发鬅鬙布袄宽。"
        ],
        "notes": "",
        "id": "6e0cca2288d1a16ee8f705404abcb75d"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "郎官湖",
        "preface": "",
        "paragraphs": [
            "滚滚长江水，苍苍大别山。",
            "古今人老尽，山水镇长闲。"
        ],
        "notes": "",
        "id": "565dba0d59a3d3d71f37c59c0b613c83"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "题黄山温泉",
        "preface": "",
        "paragraphs": [
            "山有灵砂泉色红，涤除身垢信成功。",
            "不除心上无明业，只与山间众木同。"
        ],
        "notes": "",
        "id": "0f2781d1d5efaaf55bcaf0e00907aefb"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "游曾公巌",
        "preface": "",
        "paragraphs": [
            "寻得新巌冠一州，使君从此作鼇头。",
            "千年草莽埋幽致，今日衣冠成胜游。",
            "洞穴已能惊俗眼，神仙须合隠浮丘。",
            "主人将为商霖起，还许微官卜筑不。"
        ],
        "notes": "",
        "id": "7e48302b1f179046e18e3df82084a80e"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "留题融州老君巌  其一",
        "preface": "",
        "paragraphs": [
            "谩说人间假像真，老君形相亦虚言。",
            "巌前瑞气归宸翰，佛子年年□国恩。"
        ],
        "notes": "",
        "id": "95caf4faf00154491a6b25f55ad94e1d"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "留题融州老君巌  其二",
        "preface": "",
        "paragraphs": [
            "凿成巌穴鬼工难，中有神仙自往还。",
            "不见桃花开落处，祇随流水到人间。"
        ],
        "notes": "",
        "id": "3f98a31ea40ff63c62409623cedc8372"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "铜柱将军嗟不见，铁胎丞相镇长存。"
        ],
        "notes": "",
        "id": "446adf66b0369f94702f732a45473d95"
    },
    {
        "author": "刘谊",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "十里崇因寺，临江水气中。"
        ],
        "notes": "",
        "id": "544f607fad9e9e1e31c5e49a836df655"
    }
]