[
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其一",
        "preface": "",
        "paragraphs": [
            "四面溪山列画屏，一堂新创有余清。",
            "湖光隔断红尘路，疑在金鼇顶上行。"
        ],
        "notes": "",
        "id": "2fb410ebbf147304f18ac6c785108090"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其二",
        "preface": "",
        "paragraphs": [
            "轮啼白日竞匆匆，谁向闲中静养蒙。",
            "珍重先生高卧处，一窻黄卷是家风。"
        ],
        "notes": "",
        "id": "5143d43ff0687ddb5ac170b035901dab"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其三",
        "preface": "",
        "paragraphs": [
            "两堤杨柳先春绿，十里芙蓉入夏香。",
            "自得湖山供啸傲，会稽何独羡知章。"
        ],
        "notes": "",
        "id": "66364c819188ea53f63b1920c8ad6893"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不用茱萸子细看，管取明年各强健。"
        ],
        "notes": "",
        "id": "7f43ffed4a14bf8d3018191f2432dd4f"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "东鹜山石洞",
        "preface": "",
        "paragraphs": [
            "满山云雨蛟龙走，万壑风烟虎豹通。",
            "岩窦石泉流出冷，草庵禅影坐来空。"
        ],
        "notes": "",
        "id": "b6d35e83f6700487953b391248a58741"
    },
    {
        "author": "刘浚",
        "dynasty": "宋",
        "type": "词",
        "rhythmic": "期夜月",
        "title": "",
        "preface": "",
        "paragraphs": [
            "金钩花绶系双月。",
            "腰肢软低折。",
            "揎皓腕，萦绣结。",
            "轻盈宛转，妙若凤鸾飞越。",
            "无别。",
            "香檀急扣转清切。",
            "翻纤手飘瞥。",
            "催画鼓，追脃管，锵洋雅奏，尚与众音为节。",
            "当时妙选舞袖，慧性雅资，名为殊绝。",
            "满座倾心注目，不甚窥回雪。",
            "纤怯。",
            "逡巡一曲霓裳彻。",
            "汗透鲛绡肌润，教人传香粉，媚容秀发。",
            "宛降蕊珠宫阙。"
        ],
        "notes": "",
        "id": "107886bda9ad4ca68119dbd5c23034fa"
    }
]