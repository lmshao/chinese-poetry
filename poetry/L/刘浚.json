[
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其一",
        "preface": "",
        "paragraphs": [
            "四面溪山列画屏，一堂新创有余清。",
            "湖光隔断红尘路，疑在金鼇顶上行。"
        ],
        "notes": "",
        "id": "606aad0733573e8c00ffef81c4549e4c"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其二",
        "preface": "",
        "paragraphs": [
            "轮啼白日竞匆匆，谁向闲中静养蒙。",
            "珍重先生高卧处，一窻黄卷是家风。"
        ],
        "notes": "",
        "id": "084c40ee5045ee8c85983ab9b4ba196d"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "题阮希圣东湖  其三",
        "preface": "",
        "paragraphs": [
            "两堤杨柳先春绿，十里芙蓉入夏香。",
            "自得湖山供啸傲，会稽何独羡知章。"
        ],
        "notes": "",
        "id": "f23743bfa6f580b9b1b5b97f0574e18f"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不用茱萸子细看，管取明年各强健。"
        ],
        "notes": "",
        "id": "3c1a9b1f4e26a5f32e9882aaf9058d9e"
    },
    {
        "author": "刘浚",
        "dynasty": "宋",
        "type": "诗",
        "rhythmic": "",
        "title": "东鹜山石洞",
        "preface": "",
        "paragraphs": [
            "满山云雨蛟龙走，万壑风烟虎豹通。",
            "岩窦石泉流出冷，草庵禅影坐来空。"
        ],
        "notes": "",
        "id": "5dcee6de50927da593691b3666f358b7"
    }
]