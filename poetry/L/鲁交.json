[
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "经战地",
        "preface": "",
        "paragraphs": [
            "西边用兵地，黯惨无人耕。",
            "战士报国死，寒草迎春生。",
            "沙飞贼风起，昼黑阵云横。",
            "未持天下箒，何以反欃枪。"
        ],
        "notes": "",
        "id": "a5aeb038e373a4dc4e8994da61671156"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "大雪",
        "preface": "",
        "paragraphs": [
            "万象晓一色，皓然天地中。",
            "楚山云母障，汉殿水精宫。",
            "远近梅花信，高低柳絮风。",
            "吟魂清不彻，和月上晴空。"
        ],
        "notes": "",
        "id": "1956d433d708a1a1b72c1b36094acca2"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "游安乐山",
        "preface": "",
        "paragraphs": [
            "苔迳傍岩斜，林间是道家。",
            "夜潭鱼戏月，春地鹿眠花。"
        ],
        "notes": "",
        "id": "de367a36ae86f9cb611c8a08fe208947"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "游华山张超谷",
        "preface": "",
        "paragraphs": [
            "太华锁深谷，我来真景分。",
            "有苗皆是药，无石不生云。",
            "急瀑和烟泻，清猿带雨闻。",
            "幽凄未忍别，峰半日将曛。"
        ],
        "notes": "",
        "id": "0a9b720677cf588d782ac7b3e8f2e9ae"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "江楼晴望",
        "preface": "",
        "paragraphs": [
            "江干一雨收，霁色染新愁。",
            "远水碧千里，夕阳红半楼。",
            "笛寒渔浦晚，山翠海门秋。",
            "更待牛津月，袁宏欲泛舟。"
        ],
        "notes": "",
        "id": "2c935b6e8a707e8471f919427408248a"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "烛",
        "preface": "",
        "paragraphs": [
            "暖烟红炬两飘香，珠箔沈沈下建章。",
            "有燄只凭心一寸，无愁虚滴烟千行。",
            "流苏帐里回残梦，白玉台边映宿妆。",
            "若到蓬山留夜直，金莲应照珮锵锵。"
        ],
        "notes": "",
        "id": "51a5f1632454a52707f4c705eba5f676"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "清夜吟",
        "preface": "",
        "paragraphs": [
            "露华清八极，吟上小楼东。",
            "月色水铺地，雁声秋满空。",
            "明河欲泻浪，瘦竹自生风。",
            "坐久心骨爽，此怀谁与同。"
        ],
        "notes": "",
        "id": "241e3c78f00f61e7f240ef02b6c93acb"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "有寄",
        "preface": "",
        "paragraphs": [
            "思君又是东风起，楼倚浮云目千里。",
            "芳草不知人断肠，带烟带雨连春水。"
        ],
        "notes": "",
        "id": "3d046fa23ad82d520690a1bcdfe5ffba"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "经秦皇墓",
        "preface": "",
        "paragraphs": [
            "祖龙何事苦东巡，仙驾归来冢草新。",
            "项籍已飞三月火，子婴犹醉六宫春。",
            "元来沧海殊无药，却是芒砀暗有人。",
            "自古乾坤属真主，骊山山下好沾巾。"
        ],
        "notes": "",
        "id": "b12cfca9d09ae8ebf5f0467ba4aba2ae"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "寄刘彦炳",
        "preface": "",
        "paragraphs": [
            "征旆遥分苑路西，马蹄春去弋阳溪。",
            "相思欲和乌啼曲，一拂瑶弦意总迷。"
        ],
        "notes": "",
        "id": "aa9beca2f5cf553e67098574a94c7e9e"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "万仞青崖碧玉寒，岩萝相引彻仙坛。"
        ],
        "notes": "",
        "id": "00710fdc7db246d21c29f9ea58929bc5"
    },
    {
        "author": "鲁交",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "烟萝梓郡东，莲梵白云中。"
        ],
        "notes": "",
        "id": "d3d029ee43d9cb0acb5c9b0e80034c69"
    }
]