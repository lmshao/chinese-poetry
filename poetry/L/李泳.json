[
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "题甘将军庙卷雪楼",
        "preface": "",
        "paragraphs": [
            "卷雪楼前万里江，乱峰卓列森旗枪。",
            "上有甘公古祠宇，节制洪流掌风雨。",
            "甘公一去逾千年，至今忠义犹凛然。",
            "我来再拜揽尘迹，斜阳白鸟横苍烟。"
        ],
        "notes": "",
        "id": "f51096d228b6aac43fa9db2fde4b24b0"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "新昌逢故人",
        "preface": "",
        "paragraphs": [
            "草县一相值，忽思倾盖时。",
            "年来无限事，别后几篇诗。",
            "石乱水流急，竹深烟散迟。",
            "兵戈方满眼，我辈欲何之。"
        ],
        "notes": "",
        "id": "8ccef6115a5b0ef33db745a0a9b88d43"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "西兴",
        "preface": "",
        "paragraphs": [
            "山拥千家邑，江涵万顷天。",
            "洪涛舂落日，老树秣荒烟。",
            "失路或搔首，夷途争著鞭。",
            "劳生几寒暑，半鬓已苍然。"
        ],
        "notes": "",
        "id": "0b56e8299baaf24b592ae411e9c10f43"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "华发",
        "preface": "",
        "paragraphs": [
            "华发中年感，青阳万物和。",
            "倦寻先友记，贫羡力田科。",
            "江远千帆落，天空一雁过。",
            "还家得新岁，童稚想婆娑。"
        ],
        "notes": "",
        "id": "f2b4261c365d5ca6dabc7bf1bc71f9d9"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "秋江打鱼  其一",
        "preface": "",
        "paragraphs": [
            "沧洲叶脱风有声，渔舠两两从复横。",
            "菁江步口日欲没，竹山潭边潮欲生。"
        ],
        "notes": "",
        "id": "ab8f72a2724d4f67000c702a2f384a9f"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "秋江打鱼  其二",
        "preface": "",
        "paragraphs": [
            "鸣榔四合波围蹙，挂网雪鳞穿翠束。",
            "惊起沙头白雁群，斜行书破秋天绿。"
        ],
        "notes": "",
        "id": "311fa37345accf8ded9ed7309c7df2a8"
    },
    {
        "author": "李泳",
        "dynasty": "宋",
        "type": "诗",
        "rhythmic": "",
        "title": "拟古",
        "preface": "",
        "paragraphs": [
            "鲜鲜歌者衣，扎扎机中练。",
            "美人富千绮，寒女无一线。",
            "古风日以远，薄俗日以变。",
            "悲哉扊扅歌，女子羞自衒。",
            "男儿乖持操，蹙踖叹贫贱。"
        ],
        "notes": "",
        "id": "58dd8af69dfa60992af217dedfb4b97d"
    },
    {
        "author": "李泳",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "点点行人趁落晖。",
            "摇摇烟艇出渔扉。",
            "一路水香流不断。",
            "零乱。",
            "春潮绿浸野蔷薇。",
            "南去北来愁几许，登临怀古欲沾衣。",
            "试问越王歌舞地。",
            "佳丽。",
            "只今惟有鹧鸪啼。"
        ],
        "notes": "",
        "id": "a436fc3ac8662621f0fea6688c61eaab"
    },
    {
        "author": "李泳",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "危楼云雨上，其下水扶天。",
            "群山四合，飞动寒翠落檐前。",
            "尽是秋清栏槛，一笑波翻涛怒，雪阵卷苍烟。",
            "炎暑去无迹，清驶久翩翩。",
            "夜将阑，人欲静，月初圆。",
            "素娥弄影，光射空际绿婵娟。",
            "不用濯缨垂钓，唤取龙宫仙驾，耕此万琼田。",
            "横笛望中起，吾意已超然。"
        ],
        "notes": "",
        "id": "a4523c0f024a9738a9c684fd6be4a226"
    },
    {
        "author": "李泳",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "门掩长安道。",
            "卷重帘、垂杨散暑，嫩凉生早。",
            "午梦惊回庭阴翠，蝶舞莺吟未了。",
            "政露冷、芙蓉池沼。",
            "金雁尘昏么弦断，理馀音、尚想腰支袅。",
            "欢渐远，思还绕。",
            "临皋望极苍江渺。",
            "晚潮平、湘烟万顷，断虹残照。",
            "彩舫凌波分飞后，别浦菱花自老。",
            "问锦鲤、何时重到。",
            "楼迥层城看不见，对潇潇、暮雨怜芳草。",
            "幽恨阔、楚天杳。"
        ],
        "notes": "",
        "id": "e6a4eb270c41b3d10d6fe945be66f267"
    }
]