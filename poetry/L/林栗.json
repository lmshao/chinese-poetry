[
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "仓猝扶宗社，艰危启圣神。",
            "英雄归驾御，狂狡愿和亲。",
            "泛扫妖氛净，恢张治化新。",
            "倦勤三纪外，头白尽遗民。"
        ],
        "notes": "",
        "id": "0bcba8be3ccffc036a8b24b0977dd514"
    },
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "周汉中兴胜，唐虞内禅高。",
            "髀消从马腹，屣脱等鸿毛。",
            "弓剑悲长在，羹墙慕转劳。",
            "龙髯攀莫及，四海共呼咷。"
        ],
        "notes": "",
        "id": "29a4eaee6c519e6b19b91454cd1d8c57"
    },
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其三",
        "preface": "",
        "paragraphs": [
            "兼爱无南北，全能冠古今。",
            "典坟供夜览，烽火自宵沉。",
            "睿藻成章焕，宸钧寓意深。",
            "万年垂琬琰，谁识至仁心。"
        ],
        "notes": "",
        "id": "fe75c20d1027c8cecd36270edc3edd66"
    },
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "石井诗一首",
        "preface": "",
        "paragraphs": [
            "石井灵踪信不凡，一泓岩下碧深潭。",
            "谁磨皎洁青铜镜，更琢玲珑碧玉龛。",
            "濯去衣巾无限垢，潄来齿颊有余甘。",
            "悬知坎谷非佳井，寄语诗人莫恨谈。"
        ],
        "notes": "",
        "id": "0516c9f194a4b35d076d6452aab1d619"
    },
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "定王遗筑览长沙，城郭山川四面佳。"
        ],
        "notes": "",
        "id": "d9503657f33228ecf9a3007a06f71c6c"
    },
    {
        "author": "林栗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "千年依旧长安土，万里思归帝子家。"
        ],
        "notes": "",
        "id": "e62ab160f7b6b571a4032ec3ab4de545"
    }
]