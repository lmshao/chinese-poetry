[
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "子猷访戴",
        "preface": "",
        "paragraphs": [
            "四山摇玉夜光浮，一舸玻璃凝不流。",
            "若使过门相见了，千年风致一时休。"
        ],
        "notes": "",
        "id": "42a8facbb12cc6bed7e7c0eefce69383"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "杜甫游春",
        "preface": "",
        "paragraphs": [
            "典尽春衣不肯归，熊儿扶过瀼溪西。",
            "伤时怀抱深于海，掠眼风光醉似泥。"
        ],
        "notes": "",
        "id": "4c10f0fb7762c35be5ef8056bea8d7c1"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "六言二首  其一",
        "preface": "",
        "paragraphs": [
            "叶淅历而争堕，菊徘徊而尚开。",
            "流年逼人太甚，佳客折简不来。"
        ],
        "notes": "",
        "id": "375d582136044e21d9b9f08a6b36cea1"
    },
    {
        "author": "来梓",
        "dynasty": "宋",
        "type": "诗",
        "rhythmic": "",
        "title": "六言二首  其二",
        "preface": "",
        "paragraphs": [
            "行空月不著相，出岫云无恋心。",
            "胸中一丘一壑，不矶城市山林。"
        ],
        "notes": "",
        "id": "84a9eed18a3c9c9506aa8810f87d4454"
    }
]