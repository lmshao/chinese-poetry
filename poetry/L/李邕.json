[
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "西陵望何及，弦管徒在兹。",
            "谁言死者乐，但令生者悲。",
            "丈夫有余志，儿女焉足私。",
            "扰扰多俗情，投迹互相师。",
            "直节岂感激，荒淫乃凄其。",
            "颍水有许由，西山有伯夷。",
            "颂声何寥寥，唯闻铜雀诗。",
            "君举良未易，永为后代嗤。"
        ],
        "notes": "",
        "id": "f0e04f7a88c0723ac3d04f2ee16d221d"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "咏云",
        "preface": "",
        "paragraphs": [
            "彩云惊岁晚，缭绕孤山头。",
            "散作五般色，凝为一段愁。",
            "影虽沈涧底，形在天际游。",
            "风动必飞去，不应长此留。"
        ],
        "notes": "",
        "id": "4d452c2dc52acd4e81cf90eefb77fded"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "登历下古城员外孙新亭",
        "preface": "",
        "paragraphs": [
            "吾宗固神秀，体物写谋长。",
            "形制开古迹，曾冰延乐方。",
            "太山雄地理，巨壑眇云庄。",
            "高兴汨烦促，永怀清典常。",
            "含弘知四大，出入见三光。",
            "负郭喜秔稻，安时歌吉祥。"
        ],
        "notes": "",
        "id": "ab8fa5e09707a48eede3fc1f64e6e416"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "奉和初春幸太平公主南庄应制",
        "preface": "",
        "paragraphs": [
            "传闻银汉支机石，复见金舆出紫微。",
            "织女桥边乌鹊起，仙人楼上凤皇飞。",
            "流风入座飘歌扇，瀑水侵阶溅舞衣。",
            "今日还同犯牛斗，乘槎共逐海潮归。"
        ],
        "notes": "",
        "id": "38683a620073bc568b33153ad02065e3"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "度巴硖（伯三六一九[一]）",
        "preface": "",
        "paragraphs": [
            "客从巴硖度（水渡）[二]，传子（尔）诉（溯）行舟。",
            "是日风波济（霁）（蒋云「济」有「止」意，《庄子》、《淮南子》中均有〖风济〗的用法，不必改。",
            "），高塘（堂）[三]雨半收。",
            "青山满蜀道，渌（绿）水向荆州。",
            "不作书相慰（问），何（谁）能散（慰）别愁。",
            "（皎然《诗式》卷三引「青山满蜀道，渌水向荆州」二句，作「崔颢《别人》」。",
            "）（[一]按原卷载诗三首：一《彩云篇》，二《度巴峡》，三《秋夜泊江渚》。",
            "第一首题下有李邕名。",
            "检《全唐诗》第一第三两首正是李邕作，但第一首诗题作「咏云」，第三首残。",
            "[二]按此诗见《全唐诗》二函九册，谓为崔颢作，题作『赠卢八象』。",
            "故此据敦煌卷先用互著例载入李邕，然后据《全唐诗》校其异文，凡九事。",
            "兹作说明于第一事下。",
            "[三]俞云：「『高塘』应作『高唐』，两本俱误。",
            "」）。"
        ],
        "notes": "",
        "id": "6e1118edda8dd38898f7ce9566834025"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "□□（伯三八八五[一]三六一九） 一",
        "preface": "",
        "paragraphs": [
            "忽（传）[二]闻天子访沉沦，万里迢迢远赴（怀书西入）秦。",
            "早□（知）不用无媒客，悔度（恨别）江南杨柳春。",
            "（原卷题为李邕作。",
            "按此诗亦见伯三六一九卷，亦无题。",
            "[二]此诗又见《全唐诗》第十一函第八册，载入佚名二。",
            "有异文四事，旁注者皆是。",
            "又原卷题李邕，自当有据，可正《全唐诗》入佚名之误。",
            "）。"
        ],
        "notes": "",
        "id": "9a435dd6bc8d75ee751335f350ad3e85"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "□□（伯三八八五[一]三六一九） 二",
        "preface": "",
        "paragraphs": [
            "□□（明时）[一]奉遣出（别）皇（黄）州，行至汉阳南渡头。",
            "春风不解传乡信，江月偏能照客愁。",
            "（[一]此第二首，又见伯二五五五卷，校其缺字异文三事。",
            "又「渡头」作「度」，「乡信」作「香」，不及原卷〖伯三八八五〗之善。",
            "）。"
        ],
        "notes": "",
        "id": "f0236cbdf013862f7ea21fe08354f53c"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "游法华寺",
        "preface": "",
        "paragraphs": [
            "山势转深看更好，岭霞谿雾没楼台。",
            "异时花向阴崖发，远处泉从青壁来。",
            "世界自知千古促，贤愚悉被四时催。",
            "须知此地堪终老，七窍终成一片灰。",
            "（见《会稽掇英总集》卷八）。"
        ],
        "notes": "",
        "id": "7d184f0c9648b5e29c5acad9cedf2f73"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "日赋附歌",
        "preface": "",
        "paragraphs": [
            "披云覩日兮日则明，就日瞻云兮心若惊。",
            "日尔一日兮何道，时哉几时兮此生。",
            "（见《文苑英华》卷二）。"
        ],
        "notes": "",
        "id": "3aa2cf8fb7c72f8e3a89397682aff6bd"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "题滑州公府大厅梁上（题拟）",
        "preface": "",
        "paragraphs": [
            "大厦中构，山屹云斗。",
            "黄河畎浍，太行培𪣻。",
            "整庶宣风，缉戎备寇。",
            "镇宁一方，光辅元后。",
            "（见民国二十一年铅印本王蒲园等纂《重修滑县志》卷十二《金石》录宋赵世长《天禧二年滑州公府大厅记》引）。"
        ],
        "notes": "",
        "id": "362e9d7517abdb8aab49d96c2c44a55b"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "秋夜泊江[渚]（诸） 一",
        "preface": "",
        "paragraphs": [
            "夜闻木叶落，疑是洞庭秋。",
            "中宵起□望，正见沧江流。",
            "□风□□□，山月隐城楼。",
            "[浔]（寻）阳几万里，朝夕泛孤[舟]。"
        ],
        "notes": "",
        "id": "cd6c7ebc5baf13404a3a46203f02541c"
    },
    {
        "author": "李邕",
        "dynasty": "唐",
        "type": "诗",
        "rhythmic": "",
        "title": "秋夜泊江[渚]（诸） 二",
        "preface": "",
        "paragraphs": [
            "我有方寸心，安在六尺躯。",
            "怀山复怀□，□□□□□。",
            "水能澄不浑，剑用持复酬。",
            "珠已含报恩，□□□□□。",
            "□□贫与富，但愿一相知。",
            "（以上二首见伯三六一九卷）。"
        ],
        "notes": "",
        "id": "1050fdd7609a0e9ab6f4b3ee75310055"
    }
]