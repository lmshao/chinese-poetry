[
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "题扬州山光寺",
        "preface": "",
        "paragraphs": [
            "马蹄轻蹙柳花浮，醉入淮南第一州。",
            "不是青楼羞薄幸，自缘无锦作缠头。"
        ],
        "notes": "",
        "id": "547ac88f27bfbdad1d76a2a6d1376e84"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "题传舍",
        "preface": "",
        "paragraphs": [
            "青衫白发病参军，旋籴黄粱置酒樽。",
            "但得有钱留客醉，也胜骑马傍人门。"
        ],
        "notes": "",
        "id": "08ae6d28e326024c1091c98d4c4aa1c3"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "十月都门风薄衣，捣砧声重雁南飞。",
            "野人不识长安乐，且趁鲈鱼一櫂肥。"
        ],
        "notes": "",
        "id": "27f1492abbe986c18ca41f4da4eb17c3"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其一",
        "preface": "",
        "paragraphs": [
            "絮扑芙蓉苑，华开太液波。",
            "黄头吹月笛，櫂影落天河。"
        ],
        "notes": "",
        "id": "f5d74e31c00df857eb6f4d5308d72b9e"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其二",
        "preface": "",
        "paragraphs": [
            "草浅天边碧，花匀日脚红。",
            "须知亲帝泽，不必藉春工。"
        ],
        "notes": "",
        "id": "f84bc788f7c72aa68c63494bbb96657a"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其三",
        "preface": "",
        "paragraphs": [
            "花萼蜂儿影，帘旗燕子风。",
            "游丝避金葆，吹过紫垣东。"
        ],
        "notes": "",
        "id": "9f1b4be1a494bcc8a6e0680efa5d51d4"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其四",
        "preface": "",
        "paragraphs": [
            "翠环双凤带，小队五花蹄。",
            "十二龙钩卷，梨花烂漫时。"
        ],
        "notes": "",
        "id": "ac30578d01420acfa97bd1b48dbb9476"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其五",
        "preface": "",
        "paragraphs": [
            "花蔕流金水，知从秘苑来。",
            "春风如解意，不敢起纤埃。"
        ],
        "notes": "",
        "id": "87591436f0da11c9d21f34a0c3ae2c22"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其六",
        "preface": "",
        "paragraphs": [
            "粉蝶非仙骨，随风过苑墙。",
            "穿花不敢采，应怯内家香。"
        ],
        "notes": "",
        "id": "3f04f668c0d8eadb44c4eac564230b34"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其七",
        "preface": "",
        "paragraphs": [
            "沉沉雨过宫槐绿，寂寂春残辇路香。",
            "细想人间无此景，夜来魂梦到昭阳。"
        ],
        "notes": "",
        "id": "6565ca6e925481572c95f3764128bb51"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其八",
        "preface": "",
        "paragraphs": [
            "迎春新燕尾纤纤，拂柳穿花掠翠簷。",
            "问道蕊宫三十六，美人争为卷珠帘。"
        ],
        "notes": "",
        "id": "4bf00093ef3e4d39cca164e7a429d68a"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其九",
        "preface": "",
        "paragraphs": [
            "蓬莱风蹙水纹班，月甃风廊四百间。",
            "云外跸声穿岭去，行宫簇马望骊山。"
        ],
        "notes": "",
        "id": "cb6152274672e548599969aaaa36e845"
    },
    {
        "author": "卢秉",
        "dynasty": "宋",
        "type": "诗",
        "rhythmic": "",
        "title": "宫词十首  其一〇",
        "preface": "",
        "paragraphs": [
            "落絮蒙蒙立夏天，楼前槐影叶初圆。",
            "传闻紫殿深深处，便有薰风入舜弦。"
        ],
        "notes": "",
        "id": "aedfb87f6d01dbc85f73ad1aff30e6a8"
    }
]