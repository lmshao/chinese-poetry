[
    {
        "author": "李宣远",
        "dynasty": "唐",
        "type": "诗",
        "rhythmic": "",
        "title": "幷州路",
        "preface": "",
        "paragraphs": [
            "秋日幷州路，黄榆落故关。",
            "孤城吹角罢，数骑射雕还。",
            "帐幕遥临水，牛羊自下山。",
            "征人正垂泪，烽火起云间。"
        ],
        "notes": "",
        "id": "0431b1ecda780a6366a89ebb580fe44e"
    },
    {
        "author": "李宣远",
        "dynasty": "唐",
        "type": "诗",
        "rhythmic": "",
        "title": "近无西耗",
        "preface": "",
        "paragraphs": [
            "远戎兵压境，迁客泪横襟。",
            "烽堠惊秦塞，囚居困越吟。",
            "自怜牛马走，未识犬羊心。",
            "一月无消息，西看日又沈。"
        ],
        "notes": "",
        "id": "cf8ddb3125730785dbe4454a02e7a28c"
    }
]