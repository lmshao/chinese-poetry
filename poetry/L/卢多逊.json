[
    {
        "author": "卢多逊",
        "dynasty": "宋",
        "type": "诗",
        "rhythmic": "",
        "title": "新月应制",
        "preface": "",
        "paragraphs": [
            "太液池边看月时，好风吹动万年枝。",
            "谁家玉匣开新镜，露出清光些子儿。"
        ],
        "notes": "",
        "id": "6b149bd397a91c57a7ee4038c2cef44f"
    },
    {
        "author": "卢多逊",
        "dynasty": "宋",
        "type": "诗",
        "rhythmic": "",
        "title": "哀挽诗",
        "preface": "",
        "paragraphs": [
            "军门半掩槐花宅，每过犹闻哭临声。",
            "渐穷老仆慵看马，著惨佳人懒按筝。",
            "诗侣酒徒消散尽，一场春梦越王城。"
        ],
        "notes": "",
        "id": "6d3f9db326fceb7318c36a55b0599d10"
    },
    {
        "author": "卢多逊",
        "dynasty": "宋",
        "type": "诗",
        "rhythmic": "",
        "title": "南水村",
        "preface": "",
        "paragraphs": [
            "珠崖风景水南村，山下人家林下门。",
            "鹦鹉巢时椰结子，鹧鸪啼处竹生孙。",
            "渔盐家给无虚市，禾黍年登有酒尊。",
            "远客杖藜来往熟，却疑身世在桃源。"
        ],
        "notes": "",
        "id": "b8559f232fa6e07c40dea1959bcd0aa6"
    }
]