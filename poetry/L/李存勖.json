[
    {
        "author": "李存勖",
        "dynasty": "唐",
        "type": "诗",
        "rhythmic": "",
        "title": "一叶落",
        "preface": "",
        "paragraphs": [
            "一叶落，搴朱箔，此时景物正萧索。",
            "画楼月影寒，西风吹罗幕。",
            "吹罗幕，往事思量著。"
        ],
        "notes": "",
        "id": "07163636a59204b169429effd095b317"
    },
    {
        "author": "李存勖",
        "dynasty": "唐",
        "type": "诗",
        "rhythmic": "",
        "title": "如梦令",
        "preface": "",
        "paragraphs": [
            "曾宴桃源深洞，一曲清歌舞凤。",
            "长记别伊时，和泪出门相送。",
            "如梦，如梦，残月落花烟重。"
        ],
        "notes": "",
        "id": "51dfca4a24df112e593a7f5a554e71be"
    },
    {
        "author": "李存勖",
        "dynasty": "唐",
        "type": "诗",
        "rhythmic": "",
        "title": "阳台梦",
        "preface": "",
        "paragraphs": [
            "薄罗衫子金泥缝，困纤腰怯铢衣重。",
            "笑迎移步小兰丛，亸金翘玉凤。",
            "娇多情脉脉，羞把同心撚弄。",
            "楚天云雨却相和，又入阳台梦。"
        ],
        "notes": "",
        "id": "0e7c19a46bcb44216b3d062af01e4837"
    },
    {
        "author": "李存勖",
        "dynasty": "唐",
        "type": "诗",
        "rhythmic": "",
        "title": "歌头",
        "preface": "",
        "paragraphs": [
            "赏芳春，暖风飘箔。",
            "莺啼绿树，轻烟笼晚阁。",
            "杏桃红，开繁萼。",
            "灵和殿，禁柳千行斜，金丝络。",
            "夏云多，奇峰如削，纨扇动微凉，轻绡薄。",
            "梅雨霁，火云烁。",
            "临水槛，永日逃繁暑，泛觥酌。",
            "露华浓，冷高梧。",
            "雕万叶，一霎晚风。",
            "蝉声新雨歇，惜惜此光阴，如流水，东篱菊残时，叹萧索。",
            "繁阴积，岁时暮。",
            "景难留，不觉朱颜失却。",
            "好容光，且且须呼宾友。",
            "西园长宵，䜩云谣。",
            "歌皓齿，且行乐。"
        ],
        "notes": "",
        "id": "6e091407a21cf2e1b58124b64b28fb23"
    }
]