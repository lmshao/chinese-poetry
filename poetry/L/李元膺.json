[
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆行",
        "preface": "",
        "paragraphs": [
            "屏帐腰支出洞房，花枝窣地领巾长。",
            "裙边遮定鸳鸯小，只有金莲步步香。"
        ],
        "notes": "",
        "id": "fe8a1ae83908a86ba0ec31314cf6b756"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆坐",
        "preface": "",
        "paragraphs": [
            "椅上藤花阚面平，绣裙斜绰茜罗轻。",
            "踏青姊妹频来唤，鸳履贪弓不意行。"
        ],
        "notes": "",
        "id": "ff464022ae15df2739febb1416664192"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆饮",
        "preface": "",
        "paragraphs": [
            "绿蚁频催未厌多，帕罗香软衬金荷。",
            "从教弄酒春衫涴，别有风流上眼波。"
        ],
        "notes": "",
        "id": "2148ea33f03f3e9cce0e778ad9003395"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆歌",
        "preface": "",
        "paragraphs": [
            "一串红牙碎玉敲，碧云无力驻晴霄。",
            "也知唱到关情处，缓按余声眼色招。"
        ],
        "notes": "",
        "id": "cfb32e2b780d3ce341fcc785423dc75e"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆书",
        "preface": "",
        "paragraphs": [
            "纤玉参差象管轻，蜀牋小研碧窗明。",
            "袖纱密掩嗔郎看，学写鸳鸯字未成。"
        ],
        "notes": "",
        "id": "7a0d97abcd03fda2368eb59dba7d2ef1"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆博",
        "preface": "",
        "paragraphs": [
            "小阁争筹划烛低，锦茵围坐玉相欹。",
            "娇羞惯被诸郎戏，袖映春葱出注迟。"
        ],
        "notes": "",
        "id": "febd3ad0f6f12026d8c928b53f307091"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆颦",
        "preface": "",
        "paragraphs": [
            "漫注横波无语处，轻拢小板欲歌时。",
            "千愁万恨关心曲，却使眉尖学别离。"
        ],
        "notes": "",
        "id": "17d36bb3990a041008be754c039c6fe8"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆笑",
        "preface": "",
        "paragraphs": [
            "从来题目值千金，无事羞多始见心。",
            "乍向客前犹掩敛，不知已觉钿窝深。"
        ],
        "notes": "",
        "id": "049b4602c952b36d50faaf960689462a"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆眠",
        "preface": "",
        "paragraphs": [
            "泥娇成困日初长，暂卸轻裙玉簟凉。",
            "漠漠帐烟笼玉枕，粉肌生汗白莲香。"
        ],
        "notes": "",
        "id": "696da0d7d558602e74644bcb1c0d2846"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "十忆 忆妆",
        "preface": "",
        "paragraphs": [
            "宫样梳儿金缕犀，钗梁水玉刻蛟螭。",
            "眉间要点双心事，不管萧郎只画眉。"
        ],
        "notes": "",
        "id": "1ace711babcd76bf5d4af1410f826e12"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "观前古美人图",
        "preface": "",
        "paragraphs": [
            "璧月尘昏琼树秋，无从百媚一回眸。",
            "荼蘼香度梅妆冷，鹦鹉声低玉笛幽。",
            "吐袖但能知祸水，逢春辄莫上迷楼。",
            "归来安守无盐女，不宠无惊共白头。"
        ],
        "notes": "",
        "id": "d2afc11a4f1a9f99391f422ba616d240"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "东风来何时，百花已飘零。",
            "独有堤上柳，惨淡含春荣。",
            "扁舟复何适，延客江上亭。",
            "顾无青玉案，何以送子行。",
            "攀条欲相赠，上有双流鶑。",
            "流鶑正求友，奈此离别情。"
        ],
        "notes": "",
        "id": "791759ee231765f195f7902ccafb4886"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "夹道桃花三月暮，马蹄无处避残红。"
        ],
        "notes": "",
        "id": "3c339366f733a74a437ed004e51b130b"
    },
    {
        "author": "李元膺",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "蓼花无数入船窗。"
        ],
        "notes": "",
        "id": "abafc29dca014dcc4650ddfcd80f45c3"
    },
    {
        "author": "李元膺",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "天上粉云如扫。",
            "放小楼清晓。",
            "古今何处想风流，最潇洒，龙山帽。",
            "人似年华易老。",
            "且芳樽频倒。",
            "西风于我更多情，露金靥，篱边笑。"
        ],
        "notes": "",
        "id": "f020e99121f5c6de6a3c340c8a7135af"
    },
    {
        "author": "李元膺",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "雪云散尽，放晓晴池院。",
            "杨柳于人便青眼。",
            "更风流多处，一点梅心、相映远。",
            "约略嚬轻笑浅。",
            "一年春好处，不在浓芳，小艳疏香最娇软。",
            "到清明时候，百紫千红花正乱。",
            "已失春风一半。",
            "蚤占取韶光，共追游，但莫管春寒，醉红自暖。"
        ],
        "notes": "",
        "id": "da6e0b86479d6b8889948bfb49d02003"
    },
    {
        "author": "李元膺",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "廉纤细雨，殢东风如困。",
            "萦断千丝为谁恨。",
            "向楚宫一梦，千古悲凉，无处问。",
            "愁到而今未尽。",
            "分明都是泪，泣柳沾花，常与骚人伴孤闷。",
            "记当年，得意处，酒力方融，怯轻寒、玉炉香润。",
            "又岂识、情怀苦难禁，对点滴檐声，夜寒灯晕。"
        ],
        "notes": "",
        "id": "143e0b5f2be8484265e9b59efffa5d2b"
    },
    {
        "author": "李元膺",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "饮散兰堂月未中。",
            "骅骝娇簇绛纱笼。",
            "玳簪促坐客从容。",
            "已醉人间千日酒，赐来天上密云龙。",
            "蓬仙清兴欲乘风。"
        ],
        "notes": "",
        "id": "8592c34d0f433f9cbc994664f469924b"
    },
    {
        "author": "李元膺",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "乞与安仁掠鬓霜。",
            "不须红线小机窗。",
            "剪刀疏下蜀罗长。",
            "纤手捻残针缕细，金钗翻过齿痕香。",
            "同心小绾寄思量。"
        ],
        "notes": "",
        "id": "a06f32d494c56e4920d78b8b4c44ef33"
    },
    {
        "author": "李元膺",
        "dynasty": "宋",
        "type": "词",
        "rhythmic": "茶瓶儿",
        "title": "",
        "preface": "",
        "paragraphs": [
            "去年相逢深院宇。",
            "海棠下、曾歌金缕。",
            "歌罢花如雨。",
            "翠罗衫上，点点红无数。",
            "今岁重寻携手处。",
            "空物事、人非春暮。",
            "回首青门路。",
            "乱红飞絮，相逐东风去。"
        ],
        "notes": "",
        "id": "628939403efbb722228d39efdd980537"
    },
    {
        "author": "李元膺",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "彩旗画柱清明后。",
            "花前姊妹争携手。",
            "先紧绣罗裙。",
            "轻衫束领巾。",
            "琐绳金钏响。",
            "渐出花梢上。",
            "笑里问高低。",
            "盘云亸玉螭。"
        ],
        "notes": "",
        "id": "fd94db7fc607ce0d5f2df12cc3cfc88d"
    },
    {
        "author": "李元膺",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "溪堂欢燕。",
            "惯捧玻璃盏。",
            "今日祖西城，更忍把、一杯重劝。",
            "别离情味，自古不堪秋，催泪雨，湿西风，肠共危弦断。",
            "夕阳去路，五马旌旗乱。",
            "便是古都春，应醉恋，曲江池馆。",
            "须知别后，叠翠倚阑情，青嶂晚，碧云深，日近长安远。"
        ],
        "notes": "",
        "id": "71ff91a8ecd241cfe15050afb65b6654"
    },
    {
        "author": "李元膺",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "寂寞秋千两绣旗。",
            "日长花影转阶迟。",
            "燕惊午梦周遮语，蝶困春游落拓飞。",
            "思往事，入颦眉。",
            "柳梢阴重又当时。",
            "薄情风絮难拘束，飞过东墙不肯归。"
        ],
        "notes": "",
        "id": "4cb06aaf892195be11c011b01fdefd35"
    }
]