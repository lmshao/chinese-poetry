[
    {
        "author": "李康伯",
        "dynasty": "宋",
        "type": "诗",
        "rhythmic": "",
        "title": "襄州太守王侯复岘山羊公祠",
        "preface": "",
        "paragraphs": [
            "贤哉西晋巨平侯，刻碑立祠在荆州。",
            "州民万家见之者，揜面汍澜双泪下。",
            "逮今緜历几百祀，岘首巍然临汉水。",
            "碑𨱂祠废榛莽中，萧萧只有悲风起。",
            "内阁深沈侍从臣，赤帷皂盖来行春。",
            "殷勤拂碑复祠貌，一朝旧迹重如新。",
            "山光葱蒨水清冽，天长地久无时别。",
            "古人今人空茫茫，惟是功名不能灭。"
        ],
        "notes": "",
        "id": "4fa308fb96e10e692a035e5e0a46dd0c"
    }
]