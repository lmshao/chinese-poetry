[
    {
        "author": "林邵",
        "dynasty": "宋",
        "type": "诗",
        "rhythmic": "",
        "title": "和张祜韵",
        "preface": "",
        "paragraphs": [
            "山中多白云，云气归如吞。",
            "目无尘埃污，耳足清净根。",
            "僧归踏层径，鸟远迷孤村。",
            "来过人迹少，无客扫松门。"
        ],
        "notes": "",
        "id": "a3e6a2b25686022f38ea1515b4dde896"
    },
    {
        "author": "林邵",
        "dynasty": "宋",
        "type": "诗",
        "rhythmic": "",
        "title": "和孟郊韵",
        "preface": "",
        "paragraphs": [
            "山僧庞眉苍，翻径坐禅床。",
            "层轩豁远目，静室便异香。",
            "微风仙籁响，过雨晴岚光。",
            "何须向庐阜，此即真道场。"
        ],
        "notes": "",
        "id": "f3c1a4e02365b27783520e62aeb319fc"
    },
    {
        "author": "林邵",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "西来汉水接流流，大别山前旧沔州。",
            "看到夕阳无尽兴，一行飞鹭下汀州。"
        ],
        "notes": "",
        "id": "351bd4b4e7818f180f9f5ed13d517426"
    }
]