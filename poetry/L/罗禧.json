[
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "云岩次朱晦庵韵",
        "preface": "",
        "paragraphs": [
            "陟彼中和山，无人不感仰。",
            "庭中檀麝盈，洞里珍珠满。",
            "两腋清风生，一腔春意爽。",
            "焚香祝圣回，袖带炉烟暖。"
        ],
        "notes": "",
        "id": "4c582bfc604052cc98cac14ac89a5b60"
    },
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "咏雪岩",
        "preface": "",
        "paragraphs": [
            "山回百折路难跻，远望楼台烟树迷。",
            "满地白云封洞口，一轮红日照天梯。",
            "龟蛇伏气时难老，鸾鹤归来夜倦飞。",
            "万壑千岩游不尽，且将词句壁头题。"
        ],
        "notes": "",
        "id": "fbd2df2175b7fa19bd6c1553f11c2f29"
    },
    {
        "author": "罗禧",
        "dynasty": "宋",
        "type": "诗",
        "rhythmic": "",
        "title": "咏宗统",
        "preface": "",
        "paragraphs": [
            "豫章谱系派流长，积德贻谋百世昌。",
            "子孝臣忠昭史册，人文士义著名邦。",
            "根源有自支流盛，辞赋无穷翰墨香。",
            "一阅此书一兴叹，令人千古仰余光。"
        ],
        "notes": "",
        "id": "e04a288d8695341501f8374092a983ee"
    }
]