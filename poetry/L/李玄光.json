[
    {
        "author": "李玄光",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "夫养生之术，非难亦非易。",
            "世人也用铅，不得修铅志。",
            "才与脱黑衫，便即露素质。",
            "及池炎火上，刀圭依法律。",
            "铅白还同此，抽时莫教失。",
            "持入赤色门，点时坚如石。",
            "药用真水精，八数为第一。",
            "妙精亦八两，阳人身上出。",
            "两般相合和，甑山须秘密。",
            "凡曲乌龙上，数满经三七。",
            "一两真龙脑，还要肥苏腻。",
            "白色真龙脑，苍色亦不是。",
            "别有方法制，取用在临时。",
            "二物合为体，须使真金器。",
            "世人会此语，地仙只这是。",
            "若将非处用，殃祸自立至。",
            "十年暗障日，五载不见明。",
            "若点一粟粒，须臾即抵圣。"
        ],
        "notes": "",
        "id": "935db75f2bb6099c1146a43dbf97069c"
    },
    {
        "author": "李玄光",
        "dynasty": "唐",
        "type": "诗",
        "rhythmic": "",
        "title": "还丹歌 一",
        "preface": "",
        "paragraphs": [
            "参同金碧尽藏情，頼有阴君序节明。",
            "学人更遇清霞诀，龙虎从兹识本形。"
        ],
        "notes": "",
        "id": "9b077a962ee3e9e64694063bd20dc337"
    },
    {
        "author": "李玄光",
        "dynasty": "唐",
        "type": "诗",
        "rhythmic": "",
        "title": "还丹歌 二",
        "preface": "",
        "paragraphs": [
            "天生元气本虚无，红颜长者体如酥。",
            "火里变身还火里，仙人得意号玄珠。",
            "。"
        ],
        "notes": "",
        "id": "c031a6caabf8721fc9bb081d39463127"
    },
    {
        "author": "李玄光",
        "dynasty": "唐",
        "type": "诗",
        "rhythmic": "",
        "title": "还丹歌 三",
        "preface": "",
        "paragraphs": [
            "世人识柔不识刚，便道黄芽色带黄。",
            "学来若到杯铅境，始信黄芽色不黄。",
            "（均见《大还丹照鉴》）。"
        ],
        "notes": "",
        "id": "d3981e5f126abb574c5d7d112d1b610d"
    }
]