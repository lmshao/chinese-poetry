[
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "天长节",
        "preface": "",
        "paragraphs": [
            "日月生天久，年年庆一回。",
            "时平祥不去，寿远节长来。",
            "连吹千家笛，同朝百郡杯。",
            "愿持金殿镜，处处照遗才。"
        ],
        "notes": "",
        "id": "410d21c7c485cee67d979f2a0d8c0f4e"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "妾命何偏薄，君王去不归。",
            "欲令遥见悔，楼上试春衣。",
            "空殿看人入，深宫羡鸟飞。",
            "翻悲因买赋，索镜照空辉。"
        ],
        "notes": "",
        "id": "88bb76a84374147095f417a68f33684e"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "美人春卧",
        "preface": "",
        "paragraphs": [
            "妾家巫峡阳，罗幌寝兰堂。",
            "晓日临窗久，春风引梦长。",
            "落钗仍挂鬓，微汗欲消黄。",
            "纵使朦胧觉，魂犹逐楚王。"
        ],
        "notes": "",
        "id": "1396fea26e33d265c138e96b1a0e5608"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "名姝咏",
        "preface": "",
        "paragraphs": [
            "阿娇年未多，弱体性能和。",
            "怕重愁拈镜，怜轻喜曳罗。",
            "临津双洛浦，对月两嫦娥。",
            "独有荆王殿，时时暮雨过。"
        ],
        "notes": "",
        "id": "03390ba54cc19d041c451356832cd40a"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "艳女词",
        "preface": "",
        "paragraphs": [
            "露井桃花发，双双燕并飞。",
            "美人姿态里，春色上罗衣。",
            "自爱频开镜，时羞欲掩扉。",
            "不知行路客，遥惹五香归。"
        ],
        "notes": "",
        "id": "f7a5999902209ec10e00762bdc8b08a0"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "狷氏子",
        "preface": "",
        "paragraphs": [
            "杏梁初照日，碧玉后堂开。",
            "忆事临妆笑，春娇满镜台。",
            "含声歌扉举，顾影舞腰回。",
            "别有佳期处，青楼客夜来。"
        ],
        "notes": "",
        "id": "306222020a2221f01b40b58424e68e32"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "戏赠歌者",
        "preface": "",
        "paragraphs": [
            "白皙歌童子，哀音绝又连。",
            "楚妃临扇学，卢女隔帘传。",
            "晓燕喧喉里，春莺啭舌边。",
            "若逢汉武帝，还是李延年。"
        ],
        "notes": "",
        "id": "3489f038e423eea54aa1e203e583405e"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "七夕泛舟",
        "preface": "",
        "paragraphs": [
            "云端有灵匹，掩映拂妆台。",
            "夜久应摇珮，天高响不来。",
            "片欢秋始展，残梦晓翻催。",
            "却怨填河鹊，留桥又不回。"
        ],
        "notes": "",
        "id": "17ad9913e6cd10285af78c1e8b0383db"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "崔驸马宅咏画山水扇",
        "preface": "",
        "paragraphs": [
            "画扇出秦楼，谁家赠列侯。",
            "小含吴剡县，轻带楚扬州。",
            "揜作山云暮，摇成陇树秋。",
            "坐来传与客，汉水又回流。"
        ],
        "notes": "",
        "id": "875ab5ceb87d14c0a10ec72c7c207dd3"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "观王美人海图障子",
        "preface": "",
        "paragraphs": [
            "宋玉东家女，常怀物外多。",
            "自从图渤海，谁为觅湘娥。",
            "白鹭栖脂粉，赪鲂跃绮罗。",
            "仍怜转娇眼，别恨一横波。"
        ],
        "notes": "",
        "id": "8c2195ecfb134f03285cfe0516c5dd86"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "闻百舌鸟",
        "preface": "",
        "paragraphs": [
            "百舌闻他郡，间关媚物华。",
            "敛形藏一叶，分响出千花。",
            "坐爱时褰幌，行藏或驻车。",
            "不须应独感，三载已辞家。"
        ],
        "notes": "",
        "id": "1cb7179f576c4f08631430b76c5caa62"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "省试方士进恒春草",
        "preface": "",
        "paragraphs": [
            "东吴有灵草，生彼剡谿傍。",
            "既乱莓苔色，仍连菡萏香。",
            "掇之称远士，持以奉明王。",
            "北阙颜弥驻，南山寿更长。",
            "金膏徒骋妙，石髓莫矜良。",
            "倘使沾涓滴，还游不死方。"
        ],
        "notes": "",
        "id": "3c437d87f02c823ddee6450ab133354b"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "代征人妻喜夫还",
        "preface": "",
        "paragraphs": [
            "征夫走马发渔阳，少妇含娇开洞房。",
            "千日废台还挂镜，数年尘面再新妆。",
            "春风喜出今朝户，明日虚眠昨夜床。",
            "莫道幽闺书信隔，还衣总是旧时香。"
        ],
        "notes": "",
        "id": "75659336221dd867f50701ccfe2beaf7"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "赠李中华",
        "preface": "",
        "paragraphs": [
            "莫向嵩山去，神仙多误人。",
            "不如朝魏阙，天子重贤臣。"
        ],
        "notes": "",
        "id": "6afa04d54f15d32d8a8790c8875f012e"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "咏木老人",
        "preface": "",
        "paragraphs": [
            "刻木牵丝作老翁，鸡皮鹤发与真同。",
            "须臾弄罢寂无事，还似人生一梦中。"
        ],
        "notes": "",
        "id": "ce4dacbb8acd78ec8a0153f1375dbe69"
    },
    {
        "author": "梁锽",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "堂高凭上望，宅广乘车行。"
        ],
        "notes": "",
        "id": "76ea5736737db91010bf14deb1653802"
    }
]