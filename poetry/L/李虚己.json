[
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "建茶呈使君学士",
        "preface": "",
        "paragraphs": [
            "石乳标奇品，琼英碾细文。",
            "试将梁苑雪，煎勋建溪云。",
            "清味通宵在，余香隔坐闻。",
            "遥思摘山月，龙焙未春分。"
        ],
        "notes": "",
        "id": "cb8e4221f6cc014fb80fd86a30ed7412"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "次韵和内翰杨大年见寄",
        "preface": "",
        "paragraphs": [
            "鼇冠三峰碧海宽，云谣初下霭芝兰。",
            "采珠宫里骊龙睡，织锦机中彩凤盘。",
            "药砌苍苔钱作点，粉墙修竹玉为竿。",
            "闲从庄蜨亲凫舄，曾得安期九转丹。"
        ],
        "notes": "",
        "id": "534dcd4a969d7fb72cefce006cd46f46"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "和汝南秀才游浄土见寄",
        "preface": "",
        "paragraphs": [
            "长松系马驻吟鞭，水殿沈檀一树烟。",
            "苔破闲阶幽鸟立，草芳深院老僧眠。",
            "桃花欲放条风后，茶蘂新供谷雨前。",
            "衰会赏诗多狎客，我无岐路近神仙。"
        ],
        "notes": "",
        "id": "67e9561f36ad353fa85982fe3bf5a76a"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "寄化城寺",
        "preface": "",
        "paragraphs": [
            "化城金地出人群，瀑布峰前一径分。",
            "宝塔香灯诸洞见，石楼钟磬半天闻。",
            "子明丹灶封秋藓，李白书堂鏁暮云。",
            "欲去未能还结念，展图时诵北山文。"
        ],
        "notes": "",
        "id": "4ba4a412b296995dc84ece7ef2779537"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "送何水部蒙出牧宜阳",
        "preface": "",
        "paragraphs": [
            "宜川三月水东流，秀出江南二十州。",
            "红旆使君今日去，白衣举子昔年游。",
            "海潮赋就藏书府，竞渡诗成在郡楼。",
            "国史待修循吏传，政声早晚达凝旒。"
        ],
        "notes": "",
        "id": "0399b8732778849ca813d370c9d9c008"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其一",
        "preface": "",
        "paragraphs": [
            "聚族逢修偃，垂绅偶会昌。",
            "里闾师重厚，门阀诫轻扬。",
            "木垅堆云秀，书帷积雪光。",
            "清名传异域，丽句出中堂。",
            "玉蕴山还润，兰生谷更香。",
            "友朋敦布素，童稚味膏粱。",
            "铸剑归农器，休牛见服箱。",
            "斋心常拱极，端简立秋霜。"
        ],
        "notes": "",
        "id": "03de9e37694804965ae56d6ec056af08"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其二",
        "preface": "",
        "paragraphs": [
            "绿池寒竹绕书斋，鼓箧横经任往回。",
            "积善原从千里应，表门恩自九天来。",
            "文章卷里蟾枝秀，礼义乡中棣萼开。",
            "记得浮云深处景，岩深应长栋梁材。"
        ],
        "notes": "",
        "id": "ddc46fce22831536a356ccc618db857b"
    },
    {
        "author": "李虚己",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院  其三",
        "preface": "",
        "paragraphs": [
            "部符南粤转轺车，三宝新题表义闾。",
            "药石好携灵运句，素筠留得蔡邕书。",
            "平原架上衣无主，过客堂中食无鱼。",
            "见说下帷多俊士，共瞻司马慕相如。"
        ],
        "notes": "",
        "id": "f353c497ea7622d70a9ac1c7a84a6d11"
    }
]