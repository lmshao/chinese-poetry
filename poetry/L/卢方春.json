[
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "窄岭",
        "preface": "",
        "paragraphs": [
            "危岭恶有名，窄岭险无数。",
            "石鼻卷我车，石牙隠我步。",
            "空冈虫九头，黑身眼四顾。",
            "掷之声愈厉，飞前使人怖。",
            "想当开辟时，已是樵猎路。",
            "茅臭不成山，瀑断不成布。",
            "丫岩升恶猿，蹄涔立饥鹭。",
            "芦花大如钱，况乃时寒沍。",
            "遐征误假道，抚景自作恕。",
            "林壑非出伦，笔砚不入务。",
            "脚怠宿未投，天低日俄暮。"
        ],
        "notes": "",
        "id": "1ba847b2e4e3effc2a87310e88f25e07"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "陟驼𪩘",
        "preface": "",
        "paragraphs": [
            "雨凉陟驼𪩘，转历九十折。",
            "短竹亦自阴，小家亦自洁。",
            "寻草补断蹊，行人以旱说。",
            "农哭眼睛落，天懒霹雳歇。",
            "斯民谓天懒，对此予心热。",
            "凭高览清旷，一峰一气结。",
            "峰下桔槔人，踏水脚如血。",
            "短短赤赤秧，专供毒蝗舌。",
            "太息重凝眸，青青天骨出。"
        ],
        "notes": "",
        "id": "6f8837cd4cc5f989055348a5a6b1bde6"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "莲塘",
        "preface": "",
        "paragraphs": [
            "莲塘有清气，永夜南窗开。",
            "引滴不待瓢，折筩为酒杯。",
            "饮罢坐闲石，林杪风徐来。",
            "仰天忽大笑，微吟行绿苔。"
        ],
        "notes": "",
        "id": "798bae5b84b996be08d614bf27c1c22c"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "寄赵东阁",
        "preface": "",
        "paragraphs": [
            "栈阁传铃夜已深，下方方沸管弦音。",
            "霜飞初气侵清坐，月耿斜晖促苦吟。",
            "蓍草只知浮世事，灯花难说隠人心。",
            "依然流水高山意，我欲从之学鼓琴。"
        ],
        "notes": "",
        "id": "96042885e9d67311957a5cb90a9063b8"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "送陆侍御归越",
        "preface": "",
        "paragraphs": [
            "喈喈风雨余，出昼意何如。",
            "镜里无慙色，囊中有谏书。",
            "寒崖立松柏，清庙失璠玙。",
            "海内看霜月，光明只似初。"
        ],
        "notes": "",
        "id": "72f625bebc177c26b20a3772ca1997b1"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "赵几道处见赵端行所作",
        "preface": "",
        "paragraphs": [
            "新诗夺我目瞳光，哦出松根琥珀香。",
            "李白未题芸草署，郄诜重入桂花乡。",
            "远天閴寂无雷电，南地清凉有雪霜。",
            "欲到琴□先谒府，满城清嶂照斜阳。"
        ],
        "notes": "",
        "id": "2bb2d5ac42adc74c0cf780b902ea3ca0"
    },
    {
        "author": "卢方春",
        "dynasty": "宋",
        "type": "诗",
        "rhythmic": "",
        "title": "水云园池",
        "preface": "",
        "paragraphs": [
            "贪山上水楼，一望一层秋。",
            "幽抱发朗咏，惊飞双白鸥。",
            "斯文今寂寞，诸老旧风流。",
            "渔者亦乐此，扣舷清夜游。"
        ],
        "notes": "",
        "id": "84f3be274c68fd35b339558add573c8b"
    }
]