[
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "题清晖楼二首  其一",
        "preface": "",
        "paragraphs": [
            "万古龙涛山水窟，何人携向岭边州。",
            "朝来蜃气连城白，幻作恩平第一楼。"
        ],
        "notes": "",
        "id": "5fc2cb29ff8310b5956ebb51139fc9a2"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "题清晖楼二首  其二",
        "preface": "",
        "paragraphs": [
            "元龙高卧翠微中，碌碌诸人总下风。",
            "眼底朴陈无尽藏，八窗还我自玲珑。"
        ],
        "notes": "",
        "id": "fe57c36ca1147a881ad6bbb67dfcbf01"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其一",
        "preface": "",
        "paragraphs": [
            "春风勾引出郊行，小队迢迢草路平。",
            "自笑田芜不归去，三千里外劝人耕。"
        ],
        "notes": "",
        "id": "ea4ea49e231fd601375f94a9fe800ffc"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其二",
        "preface": "",
        "paragraphs": [
            "何处园林今有花，十分春事只桑麻。",
            "不须惆怅穷途目，一饱生涯无叹嗟。"
        ],
        "notes": "",
        "id": "2f625b3ddf873b843fb80b5f3a198efe"
    },
    {
        "author": "留硕",
        "dynasty": "宋",
        "type": "诗",
        "rhythmic": "",
        "title": "劝农三首  其三",
        "preface": "",
        "paragraphs": [
            "长年城上望溪山，今日才能一往还。",
            "特地晓风吹雨断，可应天意更予悭。"
        ],
        "notes": "",
        "id": "784e7e9d2208b8129c60c3905ddd8521"
    }
]