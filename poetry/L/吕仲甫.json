[
    {
        "author": "吕仲甫",
        "dynasty": "宋",
        "type": "诗",
        "rhythmic": "",
        "title": "题万年妙莲阁",
        "preface": "",
        "paragraphs": [
            "千尺杉前帝释宫，种莲不用百花丛。",
            "石桥路近横天外，池水光寒坐槛中。",
            "红日几窗新活计，白云香火旧家风。",
            "虎溪社客今憔悴，此意凭谁谢远公。"
        ],
        "notes": "",
        "id": "fc1cae26a84976d32d664b94a627905c"
    },
    {
        "author": "吕仲甫",
        "dynasty": "宋",
        "type": "诗",
        "rhythmic": "",
        "title": "送罗正之年兄出使二浙",
        "preface": "",
        "paragraphs": [
            "锡马恩随汴楫浮，过家身近石桥游。",
            "勤劳王事甘胼手，磨琢风骚苦白头。",
            "浙水鱼龙移窟宅，浚郊陂泽变田畴。",
            "使君亮直人知少，好笑封侯曲似钩。"
        ],
        "notes": "",
        "id": "fdf1412a7d2c945e9bfcdd439aed83f1"
    }
]