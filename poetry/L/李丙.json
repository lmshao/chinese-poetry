[
    {
        "author": "李丙",
        "dynasty": "宋",
        "type": "诗",
        "rhythmic": "",
        "title": "白纻辞",
        "preface": "",
        "paragraphs": [
            "娇如花，美如玉，越溪女儿十五六。",
            "光风入帘睡初足，起画修眉远山绿。",
            "飞香走红三月心，一声白纻千黄金。",
            "高堂客散灯火深，醉鬓斜钗夜沈沈。"
        ],
        "notes": "",
        "id": "f284b4e895af9edadeaf2362e242d56c"
    },
    {
        "author": "李丙",
        "dynasty": "宋",
        "type": "诗",
        "rhythmic": "",
        "title": "夜夜曲",
        "preface": "",
        "paragraphs": [
            "玉窗结怨歌幽独，弦绝鸾胶几时续。",
            "铜龙漏促春夜长，冷雨酸风乱心曲。",
            "闲熏翠被鬰金香，拂拭绣枕屏山绿。",
            "飞飞乳燕归不归，寂寞流苏帐前烛。"
        ],
        "notes": "",
        "id": "ecbd9e6cffa3fc29415d34812e1515e9"
    }
]