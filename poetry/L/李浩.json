[
    {
        "author": "李浩",
        "dynasty": "唐",
        "type": "诗",
        "rhythmic": "",
        "title": "大丹诗四首 一",
        "preface": "",
        "paragraphs": [
            "混沌未分我独存，包含四象立乾坤。",
            "还丹须向此中觅，得此方为至妙门。"
        ],
        "notes": "",
        "id": "d5c35b33f5e0e0141391b461abfdc405"
    },
    {
        "author": "李浩",
        "dynasty": "唐",
        "type": "诗",
        "rhythmic": "",
        "title": "大丹诗四首 二",
        "preface": "",
        "paragraphs": [
            "煮石烹金炼太元，神仙不肯等闲传。",
            "人能认得其中理，夺尽乾坤造化权。"
        ],
        "notes": "",
        "id": "8c4ed2afb0e825c3fef08468751329b4"
    },
    {
        "author": "李浩",
        "dynasty": "唐",
        "type": "诗",
        "rhythmic": "",
        "title": "大丹诗四首 三",
        "preface": "",
        "paragraphs": [
            "百首荒辞义亦深，因传同道决疑心。",
            "华池本是真神水，神水元来是白金。"
        ],
        "notes": "",
        "id": "8300f91309b375c9b3885e7613fe06d9"
    },
    {
        "author": "李浩",
        "dynasty": "唐",
        "type": "诗",
        "rhythmic": "",
        "title": "大丹诗四首 四",
        "preface": "",
        "paragraphs": [
            "取将白金为鼎器，鼎成潜伏汞来侵。",
            "汞入金鼎终年尽，产出灵砂似太阴。"
        ],
        "notes": "",
        "id": "cbcbdcf65e15bafb9a1c9e637f3e17aa"
    },
    {
        "author": "李浩",
        "dynasty": "宋",
        "type": "诗",
        "rhythmic": "",
        "title": "东西船行",
        "preface": "",
        "paragraphs": [
            "东船得风帆席高，千里瞬息轻鸿毛。",
            "西船见笑苦迟钝，汗流撑折百张篙。",
            "明日风翻波浪异，西笑东船却如此。",
            "东西相笑无已时，我但行藏任天理。"
        ],
        "notes": "",
        "id": "d04c6bcd079f6505dd18ebc13e8011ca"
    },
    {
        "author": "李浩",
        "dynasty": "宋",
        "type": "诗",
        "rhythmic": "",
        "title": "寄同参严康朝偈",
        "preface": "",
        "paragraphs": [
            "门有孙膑铺，家存甘贽妻。",
            "夜眠还早起，谁悟复谁迷。"
        ],
        "notes": "",
        "id": "3c5b9b7503ac05261e24b5f02a75aa04"
    },
    {
        "author": "李浩",
        "dynasty": "宋",
        "type": "诗",
        "rhythmic": "",
        "title": "赠鬻胭脂者偈",
        "preface": "",
        "paragraphs": [
            "不涂红粉自风流，往往禅徒到此休。",
            "透过古今圈后，却来这里吃拳头。"
        ],
        "notes": "",
        "id": "055ae1a63ab76db4f2256733cd9ee08d"
    },
    {
        "author": "李浩",
        "dynasty": "宋",
        "type": "诗",
        "rhythmic": "",
        "title": "出疏山",
        "preface": "",
        "paragraphs": [
            "忙中安得此身闲，杖策西风自往还。",
            "今日已偿云水债，篮舆带雨下疏山。"
        ],
        "notes": "",
        "id": "30b8ffc0bd149e62888e50a81c2538d6"
    },
    {
        "author": "李浩",
        "dynasty": "宋",
        "type": "诗",
        "rhythmic": "",
        "title": "述陂",
        "preface": "",
        "paragraphs": [
            "数椽临苍波，我目得以寓。",
            "长溪山根来，澄潭一回互。",
            "万象森可掬，翛翛澹清素。",
            "草短牛羊饥，沙暖凫鹜聚。",
            "枯槎出断岸，孤艇横野渡。",
            "荒寒何代城，隐沦尚门户。",
            "昔时歌舞地，今日采樵路。",
            "回薄万古心，斜阳在烟树。"
        ],
        "notes": "",
        "id": "655775fd91b17a1d6ab0f46af818c0f8"
    }
]