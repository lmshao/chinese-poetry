[
    {
        "author": "林横舟",
        "dynasty": "宋",
        "type": "词",
        "rhythmic": "大江词・念奴娇",
        "title": "",
        "preface": "",
        "paragraphs": [
            "一蓂呈秀，近迎长佳节，拟书云物。",
            "隐隐虹桥天际下，光照梅仙丹壁。",
            "鹏路横飞，蟾宫直上，早脱麻衣雪。",
            "一时篇翰，并游俱是魁杰。",
            "长记怀燕良辰，华堂称庆，皓齿清歌发。",
            "自暖杯中须缓举，莫放金炉香灭。",
            "事业伊周，功名韩白，未到星星发。",
            "九天有诏，蓝田□□风月。"
        ],
        "notes": "",
        "id": "70190e5bef45fd2016251fbadd316642"
    }
]