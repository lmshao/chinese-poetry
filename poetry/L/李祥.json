[
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "挽崔舍人",
        "preface": "",
        "paragraphs": [
            "声闻江淮满，文章燕许期。",
            "棣华联秀萼，椿老见芳枝。",
            "璧水风流尽，金銮宠遇私。",
            "哀崇极闵饰，埋玉更成悲。"
        ],
        "notes": "",
        "id": "74097b8a68a381eeb7d838cf1d2198a9"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "赤伏恢炎绪，珍符属绍兴。",
            "武功归艺祖，仁治法昭陵。",
            "弓堕龙髯断，云蟠鹤驭升。",
            "巍巍名不有，清庙若为称。"
        ],
        "notes": "",
        "id": "a983271edd08cf554609770edb9e7840"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "七月来同轨，因山俭德昭。",
            "尧丧三载慕，禹葬百神朝。",
            "寂寞龙楼閟，凄凉凤辇遥。",
            "臣民纷雨泣，血洒浙江潮。"
        ],
        "notes": "",
        "id": "724bb44550c9e4a32911177f35e6b0da"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "孝宗皇帝挽词  其一",
        "preface": "",
        "paragraphs": [
            "上历轩皇凤，初潜建邸龙。",
            "系隆元艺祖，付托大高宗。",
            "幸学重鸣跸，明禋九奠琮。",
            "未酬恢复志，遗恨隘疆封。"
        ],
        "notes": "",
        "id": "b9d1b9ea23570385ef732b37cddf08a5"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "孝宗皇帝挽词  其二",
        "preface": "",
        "paragraphs": [
            "授受唐虞盛，羹墙极继承。",
            "诚身唯业业，子道每烝烝。",
            "寰海双亲养，通丧上圣能。",
            "独高惟孝德，万古仰徽称。"
        ],
        "notes": "",
        "id": "2f051db879adbef167a189e1c1693818"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "挽韩尚书",
        "preface": "",
        "paragraphs": [
            "社稷元勋绝代无，夙瞻先德在龟趺。",
            "风云感遇依鳞翼，鸾鹄栖停映竹梧。",
            "偃武承平开圣治，投戈委质尚文儒。",
            "紫荷旧向芳年折，遗恨犹稽到六符。"
        ],
        "notes": "",
        "id": "7fbe2629b5e671ca4dfcd7367fe7d7f9"
    },
    {
        "author": "李祥",
        "dynasty": "宋",
        "type": "诗",
        "rhythmic": "",
        "title": "挽郭知府",
        "preface": "",
        "paragraphs": [
            "平生孤苦范希文，盖世功名自立身。",
            "要识乡闾称孝子，定知宗社作忠臣。",
            "一麾未足抟云翼，五鼎犹怀念棘薪。",
            "怅望新阡无路到，他年宿草亦沾巾。"
        ],
        "notes": "",
        "id": "ff1043b2e2b6932c7b247787d60d3686"
    }
]