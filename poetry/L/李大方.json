[
    {
        "author": "李大方",
        "dynasty": "宋",
        "type": "诗",
        "rhythmic": "",
        "title": "改之下第赋赠",
        "preface": "",
        "paragraphs": [
            "刘郎气豪酒豪诗更豪，乃肯折节作赋遗恨无纤毫。",
            "诗雄赋老不入世俗眼，仰空大叫索酒歌离骚。",
            "刘郎新诗今莫敌，挑战梅社无遗力。",
            "果然桃杏一山开，龙马行天晓无迹。",
            "锦标重夺更一年，却来走马春风前。",
            "撑肠文字五千卷，吟哦得意扬休鞭。",
            "世间荣辱俱游戏，莫为功名销壮志。",
            "我辈胡颜自古然，刘蕡况是公家事。",
            "银杯锦被骕骦裘，呼童唤酒鏖穷愁。",
            "自怜却被微官缚，不及相从上酒楼。"
        ],
        "notes": "",
        "id": "ae167670fae066546d20fef25e22dde2"
    },
    {
        "author": "李大方",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三百年来今几秋，天地自老江自流。"
        ],
        "notes": "",
        "id": "d6f1cd55b9ee47df0a909649231d353e"
    },
    {
        "author": "李大方",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "笛声吹起白玉槃，正照御前杨柳碧。"
        ],
        "notes": "",
        "id": "7848bb0c49548efdb8d69f56d5d2c679"
    },
    {
        "author": "李大方",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "可怜一代经纶业，不抵钟山几首诗。"
        ],
        "notes": "",
        "id": "b6fe3a9b8bc3130d9acea32a47a07ede"
    },
    {
        "author": "李大方",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "后院落花人不到，黄鹂飞下石榴阴。"
        ],
        "notes": "",
        "id": "7f8d4f514a9ff7b42e4c857be565dfaf"
    }
]