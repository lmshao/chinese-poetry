[
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送广帅赵平斋汝暨解印趋朝",
        "preface": "",
        "paragraphs": [
            "海濒老同年，五载依宇下。",
            "春风舞蓑笠，爱日曝田舍。",
            "喜无撞搪吏，追逐款段马。",
            "剧谈许绦褐，得趁公余暇。",
            "达官来三迳，小队隣翁诧。",
            "明公杰俊人，麟族称大雅。",
            "典刑样诸老，胸次郁酝藉。",
            "西派溯其源，境物入陶写。",
            "才高事无难，只手擘太华。",
            "乘轺始逾岭，风采贤使者。",
            "堂堂开大阃，部属肃𫖇帕。",
            "台端有老蜮，闯影含沙射。",
            "孤忠冕旒知，还许河内借。",
            "铃斋安独处，冷淡闲僧夏。",
            "例钱推不受，金贝视土苴。",
            "首祠酌泉翁，坐使饕俗化。",
            "葭萌细摩拊，生意被原野。",
            "循良渤海遂，平理颍川霸。",
            "威风戢偷窃，德意销诡诈。",
            "能令飓母伏，默祷雨师洒。",
            "开仓散穷闾，俭岁低粒价。",
            "贡场宏敞拓，芘士千间厦。",
            "历观古贤牧，美政公其亚。",
            "谗夫真枉了，有识共唾骂。",
            "君子竟何伤，徽誉愈脍炙。",
            "诏还九棘班，明发不俟驾。",
            "倾城送津亭，牵缆不忍舍。",
            "老夫前致辞，再拜进离斝。",
            "立朝要敢言，切勿效喑哑。",
            "此行众所望，磐石巩宗社。"
        ],
        "notes": "",
        "id": "ff3d07e6546c61590347ffa5cfa07e01"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送荆门王广文之官",
        "preface": "",
        "paragraphs": [
            "京都士如云，一见知好修。",
            "未尝广文饭，已替肉食谋。",
            "炎门耻曳裾，漫郎肯从游。",
            "惊座吐倔奇，倚麈觉我羞。",
            "穷边人惮之，长笑驱行舟。",
            "远烽乱夕烟，戎马骄高秋。",
            "清野空子衿，丛棘荒半流。",
            "此去欲何之，幕府应拔尤。",
            "吾道岂空谈，取胜在一筹。",
            "献馘早归来，平步班瀛洲。"
        ],
        "notes": "",
        "id": "36b6a735213fb72c8f95ea8ee4f50b3c"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "久住白云呈镇长老",
        "preface": "",
        "paragraphs": [
            "桑下戒三宿，我此尚留恋。",
            "曹溪悟一宿，我复无知见。",
            "镇公房逊客，所须如执券。",
            "园丁晓供茹，行者时灌砚。",
            "饭奴更𫇴马，纸帐费香篆。",
            "主人真好事，应答色无倦。",
            "欲归兴未阑，欲住面有腼。",
            "飞锡肯三迳，亦有伊蒲馔。"
        ],
        "notes": "",
        "id": "95b515d5dc79c39ee57900dc27da93bf"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "游峡山和东坡韵",
        "preface": "",
        "paragraphs": [
            "双虬挟泓玉，奥入百转湾。",
            "向无长公诗，草木今何颜。",
            "此山二百年，偃蹇客往还。",
            "长风驾余舟，老人急开关。",
            "逢迎欠高僧，喜有识面山。",
            "平生癖幽壑，便合茅三间。",
            "君命何敢留，归棹随赐还。",
            "惭愧和光翁，笑指青童鬟。"
        ],
        "notes": "",
        "id": "f590bd3fc1aad4d7125f6d9b3ae83ad2"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "酌别张子元二首  其一",
        "preface": "",
        "paragraphs": [
            "去冬初去国，逆旅等顺境。",
            "祸机众危之，沙蜮伺人影。",
            "拂衣肯同归，荒驿灯夜永。",
            "幸脱妖蟇口，黑月重磨镜。",
            "勤君再行役，我愧心耿耿。",
            "陛下皇明穹，贤聚纤邪屏。",
            "石渠盛此士，岂复松厅冷。",
            "胸中贮奇策，可以靖边警。",
            "平生羞辕驹，看取囊露颖。",
            "堂堂曲江翁，芳躅在梅岭。"
        ],
        "notes": "",
        "id": "98be0cd61c14199456696e8dad425698"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "酌别张子元二首  其二",
        "preface": "",
        "paragraphs": [
            "南士如君几，妙处方寸境。",
            "撑肠五千卷，落笔擅三影。",
            "喜谈狂朱云，耻作谀谷永。",
            "忧时点髭雪，未肯疎镊镜。",
            "摩挲匣中龙，起视斗牛耿。",
            "每同画灰语，寒夜僮仆屏。",
            "吾侪期岁晏，世俗任炎冷。",
            "江亭挥别酒，谑笑鬭机警。",
            "景文兄弟情，亩异禾同颖。",
            "日边多便驿，频书来越岭。"
        ],
        "notes": "",
        "id": "6b9eb638140238c5344e7e0379075987"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "重九游鬰孤台和座客韵",
        "preface": "",
        "paragraphs": [
            "座上多俊人，奇掘角拔犀。",
            "追风飙馆游，鼍鸣玉龙嘶。",
            "夕阳催归鞭，更酌樽重携。",
            "怀开钩钩帘，语合印印泥。",
            "似与花神期，拈出糕字题。",
            "壮哉千尺台，虎踞谯之西。",
            "枰中十万家，一目城市低。",
            "乘风巾可桥，取月箸可梯。",
            "豪气压崆峒，双月照虹溪。",
            "响山慨怀古，妙句吾家鸡。",
            "邦人趁遨头，壶榼山之蹊。",
            "最喜秋事成，千亩黄云齐。"
        ],
        "notes": "",
        "id": "c9ed4f02c14b8baf6872a3b7a7034183"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "是日至马祖岩和前韵",
        "preface": "",
        "paragraphs": [
            "九秋天地香，赣产饶木犀。",
            "登高诣其巅，风健戏马嘶。",
            "偷得一日闲，古锦奚奴携。",
            "秋阳阁霏雨，飞盖换障泥。",
            "举扬马祖禅，拂摩老坡题。",
            "菊萸劝人饮，猛吞玉东西。",
            "凭阑视九州，莽苍烟水低。",
            "如何昌黎翁，华岭须缚梯。",
            "野性淡无嗜，所乐惟山溪。",
            "每羞名利区，得失争虫鸡。",
            "意行契真趣，荒苔踏成蹊。",
            "嘉辰且尽欢，聚散或不齐。"
        ],
        "notes": "",
        "id": "f2a663977ee4cb17f8936d78320d5421"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "肇庆府倅王庚应平反广府帅司冤狱诗以纪其事",
        "preface": "",
        "paragraphs": [
            "人生天地间，本是同胞出。",
            "贵贱与贤愚，分殊而理一。",
            "上帝立君师，朝廷设官职。",
            "凡百有司存，各欲尽其责。",
            "一或无人心，何以顺天则。",
            "广南十四州，官吏几满百。",
            "公道孰扶持，田野多菜色。",
            "大桀作威福，小桀肆蝥贼。",
            "周兴而爪牙，郄超而宾客。",
            "君禄君忍欺，天民天弗恤。",
            "贪饕事篚苞，残忍尚徽𬙊。",
            "可怜田舍翁，骈首膏斧锧。",
            "可怜富家儿，鞭背遭黥墨。",
            "怒气剧炎火，谗言易转石。",
            "恩门甘仰面，墦间争屈膝。",
            "喑哑一世人，天高云雾黑。",
            "岂无贤大夫，留此一线脉。",
            "堂堂西蜀翁，愤气填胸臆。",
            "尚友周濂溪，拙矣谋身策。",
            "念我同胞人，罹此操戈厄。",
            "苦语为平反，片言天可质。",
            "细阅拙录篇，事事皆阴隲。",
            "孟子谓非人，由其无隠恻。",
            "此翁仁者勇，奸谀诛以笔。",
            "天道本昭昭，彼巧竟何益。",
            "吾皇本好生，桁杨西列棘。",
            "安得百于公，落落参邦国。"
        ],
        "notes": "",
        "id": "f886ebbd6c2e56dd4e3fcb740814b12c"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "苦秋暑引",
        "preface": "",
        "paragraphs": [
            "商金久得柄，老火未退舍。",
            "甑中著寰宇，赫酷甚于夏。",
            "池汤颇殃鱼，田龟应害稼。",
            "桃笙亦浆汗，水国无凉榭。",
            "扇挥腕欲脱，忍渴畏杯斝。",
            "树间寂秋声，矩令何时下。",
            "四序本循环，寒暑相代谢。",
            "炎炎推不去，谁与诘造化。",
            "人思濯清泠，风露愿一借。",
            "再拜祈蓐收，西陆早命驾。"
        ],
        "notes": "",
        "id": "6176f50329ffc5ba9bd0bb9f30fd87a1"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "观入试者",
        "preface": "",
        "paragraphs": [
            "钟撼鸡鸣万家起，月下纷纷白袍子。",
            "提壶挈榼春游閙，擎箱擐箧谁家徙。",
            "通衢隘塞行人绝，露坐欠伸奴跛倚。",
            "远闻雷噪轰应答，近亦汹汹殊聒耳。",
            "轧然棘户破晓色，阵脚忽移去如蚁。",
            "壮夫先入护几案，儒雅雍容行且止。",
            "垂髫趁哄未知苦，戴白相持叹衰矣。",
            "自从明诏到郡国，士出深山集城市。",
            "但能操笔不曳白，秋榜人人都准拟。",
            "分明结社战所兵，投合主司谁得髓。",
            "昨科试人今或亡，三年场屋能消几。",
            "功名信分置勿言，身健频来已堪喜。",
            "槐黄早脱吾侥幸，因送儿曹得观视。",
            "傍人休笑李秀才，三十年前亦如此。"
        ],
        "notes": "",
        "id": "c62278287c438403fd9ae770902dfd02"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "再用观入试韵",
        "preface": "",
        "paragraphs": [
            "涵育累朝士兴起，薄海弦歌争教子。",
            "籯金世守韦一经，俎豆少成孟三徙。",
            "尽从科举梯进取，鹤发望深门日倚。",
            "艺先德后已非古，心术乖违徒口耳。",
            "天门髣髴冯为马，阴德却关桥度蚁。",
            "时来乳臭亦观光，潦倒英雄频坎止。",
            "棘闱投卷姑应之，桂籍题名先定矣。",
            "可怜数千困眊氉，仅二十人夸利市。",
            "近岁词场尚剽拾，文体腐陈难古拟。",
            "倩人者幸耘人贪，气习陋污沦骨髓。",
            "主司头脑易冬烘，日色不迷世能几。",
            "所忧程文悮后学，岂但升沉系悲喜。",
            "他人爱子亦如我，何敢庸心秦越视。",
            "愿言通榜皆实才，如己得之无彼此。"
        ],
        "notes": "",
        "id": "a3dece81f4d1d2c1b021976c29265629"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送梁伯隆归丹谷旧隠",
        "preface": "",
        "paragraphs": [
            "昔人入山访隠君，每恨见山不见人。",
            "子持画图走踆踆，人虽可即山非真。",
            "自言谷中万修筠，泉鸣琮琤石嶙峋。",
            "谁甘混迹麋鹿群，雅意远游阔见闻。",
            "飞筇遂过南海濒，翻海一洗征衣尘。",
            "东望绝域天无垠，药洲风月蒲涧云。",
            "间出奇语颇自珍，奚囊十袭而三熏。",
            "槿花猩血荔锦纹，何如故圃桃李春。",
            "江湖社友杯十分，何如族聚情话亲。",
            "行路之难多酸辛，还家火急埋车轮。",
            "拂拭矶苔开径榛，畹兰篱菊庭古椿。",
            "赠篇满箧不疗贫，几人炼药能轻身。",
            "本分荷锄驱犊西畴耘，武夷山下击壤为尧民。"
        ],
        "notes": "",
        "id": "ad687165af20c70426b437e176a07abd"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮何君祐夫相访惠诗又出所作水墨鱼戏题卷末",
        "preface": "",
        "paragraphs": [
            "山头钓引千钧鱼，铁桥曾逢稚川奴。",
            "风波平地误点额，戏取墨汁翻糢糊。",
            "纵观濠上契妙趣，浩浩胸次涵江湖。",
            "墨云忽从砚池起，拨剌跳出形模殊。",
            "大鱼腾骧撼风雨，小鱼琐碎游荇蒲。",
            "技如元放几许奇，金盘一个松江鲈。",
            "试张亭前涨波影，舂锄飞下傍睢盱。",
            "世间画史少活笔，描写终类鲋肆枯。",
            "文溪一湾浮钓徒，欠得龙眠为严濑羊裘图。"
        ],
        "notes": "",
        "id": "14fd12befcfe39a514962c0e1c607dfe"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "三山亭",
        "preface": "",
        "paragraphs": [
            "山中招提鼎足踞，路如丁字分头入。",
            "远看港汊纷长绳，俯见阜丘才小笠。",
            "班荆坐仆纵之息，争解绿荷撮红粒。",
            "群然饮涧忽喧噪，石兀深丛疑虎立。",
            "我起胡床划孤啸，前峰响答松风急。",
            "举头云端尚天半，搘竹扳萝进千级。"
        ],
        "notes": "",
        "id": "c3b007eeb87457a060d1ffc1723626e9"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "题石室木",
        "preface": "",
        "paragraphs": [
            "似屈才伸蛇解蛰，似断还连龙蜕骨。",
            "天河失却古槎橜，落在人间撑突兀。",
            "若非胸中磊块洒浇出，老死画工无此笔。"
        ],
        "notes": "",
        "id": "84a5e766193d97c07669eec05d5d36bd"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "题东坡竹",
        "preface": "",
        "paragraphs": [
            "叶叶枝枝各标致，密密疎疎总风味。",
            "笔为化工壁为地，顷刻种成此君子。",
            "虽然月影水影写真似，安得千年尚生意。"
        ],
        "notes": "",
        "id": "8052b763938091f0887b31153f63f8ad"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "河南扫松访古胜寺不遇主僧",
        "preface": "",
        "paragraphs": [
            "主僧走城磨馿儿，廊僧闭门缩头龟。",
            "长发行者披鹑衣，瀹我苦茗行相随。",
            "禅床破簟客自展，急呼苍头挥大扇。",
            "卧到夕阳暑力软，归趁潮平柁流转。"
        ],
        "notes": "",
        "id": "5acd884d4ed23ced0c38da579e0ffe26"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送郑雪屋归里",
        "preface": "",
        "paragraphs": [
            "征衣点落红，君去与春同。",
            "贫到归时见，吟多醉后工。",
            "不应冠尚鹖，自许气如虹。",
            "急著看山眼，飞帆吸快风。"
        ],
        "notes": "",
        "id": "a2e1bbcd8518d6c6822bba1c0ada3ff2"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送连推黄端简赴班",
        "preface": "",
        "paragraphs": [
            "别我谷之盘，今谁似二难。",
            "西江诗种好，南斗剑光寒。",
            "千里依莲重，三年食蘗安。",
            "头班人品称，春意暖征鞍。"
        ],
        "notes": "",
        "id": "c2cae1d2080db5e18bb04fe566239ae3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "武夷观",
        "preface": "",
        "paragraphs": [
            "闲乘石罅船，又到浙江边。",
            "回向初心地，皈依古洞天。",
            "成丹呼鹤舞，喷酒起龙眠。",
            "雨意偏留客，杯茶定宿缘。"
        ],
        "notes": "",
        "id": "c7c34f2aafe3441487c6749d740f3145"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "建仓解归诗复徐意一二首  其一",
        "preface": "",
        "paragraphs": [
            "恨未澄清尽，孤踪己不安。",
            "缪悠臣罪大，感激上恩宽。",
            "乡国三千里，人心百八盘。",
            "梦归今始验，为我谢言官。"
        ],
        "notes": "",
        "id": "f16463be250069c0ebf0c0cd810f3c4a"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "建仓解归诗复徐意一二首  其二",
        "preface": "",
        "paragraphs": [
            "吏擎双印出，便觉此身轻。",
            "物我忘恩怨，渔樵寄姓名。",
            "笛声黄犊背，诗兴白鸥盟。",
            "故旧休相讶，无书到帝城。"
        ],
        "notes": "",
        "id": "2169e2df1aa48cba5af8e50a299b2740"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "题雪峰因大梦顶相",
        "preface": "",
        "paragraphs": [
            "终朝咬菜根，那得许精神。",
            "自笑形为赘，从渠画不真。",
            "闲云留片影，活佛化千身。",
            "大梦何时觉，痴人问木人。"
        ],
        "notes": "",
        "id": "a1f5bc5e5236e08984d7322c762ea682"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赠始兴顺首座",
        "preface": "",
        "paragraphs": [
            "江湖三十载，败笠破袈裟。",
            "老面阿罗汉，全身小释迦。",
            "定无牛犯稼，不见鸟衔花。",
            "一笑西湖上，相逢且吃茶。"
        ],
        "notes": "",
        "id": "753836e403f5366d4907b2fa9516c15a"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "景泰寺",
        "preface": "",
        "paragraphs": [
            "树合疑山尽，攀缘有路通。",
            "远鸦追夕照，低雁压西风。",
            "瀑势雷虚壑，松声浪半空。",
            "凭栏僧指似，涨雾是城中。"
        ],
        "notes": "",
        "id": "80a8632fe9ee2fd58f0be2da904a88ca"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽钝斋先生许象州三首  其一",
        "preface": "",
        "paragraphs": [
            "家学存斋授，渊源自晦庵。",
            "魁文行海内，师道重天南。",
            "衔未冰条一，州才刀梦三。",
            "芳名却千载，俎豆拜祠龛。"
        ],
        "notes": "",
        "id": "86d8debb9a3795c3a5dc0ca95c1e4fcb"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽钝斋先生许象州三首  其二",
        "preface": "",
        "paragraphs": [
            "义重人谁及，高风有古人。",
            "己田分友子，黎事保羁臣。",
            "抱负耕莘志，依稀陋巷仁。",
            "丹青遗像在，难写道心真。"
        ],
        "notes": "",
        "id": "d6b61f66f4ec4b050cd2a0f9a6c65cca"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽钝斋先生许象州三首  其三",
        "preface": "",
        "paragraphs": [
            "丈席即之温，终身佩一言。",
            "栋梁失安定，山斗惨韩门。",
            "恸矣心丧重，凄然手泽存。",
            "江声助悲些，莫返大夫魂。"
        ],
        "notes": "",
        "id": "2e089b248df202470a0c044f9a2096cc"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "白云山见五色雀",
        "preface": "",
        "paragraphs": [
            "罗浮禽五色，创见此山椒。",
            "锦羽嬉同坠，铁冠迁最乔。",
            "疑随仙驭过，喜趁白云招。",
            "贵客非关我，劳渠千里遥。"
        ],
        "notes": "",
        "id": "6f31ad2ca7703cbaa5437fdf3f7af0af"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送梁上舍必得大学解试",
        "preface": "",
        "paragraphs": [
            "南国去天远，行程勿滞留。",
            "试期催负笈，战决胜焚舟。",
            "澹墨题金榜，英声起璧流。",
            "旦评期望久，著力在毫头。"
        ],
        "notes": "",
        "id": "9182fbe09669f793bef12d7f0bbd6081"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "用前韵送潘上舍",
        "preface": "",
        "paragraphs": [
            "谦为贤业址，取履卜封留。",
            "笔下千钧弩，胸中万斛舟。",
            "椿庭闻诲语，米廪友名流。",
            "连捷归蓝绶，邻翁好话头。"
        ],
        "notes": "",
        "id": "4f104552d9d99ff185a9ccc62c09c943"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽如老归真",
        "preface": "",
        "paragraphs": [
            "不见才三日，喧传已坐亡。",
            "平生功行到，垂绝偈言香。",
            "缘分无高刹，禅名却四方。",
            "开包残藁在，切勿放毫光。"
        ],
        "notes": "",
        "id": "840606facb6a75c18e607a72fb94ea5c"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送叶耆卿试太学",
        "preface": "",
        "paragraphs": [
            "背城赢一战，璧水是儒林。",
            "词赋八叉手，功名寸铁心。",
            "程兼驰数驿，学苦惜分阴。",
            "清献起庚戌，长风送捷音。"
        ],
        "notes": "",
        "id": "8c5bf16eb780f7c84b4a167ddc45458f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "观获",
        "preface": "",
        "paragraphs": [
            "负郭平田阔，秋深获课勤。",
            "短镰行缺月，多稼剪黄云。",
            "旧腊占三白，今年稔十分。",
            "太平村舍里，堕穗饱鸡群。"
        ],
        "notes": "",
        "id": "e6062639bda705636f36899262a02fc5"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "尘中事日生，拨剔且山行。",
            "襆被欣然出，登车趣便清。",
            "奴收携蜡屐，客请带棋枰。",
            "才过城𬮱外，耳根无市声。"
        ],
        "notes": "",
        "id": "02ad73d699726b8942c81715203ba4fd"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "后峒月溪寺",
        "preface": "",
        "paragraphs": [
            "寺巧蟠山背，池圆印寺前。",
            "连筒泉落罋，如镜地无砖。",
            "茗苦苛留客，僧淳懒说禅。",
            "使君期不至，一宿笑无缘。"
        ],
        "notes": "",
        "id": "5445793e2116c10292d9a5183dd1a2e3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "樵者",
        "preface": "",
        "paragraphs": [
            "近道其樵者，劳哉食束薪。",
            "运斤碎盘错，荷担下嶙峋。",
            "恐是仙王质，何须贵买臣。",
            "路傍迎一笑，笑我绊簪绅。"
        ],
        "notes": "",
        "id": "08942683e2bf4f2db473f001636a12e5"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "云泉亭",
        "preface": "",
        "paragraphs": [
            "绝顶鬰其前，寒崖喷玉泉。",
            "亭成山补阙，境胜我搀先。",
            "树杪江天接，榕根石磴悬。",
            "赏心遂连日，合为智仙传。"
        ],
        "notes": "",
        "id": "e1646873c885eea99bdd90fa1d368295"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "哭清远权宰楼海司法二首  其一",
        "preface": "",
        "paragraphs": [
            "谕贼散私财，冥顽不可囘。",
            "愤然瞋目骂，吾已戴头来。",
            "一死当凶刃，千家免劫灰。",
            "遗孤元未有，行路为悲哀。"
        ],
        "notes": "",
        "id": "1f923bf3b660be0b8ecd7f1b7e9f0c36"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "哭清远权宰楼海司法二首  其二",
        "preface": "",
        "paragraphs": [
            "百里称廉吏，谁欤起衅端。",
            "州符需赋急，军饷及期难。",
            "节义扶浇俗，朝廷赠大官。",
            "邑人崇庙像，犹似发冲冠。"
        ],
        "notes": "",
        "id": "cd33582274d57a7a102ae71e1ea955ab"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送陈大雷试太学",
        "preface": "",
        "paragraphs": [
            "裹粮数千里，贾勇万人场。",
            "庾岭琴书去，桥门姓字香。",
            "有司应眼具，喜气已眉黄。",
            "践履宜天相，时文况所长。"
        ],
        "notes": "",
        "id": "44ac6de8c6478e629511cb8d580efc15"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "悼花首湛长老二首  其一",
        "preface": "",
        "paragraphs": [
            "碧眸泓铁面，跣足衲悬鹑。",
            "数日蒲团定，一如泥塑人。",
            "施钱随散掷，忍辱已忘嗔。",
            "丁字何曾识，拈提话转新。"
        ],
        "notes": "",
        "id": "f7884d675acae937f47a23e09a9e17b3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "悼花首湛长老二首  其二",
        "preface": "",
        "paragraphs": [
            "别我笑吟吟，罗浮愿力深。",
            "空拳糊众口，平地起丛林。",
            "山迥孤云没，溪寒片月沉。",
            "人今奇坐蜕，在日孰知音。"
        ],
        "notes": "",
        "id": "7fb8171758e84d52c80ce2311dc1f97f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "饮赴解试士友二首  其一",
        "preface": "",
        "paragraphs": [
            "座满挺时髦，经明亦富豪。",
            "几年勤用志，三日健挥毫。",
            "笑取刀牛角，相逢酒蟹螯。",
            "有名还有分，秋鹗碧云高。"
        ],
        "notes": "",
        "id": "779e2eec91c29cc085e9e0b2daf27cd0"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "饮赴解试士友二首  其二",
        "preface": "",
        "paragraphs": [
            "少日谙场屋，斯文为细论。",
            "艰深成札闼，卑弱又西昆。",
            "与客为佳谶，当年是解元。",
            "贺诗多办取，盛事属于门。"
        ],
        "notes": "",
        "id": "0723901b783b77c50f158a63827e6508"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "山寺夜起看月",
        "preface": "",
        "paragraphs": [
            "丙夜忽窗白，披衣起凭栏。",
            "山川如昼见，松桧照人寒。",
            "孤鹤欬屋脊，群僧鼾纸单。",
            "灯前呼老佛，妙境许同观。"
        ],
        "notes": "",
        "id": "05bd51a3308fd6bc9443e7f2c9784f45"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "看僧披剃",
        "preface": "",
        "paragraphs": [
            "尔教言无相，谁教蜕发毛。",
            "虚名犹度牒，多事更方袍。",
            "父认师传的，年推戒腊高。",
            "冠巾何不可，只要断尘劳。"
        ],
        "notes": "",
        "id": "b62aec01a89c26d78e7a157b5eb90af5"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽右史方铁庵诗三首  其一",
        "preface": "",
        "paragraphs": [
            "一疏纲常重，端平起直声。",
            "难磨石宋璟，不动铁元城。",
            "前辈风流在，南州个信诚。",
            "精神兼学力，倾倒为遐氓。"
        ],
        "notes": "",
        "id": "4bc2aee0f4625d806bcb1ace29be7e26"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽右史方铁庵诗三首  其二",
        "preface": "",
        "paragraphs": [
            "喜怒皆和气，天全一片春。",
            "眼高多识士，心直不疑人。",
            "称得深衣古，争传判笔神。",
            "恙微谈笑去，忽失玉璘珣。"
        ],
        "notes": "",
        "id": "7fde3e118e656edd0c7e5ca3b68e0d19"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "挽右史方铁庵诗三首  其三",
        "preface": "",
        "paragraphs": [
            "纸钱森插竹，遗像在方桥。",
            "月暗甘棠密，风嘶韩木乔。",
            "所悲缘瘁国，于谊况同朝。",
            "凄断黄湾路，丹旌些莫招。"
        ],
        "notes": "",
        "id": "338970c6e9fd6c03240e8e0383b86fd4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "观定堂",
        "preface": "",
        "paragraphs": [
            "梵宫凭水建，蓬荻费芟除。",
            "岸破群鱼出，枝危独鹤居。",
            "定钟僧睡早，挥麈客谈虚。",
            "月满龛灯小，风停幡影疎。",
            "供盘多佛菓，僧饭饱园蔬。",
            "惟有开山老，清高闭草庐。"
        ],
        "notes": "",
        "id": "a39835bfca04210082162a91710bc37d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送高礼部不妄知严州",
        "preface": "",
        "paragraphs": [
            "从来直气劲摩空，又吐忠嘉忤九重。",
            "指斥分明人所忌，去留谆复上能容。",
            "清风慨慕桐江钓，异渥新疏竹使筒。",
            "熊轼一行聊复尔，羽仪禁路要夔龙。"
        ],
        "notes": "",
        "id": "11c33c44b145c2e542971fdef9b396a4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "别陈霆",
        "preface": "",
        "paragraphs": [
            "政喜论文子遽归，扶胥之口访韩碑。",
            "吟篇佳处南游得，行李轻如始至时。",
            "石友秉心终可托，铁翁具眼远相期。",
            "勉旃办取兰闱捷，四六供官且放迟。"
        ],
        "notes": "",
        "id": "2b46da9253b44b4a240e3a81107f9e9d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "美广帅赵平斋拓贡院",
        "preface": "",
        "paragraphs": [
            "围棘千间手拓开，帅幢元是个中来。",
            "前峰卓卓尖如笔，正路堂堂稳踏槐。",
            "自此鹄袍容万士，浑然龙化出伦魁。",
            "南州尽说明年好，依旧科名得上台。"
        ],
        "notes": "",
        "id": "a9e14bd7921e3e4e0567f9322b01e4ec"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送循倅黄必昌之官",
        "preface": "",
        "paragraphs": [
            "好风佳月说龙川，人喜新来别乘贤。",
            "才尽优为千里式，学今有用四书全。",
            "黄门祠下挥吟笔，丞相岭头先著鞭。",
            "莫但俛眉衔纸尾，忍教田里苦颠连。"
        ],
        "notes": "",
        "id": "f2e43cbe57f150062310ab68a56dccdc"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "白云登阁",
        "preface": "",
        "paragraphs": [
            "白云捧拥到危巅，杰阁翚飞倚半天。",
            "谷响颇疑吟木客，潮囘坐见变桑田。",
            "几重山隔几重海，一日身闲一日僊。",
            "真乐无如会心处，林花野鸟亦欣然。"
        ],
        "notes": "",
        "id": "c7390d7e11aaab410fa0f94c015c15d4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "云关观月",
        "preface": "",
        "paragraphs": [
            "山间未晚先得月，料想城中见较迟。",
            "海吐银蟾渐呈露，林垂翠影早参差。",
            "孤轮涵涧安禅处，明镜当空沉籁时。",
            "夜半衰翁犹独坐，清光吸尽入诗脾。"
        ],
        "notes": "",
        "id": "dae38c029581121e3f62ce9acacf1cd8"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "登峡山疾风甚雨",
        "preface": "",
        "paragraphs": [
            "长风吹裂碧云堆，卷取银河泻下来。",
            "雨搅犀潭千尺浪，烟遮龙窟一声雷。",
            "松翁偃盖岩隈立，猿女穿萝洞里囘。",
            "旧事兰亭好拈出，婆娑溪曲共流杯。"
        ],
        "notes": "",
        "id": "4ba9eb453350b650c2ceb9536bb7f210"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "峡山飞来殿",
        "preface": "",
        "paragraphs": [
            "龙门凿破碧天池，呈佛高峰插翠微。",
            "对岸钟声犹隠耳，御风簷角尚如翚。",
            "二神择地非著相，双锡腾空向上机。",
            "此境世间如更有，安知古殿不重飞。"
        ],
        "notes": "",
        "id": "1d0af434d9aa1d71150edc4b8c850937"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "峡山全清阁",
        "preface": "",
        "paragraphs": [
            "无尘明镜太玲珑，匣向周遭紫翠中。",
            "地有仙家云母石，天然上界水晶宫。",
            "通宵如昼溪头月，盛夏回秋竹罅风。",
            "万斛客愁都荡尽，一杯圣酒画栏东。"
        ],
        "notes": "",
        "id": "21ced4292a179b3c14b84e056abdb92e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "同刘朔斋游白云寺二首  其一",
        "preface": "",
        "paragraphs": [
            "冲暑登高人所惮，云韩龙孟乐相从。",
            "眼穷溟海九万里，身在蓬莱第一峰。",
            "潮长屿低帆势急，山回路曲树阴重。",
            "日斜移席临池饮，戏掬清泉解酒容。"
        ],
        "notes": "",
        "id": "99f14566f5d8bc47d5f0d22501e3be84"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "同刘朔斋游白云寺二首  其二",
        "preface": "",
        "paragraphs": [
            "勘破禅家最上关，掀髯朗笑响千山。",
            "海门正涌冰轮出，昏鼓先催玉节还。",
            "独上层巅风浩荡，归沿小涧石孱颜。",
            "寻幽本是闲人事，聊复分君半日闲。"
        ],
        "notes": "",
        "id": "fa92f7a509d2c88a1e4ce117d7bea7d8"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送张子元班见",
        "preface": "",
        "paragraphs": [
            "笑掇巍科是管君，等闲马上换京官。",
            "扶摇九万从今易，植立千年自古难。",
            "多办衣裘御风雪，紧操维柁过泷滩。",
            "中朝知旧如相问，试把吟篇举似看。"
        ],
        "notes": "",
        "id": "a5b02228314be2d73141edaac70637d1"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "和广帅宋自牧劝驾韵",
        "preface": "",
        "paragraphs": [
            "天将造榜放秋晴，南国新逢运会亨。",
            "障碍洞开来试者，计偕稳送上华京。",
            "主人况是梅花宋，寓客渐非日色程。",
            "面见河南已分晓，伫聆魁捷响仙城。"
        ],
        "notes": "",
        "id": "6db63dfb403fc768e2c5e69fae1e5408"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "西樵岩",
        "preface": "",
        "paragraphs": [
            "巨石卷阿驾半天，樵山风景岂虚传。",
            "水帘不卷四时雨，丹灶空凝万古烟。",
            "印石尚存乌利迹，问谁曾识紫姑仙。",
            "我来游遍登云谷，更借山僧半榻眠。"
        ],
        "notes": "",
        "id": "cb605d9f024904d25ed12c43ed4518f2"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送都运陈炜以烦言去",
        "preface": "",
        "paragraphs": [
            "铁汉从来去就轻，当年乌府树风声。",
            "福星临分人安乐，浊世如泥志洁清。",
            "祠命忽传奸吏贺，归装绝少担夫惊。",
            "退庵本惬家林兴，父老攀辕却有情。"
        ],
        "notes": "",
        "id": "8d57591ad65eb2f466b65bf5ad2621c1"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "碧霄",
        "preface": "",
        "paragraphs": [
            "未到白云先碧霄，瘦藤支我上山腰。",
            "烟横远树醉眸豁，竹引清泉尘虑浇。",
            "酒滴松根和露饮，茶烹石鼎抱茅烧。",
            "平生不被利名锁，半掩柴扉听晚樵。"
        ],
        "notes": "",
        "id": "ce0c8db2326b34cb3d33dc7b75e4e9db"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送李尉兴龙之海丰任",
        "preface": "",
        "paragraphs": [
            "书味无穷得属厌，待瓜六载不辞淹。",
            "乃心雅欲亲诸老，初筮惟知守一廉。",
            "毋纵弯弓猎鸡犬，谨防暴客起鱼盐。",
            "同乡同姓钟情处，酌别中秋吸玉蟾。"
        ],
        "notes": "",
        "id": "8ea085f3359d9c4dfc5408e655e824c3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送舶使孙叔谐东归",
        "preface": "",
        "paragraphs": [
            "莼鲈高兴趁新秋，帆腹吞风涌去舟。",
            "万宝集登天子库，诸蛮遮泣海山楼。",
            "世间颠倒是非梦，达者逍遥得失侯。",
            "归到家林定重九，团栾杯酒菊花浮。"
        ],
        "notes": "",
        "id": "3f5b64b8dadd8fa6990f29fd2d7ad9ee"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "宴鸣珮亭和赵漕韵",
        "preface": "",
        "paragraphs": [
            "数尺飞泉漏隔城，寒岩坳处落琮琤。",
            "悬知胜境无尘到，却讶晴天作雨声。",
            "一歃不容贪者饮，两峰宜著醉翁行。",
            "此泉千载因人重，曾识光风霁月清。"
        ],
        "notes": "",
        "id": "e5dc2dda71de49524f55c097f4e9db18"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送三举人",
        "preface": "",
        "paragraphs": [
            "铜蟾滴砚不曾晴，命到通时文乃亨。",
            "善射定知杨破的，力耕必获稼如京。",
            "锦旗门巷夸联荐，椽笔春闱又中程。",
            "擢第三人如下问，定将四字语元城。"
        ],
        "notes": "",
        "id": "3d2a49807784c9895987e0d3c5bfc22f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赣学乡饮礼成二首  其一",
        "preface": "",
        "paragraphs": [
            "风化之原出泮芹，饮循仪礼豆笾陈。",
            "国中推择爵齿德，堂上献酬介僎宾。",
            "主一敬存容自肃，歌三乐备意相亲。",
            "粲然应接非观美，所望今人样古人。"
        ],
        "notes": "",
        "id": "16bf062be056e4af7c97442b766f7d4d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赣学乡饮礼成二首  其二",
        "preface": "",
        "paragraphs": [
            "无哗观者也深衣，古典如迂效颇奇。",
            "放出曦轮行事日，飞来捷帜序宾时。",
            "俎阳便觉春流畅，拜爵潜教俗转移。",
            "此礼重行应易易，邦人耳目熟威仪。"
        ],
        "notes": "",
        "id": "0d7b5644f5c29a701b9310c1ea6f4977"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送子先贤归南海",
        "preface": "",
        "paragraphs": [
            "束书相伴到江西，我尚濡留子遽归。",
            "轮角难生催别斝，刀头欲折为斑衣。",
            "功名有分须如意，学问无穷更造微。",
            "若到家林遇奴辈，先教拂拭钓鱼矶。"
        ],
        "notes": "",
        "id": "fb9e414de876030fe80a1328836d799b"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "寄赠竹隠李聘君",
        "preface": "",
        "paragraphs": [
            "圆沙有此隠君子，短褐枯筇自一丘。",
            "安乐窝中宽宇宙，逍遥游处眇公侯。",
            "逢人皆喜一无忤，于世何求百不忧。",
            "种德已深天必报，大儿玉立最清修。"
        ],
        "notes": "",
        "id": "5b58fd8be35f0736d3d99cabe93057b1"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "同刘朔斋游蒲涧谒菊坡祠",
        "preface": "",
        "paragraphs": [
            "晓随丝辔饭僧坊，丞相祠堂一瓣香。",
            "试问神仙蒲九节，何如名德菊孤芳。",
            "高山仰止堪模楷，百世闻之尚激昂。",
            "我辈此来深有意，岂专泉石癖膏肓。"
        ],
        "notes": "",
        "id": "3f7eb80cea31399924dc260e9965646a"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "蒲涧滴水岩观瀑",
        "preface": "",
        "paragraphs": [
            "与可人游五四并，快风吹面洗炎蒸。",
            "鹿巡夹道千章木，猿挂垂崖百尺藤。",
            "石室横琴清振玉，壶瓢酌水冷调冰。",
            "瀑帘雨后笼山阔，不许尘埃俗耳听。"
        ],
        "notes": "",
        "id": "2a3c94d45694bf880232d211cc74c5ba"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送鉴师住灵洲寺",
        "preface": "",
        "paragraphs": [
            "少年芹泮也儒冠，底事缁袍染异端。",
            "孤岛一灯开佛屋，长身七尺占僧单。",
            "钟鸣鱼叩随缘过，棹舞鸥飞取次看。",
            "亭下听经鼋在否，石栏摇影碧波寒。"
        ],
        "notes": "",
        "id": "bab74590db6261f6d66ac9b87f8d5479"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赠海珠湛老",
        "preface": "",
        "paragraphs": [
            "也曾勘破到风幡，坐得形枯鬓早斑。",
            "衲子指为真铁汉，江神幻出小金山。",
            "华亭浪急翻船入，葱岭云深挈履还。",
            "香烬未寒行道处，萧森翠竹护禅关。"
        ],
        "notes": "",
        "id": "0cfc7ae0fd64987ad7c1942552f7598e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送广东宪陈均二首  其一",
        "preface": "",
        "paragraphs": [
            "十五年间再绣衣，幡然一出浩然归。",
            "囹空但欲全人命，网打谁能避祸机。",
            "壬巧交攻邪害正，丁钱奏免是成非。",
            "离亭父老遮如堵，莫驻春江去棹飞。"
        ],
        "notes": "",
        "id": "9f8fe2c75e166d47a7a1e62c9c221a53"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送广东宪陈均二首  其二",
        "preface": "",
        "paragraphs": [
            "我如越雪致狺狺，此事牵连亦到君。",
            "久矣浮名等蛮触，付之公论定莸薰。",
            "四知谁不推杨震，三已何曾损子文。",
            "甚欲一行陪祖帐，万山遥隔几重云。"
        ],
        "notes": "",
        "id": "af3ff4a51ab43763b7f167f188ef7786"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "黄士奇沿檄送其双亲归闽以诗送之",
        "preface": "",
        "paragraphs": [
            "佳哉茂士颇圆机，频到萧斋对麈挥。",
            "官长见知因职业，人生最乐有庭闱。",
            "东山至宝身当惜，伯玉中年力去非。",
            "一事说来真可敬，来装罄矣贷金归。"
        ],
        "notes": "",
        "id": "193e441fce967445e390dbe6a33f0e72"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赠曾士倬用许广文韵",
        "preface": "",
        "paragraphs": [
            "里闬如君苦绩文，几年良玉困炎昆。",
            "鹗书快甚催随计，鹤发忻然慰倚门。",
            "袍绿光华应分有，汗青久远要名存。",
            "江头目送西行棹，惊起骊龙渴睡昏。"
        ],
        "notes": "",
        "id": "ab87d04797e9b57113cad200b403dce8"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送演姪三首  其一",
        "preface": "",
        "paragraphs": [
            "少年政要识艰难，受国恩深早一官。",
            "著力莫孤先世望，从头细把四书看。",
            "金兰益友真同志，菽水慈亲曲尽欢。",
            "学取老夫穷意思，免教人指袴𦈡纨。"
        ],
        "notes": "",
        "id": "9ad65d66d9501675cbd66d8a1cbab99b"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送演姪三首  其二",
        "preface": "",
        "paragraphs": [
            "五常百行异其名，腔子源头一个诚。",
            "数马似愚宁过谨，悬鱼虽矫却真清。",
            "宽和爱众众同爱，骄倨轻人人所轻。",
            "诗好何如勋业好，旗常元不载诗声。"
        ],
        "notes": "",
        "id": "65b04e5bc5a15e482a499c4bf354e2c7"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送演姪三首  其三",
        "preface": "",
        "paragraphs": [
            "一同休戚尉相关，肉食那容职旷瘝。",
            "验视难真防木刻，追擒易误戒弓弯。",
            "千寻树看萌芽始，万里行从跬步间。",
            "大抵穷通皆定分，炎门邪径莫跻攀。"
        ],
        "notes": "",
        "id": "5e11f1fcae9a97ee0aea39d28f1e2a04"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "子先宗友试兰省送以小诗",
        "preface": "",
        "paragraphs": [
            "毫端五色织成章，皎皎清标月照梁。",
            "再战文场推定霸，一经书法首尊王。",
            "鞭扬庾岭梅花早，梯上寒宫桂籍香。",
            "师道自居吾岂敢，所期竹帛远流芳。"
        ],
        "notes": "",
        "id": "fb83c64612fc09620675f5bd84365d68"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "北山证果寺",
        "preface": "",
        "paragraphs": [
            "久闻北寺最清幽，因看花田遂一游。",
            "近国好山半烟雨，参天乔木几春秋。",
            "香凝永昼添谈柄，风送长松爽茗瓯。",
            "此境今才逢我辈，不留诗去鹤猿羞。"
        ],
        "notes": "",
        "id": "8c38c4c2e514f92c4a4a7f4cb751abcf"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮国醮",
        "preface": "",
        "paragraphs": [
            "霓氅蹁跹拜玉宸，发挥道德五千文。",
            "步虚夜半千山月，朝斗空中五色云。",
            "风雨若时昌国运，乾坤齐寿祝吾君。",
            "贤侯方寸精诚积，散作丰湖叶气薰。"
        ],
        "notes": "",
        "id": "70f6f8a0ee0573186fa28a639b8f033f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮飞云顶",
        "preface": "",
        "paragraphs": [
            "山行颇觉思悠然，游遍仙家几洞天。",
            "登见日亭风刮面，立飞云顶月齐肩。",
            "稚川翁有烧丹灶，景泰师留卓锡泉。",
            "我得真人金石诀，无求自可享长年。"
        ],
        "notes": "",
        "id": "e0444cef1e077cab1598eec0e07c13e8"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮峒长宝谷王宁素送药瓢",
        "preface": "",
        "paragraphs": [
            "久矣深山炼鹤形，闻呼峒长又逃名。",
            "断崖怪木人稀迹，乱石奔泉涧有声。",
            "剑定通神收古匣，棋聊供玩戏纹枰。",
            "药瓢解赠宁无意，重到孤庵论养生。"
        ],
        "notes": "",
        "id": "cf2c7a8f632813ba8096ed4018bda199"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赠云峰演庵主",
        "preface": "",
        "paragraphs": [
            "一庵移向白云堆，桧柏参天少日栽。",
            "颇怪发如金线样，想曾眼见铁桥来。",
            "佛粘土壁煎茶供，客对蒲团取芋煨。",
            "却笑老卢怀钵走，只因说出镜非台。"
        ],
        "notes": "",
        "id": "4ae4f8fe159e7c1d5d47da542dd2a3e7"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "题罗浮冲虚观化缘疏",
        "preface": "",
        "paragraphs": [
            "仙去千年重此山，不禁风雨屋摧残。",
            "金能点化空谈易，钱欠通神著力难。",
            "支厦终非一木了，成裘未免众毛攒。",
            "洞天有分人人到，轮奂峨嵯起笔端。"
        ],
        "notes": "",
        "id": "3eaa880d219cfd7809890501128bf941"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送湛师回罗浮花首山",
        "preface": "",
        "paragraphs": [
            "翩然拂袖忽然囘，带得罗浮面目来。",
            "乞食又还双足茧，坐禅岂是寸心灰。",
            "故依花首从三靖，旋摘茶芽供一杯。",
            "兰若苦空君不厌，可能为我扫苍苔。"
        ],
        "notes": "",
        "id": "7ec4f351dd2246cecb335e23ad68db32"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "秋试已近用韵勉儿辈",
        "preface": "",
        "paragraphs": [
            "邺轴轮囷数世藏，乃翁曾读被龙光。",
            "诗书有种芥拾紫，科举催人槐落黄。",
            "学到自然名盛大，文工更要理深长。",
            "岁当酉戌吾家旺，月府先教窦桂香。"
        ],
        "notes": "",
        "id": "f7a0282ec382d7a87f841bd8f92c5663"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送黄提干赴班",
        "preface": "",
        "paragraphs": [
            "不枉金闺贮一贤，唱名重见冕旒前。",
            "省闱见说第三赋，选调犹迟十八年。",
            "据实语人南峤事，无多行李浙江船。",
            "壶山群彦官今紧，直谅如今合茹连。"
        ],
        "notes": "",
        "id": "b5ae06956b0881219163846ebd35907c"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送恩平潜使君还里二首  其一",
        "preface": "",
        "paragraphs": [
            "风流太守作春游，到处恩波浩荡流。",
            "怀绶故乡需上日，移舟别浦趁中秋。",
            "声歌洋溢行人口，书翰纵横健笔头。",
            "识面虽新心颇熟，殷勤话别送归舟。"
        ],
        "notes": "",
        "id": "a91fff64e520e60be89e08a72d891f75"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送恩平潜使君还里二首  其二",
        "preface": "",
        "paragraphs": [
            "五载南州屈重名，活人一段是归程。",
            "两州曾唤两苏起，孤节要师孤竹清。",
            "合有锋车催赴阙，不应画戟又专城。",
            "闲身已决深山底，千里犹能共月明。"
        ],
        "notes": "",
        "id": "c5fcb356a85ed1ab759dc57f4c668038"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "寿张新班",
        "preface": "",
        "paragraphs": [
            "喜气棱棱肖紫岩，向来石燕毓奇男。",
            "九十入相今才半，七日为人恰后三。",
            "籍湿金闺穹地步，椒香玉斝盎春酣。",
            "赤松须待功名遂，蒲涧清泉墨菊潭。"
        ],
        "notes": "",
        "id": "8c8a23532b0114885495ef3eb70b7227"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送次儿解试",
        "preface": "",
        "paragraphs": [
            "四度牋名达帝聪，布衣便有此遭逢。",
            "吾家积庆为心印，一战收功在笔锋。",
            "举子头场关荐鹗，时文手段要屠龙。",
            "庭前手植森森桂，飞捷今秋好事重。"
        ],
        "notes": "",
        "id": "b7adccda68ff427add2e4dcc1f74e270"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "纪事保林尉韵",
        "preface": "",
        "paragraphs": [
            "清晨风日辟群阴，一纸三熏上帝临。",
            "或者贪功频滑手，毅然奋笔特诛心。",
            "冤辞頼有由言折，圣世难施汉法沉。",
            "此举岂谋身祸福，祗怜无罪絷南音。"
        ],
        "notes": "",
        "id": "7f37e74315e92b041f71704dab4d4b00"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "闻褫阁职免新任之报二首  其一",
        "preface": "",
        "paragraphs": [
            "远民冤甚草菅芟，抗论公庭出至𫍯。",
            "且喜一方全性命，何妨三字减头衔。",
            "机关平地藏深穽，仕宦伶人视戏衫。",
            "五逊州符今免矣，幅巾藜杖可松杉。"
        ],
        "notes": "",
        "id": "332434fb97c5ffc2ca30f349c06a58c9"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "闻褫阁职免新任之报二首  其二",
        "preface": "",
        "paragraphs": [
            "狂妄孤臣罪有余，三年三度挂丹书。",
            "群儿过计愁郎罢，外物浮名总子虚。",
            "只是儒酸真面目，不题道号混樵渔。",
            "亲朋欲语浇教醉，休与时人定毁誉。"
        ],
        "notes": "",
        "id": "a5145c89dd519c6b7469c7611d724d35"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送族子春叟游西广",
        "preface": "",
        "paragraphs": [
            "凤出丹山定九苞，桂林要拣一枝巢。",
            "久闻岩窦须幽讨，不是豪人莫泛交。",
            "鹤发频将安问寄，萤窗勤把旧书抄。",
            "功名到底还坚志，崛起新丰一草茅。"
        ],
        "notes": "",
        "id": "163d7e176c8c171aa9dc547635596d70"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "后峒月溪寺",
        "preface": "",
        "paragraphs": [
            "森森杉桧鬰相缪，散策何妨逐胜游。",
            "梵宇庄严传浙样，碧池荡漾纳泉流。",
            "将军赢得山林在，衲子多因粥饭留。",
            "眼界虽云欠轩豁，晚凉宜酒且夷犹。"
        ],
        "notes": "",
        "id": "a204cddd714442d21228681a3db676d9"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送荃翁张端义之惠阳",
        "preface": "",
        "paragraphs": [
            "吹面东风竖绿蓑，诗翁七十醉婆娑。",
            "放怀自号天随子，知我无如春梦婆。",
            "吟有小奚磨破砚，卧看赤脚踏行窝。",
            "太湖争似黄湾阔，高浪粘天独笑过。"
        ],
        "notes": "",
        "id": "e8ec44ff9d4b8163ab200eedeeb8caa4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "即席和人韵送荃翁",
        "preface": "",
        "paragraphs": [
            "诗似油翁背注油，知音世有几荆州。",
            "乍寒乍暖方榆火，无米无钱只叶舟。",
            "客况可堪今老大，人生何必尽封侯。",
            "津亭且莫匆匆去，万斛春醪任拍浮。"
        ],
        "notes": "",
        "id": "37f87064d7b4f3c7242e4ad2a96b264c"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送李路钤万入京",
        "preface": "",
        "paragraphs": [
            "运厄南州暴吏专，鹖冠却有好官员。",
            "捕猺怕损平人命，制锦尽除常例钱。",
            "枘凿一言辞辟郡，胸襟三略合筹边。",
            "景文匹马长相过，我愧才非玉局仙。"
        ],
        "notes": "",
        "id": "69129d75d030ca82a63818065e2c5261"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "和心字韵送林尉公琰校文",
        "preface": "",
        "paragraphs": [
            "鹄袍忙立老槐阴，争望文星早照临。",
            "称物衡无高下手，别形鉴有是非心。",
            "品题岂逐朱衣转，沙汰何妨苦海沉。",
            "将见贤书协舆论，真才到此遇知音。"
        ],
        "notes": "",
        "id": "cd5322a8cd41f11094ed1027ff1ce89e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "蒲涧和东坡韵",
        "preface": "",
        "paragraphs": [
            "四时冰柱湿风前，绝顶飞来一派泉。",
            "瘦蔓相牵根太古，苍崖特立探长天。",
            "灶荒孤鹤寻遗迹，寺老幽禽闯坐禅。",
            "闲日频游归复梦，结庐曾许蹑坡僊。"
        ],
        "notes": "",
        "id": "b88c87e834b4e2209a51446b94a06403"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "蒲涧山行宿景泰呈诸友人",
        "preface": "",
        "paragraphs": [
            "蒲根采得泛金船，滴水岩前且地僊。",
            "造物添支闲岁月，上恩不与好山川。",
            "意行芳草迷丹灶，旋摘新芽拨涧泉。",
            "欲雨还晴便登览，更消一宿白云巅。"
        ],
        "notes": "",
        "id": "ff3566fe554364924454531d448f7c2f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "四月十五游僧寺",
        "preface": "",
        "paragraphs": [
            "今日快逢僧结夏，不妨乘兴扣禅扉。",
            "山垂远瀑溪声急，风卷痴云雨脚稀。",
            "囊锦诗成僧借看，纹楸棋落鸟惊飞。",
            "此来莫讶凭栏久，杰阁新成拂翠微。"
        ],
        "notes": "",
        "id": "bdf645c9345bc648b549cb403ffa750f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "代送丘漕迪嚞",
        "preface": "",
        "paragraphs": [
            "假帅如公自古无，邦人久矣望锋车。",
            "政声难掩诸公说，明主周知万里余。",
            "豹尾鸡翘那欠此，莼羹鲈鲙且归欤。",
            "江头鼓动江船去，喜气欢声动里闾。"
        ],
        "notes": "",
        "id": "4f707eb7e911edfb48e242154c4c1fce"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "用人韵送梅纠梁现",
        "preface": "",
        "paragraphs": [
            "征鞍风软踏香尘，又送斯人南海濒。",
            "纠郡正资宾画重，洗冤须放笔头春。",
            "勉期圣处功夫到，肯学世间儿女颦。",
            "五瘴由心今一洗，笑渠辟瘴嚼人频。"
        ],
        "notes": "",
        "id": "9fc8a2d1c6dd8d765322e88f88bf1e44"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送舶使周申",
        "preface": "",
        "paragraphs": [
            "堂堂山立旧朝簪，久屈清流督献琛。",
            "风赶连艘出狮国，浪吹残句到鸡林。",
            "平生不隔同年面，中岁难禁惜别心。",
            "归见耆英定相问，只言闭户万山深。"
        ],
        "notes": "",
        "id": "e957ca68c486a9b0b318ec3643e0a765"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "赠宋省元巍荐经义",
        "preface": "",
        "paragraphs": [
            "杰作传来见一班，少年笔力老孱颜。",
            "根源有学皆堪味，首尾无瑕孰敢删。",
            "工要前篇人易取，说须两段意相关。",
            "森森天骨晶光缥，去必轩腾十二闲。"
        ],
        "notes": "",
        "id": "eff5c666613b8dd405290f40f85e29a2"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "八月骤寒",
        "preface": "",
        "paragraphs": [
            "秋欲中分暑更袢，金风崛起便成寒。",
            "桃笙夜展犹嫌执，狐向朝披便怯单。",
            "翻手炎凉真可笑，循环造化果无端。",
            "老来一任添霜缕，寒暑难磨只寸丹。"
        ],
        "notes": "",
        "id": "5fd3a0174148008f4f05f24ba33584f4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "中秋无月",
        "preface": "",
        "paragraphs": [
            "已孤前度一中秋，满望今宵月下游。",
            "药杵放闲灵兔懒，镜奁掩却素娥愁。",
            "知谁有术擎梯取，枉费当年弄斧修。",
            "天靳清明每如此，樽前休恨翳云浮。"
        ],
        "notes": "",
        "id": "489ae1050b92d797fffc94118d85e96e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "示儿用许广文韵",
        "preface": "",
        "paragraphs": [
            "斐然狂简不知非，席帽何时免诮讥。",
            "官样词章惟典雅，心腔理义要深几。",
            "各随鹏鷃高低适，一笑鸡虫得失微。",
            "偶未成名儿勿恨，我方追悔蹈文闱。"
        ],
        "notes": "",
        "id": "9c122f3bea2c0334e38b8ebe711a5cc3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "鉴空阁",
        "preface": "",
        "paragraphs": [
            "鉴空阁上赏僧轩，祇树深开不二门。",
            "一水横流界平野，数峰突起补前村。",
            "舟来舟去人多事，潮落潮生岸有痕。",
            "镇日长闲输老衲，倚筇独坐古榕根。"
        ],
        "notes": "",
        "id": "5d39d97bfc2f76101f10018c585fee04"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "建宁解归寄雪峰因大梦",
        "preface": "",
        "paragraphs": [
            "行脚今朝又起单，欣然归去得安闲。",
            "从前大梦难忘处，上白云山望雪山。"
        ],
        "notes": "",
        "id": "338dc9d593b1a498db98a3e4fdaa2b86"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "弋阳郑氏翠麓亭",
        "preface": "",
        "paragraphs": [
            "管领寒溪揖怪峰，径穿巨竹绿阴浓。",
            "幽人去后无猿鹤，冷落亭台湿藓封。"
        ],
        "notes": "",
        "id": "fa0be5872864bbf2a34a41d21b5e4630"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮梁弥僊游烂柯山赠以曲筇方笠",
        "preface": "",
        "paragraphs": [
            "葛坡龙竹东坡笠，合伴山人到洞天。",
            "柯烂想应留斧在，凭君试问石桥仙。"
        ],
        "notes": "",
        "id": "573c5376ee41603b52cbd46233c4e445"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "过严子陵钓台",
        "preface": "",
        "paragraphs": [
            "船重祗因将利去，船轻又恐为名来。",
            "如今羞见先生面，夜半撑船过钓台。"
        ],
        "notes": "",
        "id": "6ada38ed4f3704567031a2bc65554b98"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "劝梁青霞归罗浮旧隠",
        "preface": "",
        "paragraphs": [
            "逍遥八极片云浮，所过名山不久留。",
            "依旧片云归石峒，从今休更下山游。"
        ],
        "notes": "",
        "id": "0856dfc7be0281e8b5bad1d5dfb98527"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "南华寺五首  其一",
        "preface": "",
        "paragraphs": [
            "诵经听得入从门，壁上偷他四偈言。",
            "毕竟单传端的处，卖薪供母是心源。"
        ],
        "notes": "",
        "id": "229d06c8908bc2c9da94022e169d7025"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "南华寺五首  其二",
        "preface": "",
        "paragraphs": [
            "西方骨董南方宝，留镇曹溪几百年。",
            "自是后人当不得，有如翁者亦单传。"
        ],
        "notes": "",
        "id": "c84396c67a73076523c873a206771c08"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "南华寺五首  其三",
        "preface": "",
        "paragraphs": [
            "从前梵说堕虚空，独有坛经说不同。",
            "体用圆明皆宝相，一丁不识却心通。"
        ],
        "notes": "",
        "id": "03283eb4adec82d142b7ed8809b6758e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "南华寺五首  其四",
        "preface": "",
        "paragraphs": [
            "未参五祖已开山，合下全身此地安。",
            "不是香烟忘故里，衣留孔道要人看。"
        ],
        "notes": "",
        "id": "6cd709e6d12838eb7b674890049af1f7"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "南华寺五首  其五",
        "preface": "",
        "paragraphs": [
            "清者何曾饮盗泉，僧盂底饭逆巢田。",
            "此疑欲问师无语，风撼长松啸半天。"
        ],
        "notes": "",
        "id": "0eb13496be33330d3f81c05aa50529e3"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "雨行梅关二首  其一",
        "preface": "",
        "paragraphs": [
            "浓岚四合冻云痴，水墨连屏鬭崛奇。",
            "冲雨此行风景别，满山翠滴水帘垂。"
        ],
        "notes": "",
        "id": "d3dea7972190651dc9e2b3a5f8071cef"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "雨行梅关二首  其二",
        "preface": "",
        "paragraphs": [
            "通宵雨滴急催梅，枝北枝南晓尽开。",
            "多谢花神好看客，随车十里雪香来。"
        ],
        "notes": "",
        "id": "29ee28809d608f4b791ade4ed757e762"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "雪封寺二首  其一",
        "preface": "",
        "paragraphs": [
            "凿通危石张文献，勘破禅关卢祖师。",
            "奇事已堪夸北客，梅花先暖亦南枝。"
        ],
        "notes": "",
        "id": "399c95c306b92154caffdc68a3353f9b"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "雪封寺二首  其二",
        "preface": "",
        "paragraphs": [
            "征舆六月度梅关，大地清凉树影班。",
            "行客不须梅止渴，流泉到耳冷潺潺。"
        ],
        "notes": "",
        "id": "07e82e9a2b82872a4f5a93705079efba"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "峡山诗",
        "preface": "",
        "paragraphs": [
            "山通一水迳皇都，多少英豪出此途。",
            "传我飞来元羽翼，好风吹送过天衢。"
        ],
        "notes": "",
        "id": "8ee8f087de345572213f51b6b02d615f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "灵洲",
        "preface": "",
        "paragraphs": [
            "眼前无限往来舟，射利干名不肯休。",
            "少见人心如此寺，屹然砥柱在中流。"
        ],
        "notes": "",
        "id": "04b5a204cda890831fafd62bb602a034"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "池州溪桥",
        "preface": "",
        "paragraphs": [
            "万里长江吸一杯，等闲袖剑九华来。",
            "溪桥独坐无人识，又驾长风跨鹤回。"
        ],
        "notes": "",
        "id": "2172fd3a52d870cc0d18924721536b03"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "迎广帅徐意一大参五首  其一",
        "preface": "",
        "paragraphs": [
            "桂林旧著绣衣来，久矣余波拍越台。",
            "自古直臣多牧广，广平曾赋岭头梅。"
        ],
        "notes": "",
        "id": "23fe2b1a9ec9ff977d5281c4ef196eca"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "迎广帅徐意一大参五首  其二",
        "preface": "",
        "paragraphs": [
            "晓来竹马跃儿曹，次第牙幢压近郊。",
            "五老跨羊持色穗，也应欢喜侯前茅。"
        ],
        "notes": "",
        "id": "768595a3c1af494cfa7f6cb8338b6077"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "迎广帅徐意一大参五首  其三",
        "preface": "",
        "paragraphs": [
            "别去丹山划七春，一廛今日是滕民。",
            "拟撑钓舸迎前路，猿鹤从傍冷笑人。"
        ],
        "notes": "",
        "id": "b5d2437ad2c5535368ac2cd63ff4a4dc"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "迎广帅徐意一大参五首  其四",
        "preface": "",
        "paragraphs": [
            "鱼稻之乡雁鹜骄，鲸鲵喷沬撼江潮。",
            "明公自是威风手，南土应无莠害苗。"
        ],
        "notes": "",
        "id": "14f7479e53ac4da1ac8c5533dc1fff18"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "迎广帅徐意一大参五首  其五",
        "preface": "",
        "paragraphs": [
            "杜刘二子颍川居，出处虽同语嘿殊。",
            "勿谓寒蝉吾愿学，闭门自办静工夫。"
        ],
        "notes": "",
        "id": "bd849b8f1f666c227318d340cecbc17f"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "送魁星与李子先",
        "preface": "",
        "paragraphs": [
            "金斗高跳鬼状狞，世传此像是魁星。",
            "祥光闪烁开先兆，助子秋闱笔砚灵。"
        ],
        "notes": "",
        "id": "b4a0fd96e69dc3341800a612d9b2b44d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "司法曾子美新第荣归欲得余诗不敢效世俗谀语二首  其一",
        "preface": "",
        "paragraphs": [
            "里同清献久闻风，耿耿胸中便不同。",
            "一疏叫云韦布日，大廷对策想输忠。"
        ],
        "notes": "",
        "id": "60332e98903ef84c976f1c15c28ba781"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "司法曾子美新第荣归欲得余诗不敢效世俗谀语二首  其二",
        "preface": "",
        "paragraphs": [
            "舌似河悬笔水翻，春官首疏见忠肝。",
            "士须卓尔名当世，好取前修节行看。"
        ],
        "notes": "",
        "id": "84b120d9f4b829cfa0ad22391bc7d061"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "表释应端住兴化寺以其说而勉之二首  其一",
        "preface": "",
        "paragraphs": [
            "钵中滴水也难消，切莫贪他寺富饶。",
            "留取大皮缠大树，腹围紧紧篾三条。"
        ],
        "notes": "",
        "id": "a2d77da1b6f3631ffe41db812d491239"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "表释应端住兴化寺以其说而勉之二首  其二",
        "preface": "",
        "paragraphs": [
            "一般奇怪弄精魂，猪蚬皆餐针戏吞。",
            "未到空通渠地位，只当斋戒作沙门。"
        ],
        "notes": "",
        "id": "dd382ddfab9ca524cef55d0effebe796"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "白云狮子峰望罗浮",
        "preface": "",
        "paragraphs": [
            "不到罗浮瞥六年，后期几误铁桥仙。",
            "远云不隔山真面，西麓原同第七天。"
        ],
        "notes": "",
        "id": "6001dbe4beb8e5adb90fea290c73bb11"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "罗浮桃源峒",
        "preface": "",
        "paragraphs": [
            "灵符锁尽穴中蛇，深入千岩处士家。",
            "峒户隔云呼不应，时时流水出桃花。"
        ],
        "notes": "",
        "id": "d9ebd8cd42f9d2b1ae0a9cac73e2c9c9"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "戏题罗浮梁弥仙写真",
        "preface": "",
        "paragraphs": [
            "八十童颜双眼明，浪游湖海一身轻。",
            "莫将啖肉先生比，个是罗浮老树精。"
        ],
        "notes": "",
        "id": "1dcf20d205c6462c86ffa21ed5f06690"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "和徐意一韵赠宝积中空山",
        "preface": "",
        "paragraphs": [
            "道是空山却有渠，原来有有亦无无。",
            "若能空到真空处，万斛尘埃著碓夫。"
        ],
        "notes": "",
        "id": "2b2a5f838da1fb52791606b678ef62a1"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "采阳轩",
        "preface": "",
        "paragraphs": [
            "看尽西园十里梅，黄昏寒月趁人回。",
            "要圆一段清游事，更访仙宫索茗杯。"
        ],
        "notes": "",
        "id": "5fc74068aefd13bc65ea468437b1de1d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "古成之仙箕",
        "preface": "",
        "paragraphs": [
            "翁来灵笔舞龙蛇，翁去瑶坛锁暮霞。",
            "旧事欲谈三百载，五云阁上望仙槎。"
        ],
        "notes": "",
        "id": "9d0dd2f3f7dee9b469c662e5a9b3b1ab"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "书龙头义约簿二首  其一",
        "preface": "",
        "paragraphs": [
            "桂菊风香造榜天，门标捷帜地流钱。",
            "笔端快便行年顺，骑鹤缠腰身两全。"
        ],
        "notes": "",
        "id": "90f4bc2974bb590e1a0bc632ffb4c802"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "书龙头义约簿二首  其二",
        "preface": "",
        "paragraphs": [
            "雕鹗联翻二十名，看看金榜是同盟。",
            "河南人面分明见，尽说龙头谶已成。"
        ],
        "notes": "",
        "id": "f9ab651c73fd1d3bbdc07a6e17b6753a"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "重九日游南山峡觉海寺",
        "preface": "",
        "paragraphs": [
            "恰重阳日到南山，小摘黄花供绿樽。",
            "钟叩一声萧寺晚，移舟载月过前湾。"
        ],
        "notes": "",
        "id": "f8d63a92fe75f98221d7520406568ece"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "夜梦渔父求诗觉能记其全书赠梁弥仙",
        "preface": "",
        "paragraphs": [
            "酒湖无尽春无限，一叶江湖万里天。",
            "明月满篷风荻响，醉眠正在白鸥边。"
        ],
        "notes": "",
        "id": "c708e5bfbfb0a6a9a5558c02e4101086"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "众建莲社堂求疏语",
        "preface": "",
        "paragraphs": [
            "远公鼻孔著莲香，引得喃喃哄几场。",
            "供佛建庵人更错，参机元不在西方。"
        ],
        "notes": "",
        "id": "4bd64db9ef26dad364bfd8cf1e0cb6d8"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "浄慈释刺血写经赞",
        "preface": "",
        "paragraphs": [
            "此经如筏，写之著相。",
            "而刺血写，妄中之妄。",
            "经诸佛说，血父母生。",
            "何浄何垢，等为前尘。",
            "末法阇梨，沉酣入骨。",
            "一毫且靳，而况于血。",
            "血犹可舍，是知身幻。",
            "大痛一囘，直须臂断。"
        ],
        "notes": "",
        "id": "83122a3629475e9445857ddb21ac3a5b"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "三十五代张天师赞",
        "preface": "",
        "paragraphs": [
            "冷面皎霜凝，电光双目峥。",
            "生来元自别，不但父书灵。"
        ],
        "notes": "",
        "id": "d7e4f3945430098c8e35440d248c2d79"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "钟离仙赞",
        "preface": "",
        "paragraphs": [
            "衣兮木叶，髯戟面铁。",
            "所执何书，愿闻其说。"
        ],
        "notes": "",
        "id": "2996d44403fcddf4139fdebacf300f13"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "吕洞宾赞",
        "preface": "",
        "paragraphs": [
            "碧其风巾，皓其云袍。",
            "六合飞遨，仙中之豪。"
        ],
        "notes": "",
        "id": "90217fa396049fd0b0ad62f6ee2ac537"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "维摩赞",
        "preface": "",
        "paragraphs": [
            "丈室著不得文殊，众香国里薰教臭。",
            "无端诈病却成喑，只为从前多业口。"
        ],
        "notes": "",
        "id": "cccecc859e459abec94e148b52678a7d"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "竛竮山癯，搭飒野服。",
            "煮茗松根，煨芋岩曲。",
            "且农且渔，非仙非俗。",
            "淇傍何有，秋鹤霜竹。"
        ],
        "notes": "",
        "id": "dc02e6b672d6ac41f7d630389d4b8819"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "广州天庆观众妙堂东坡井泉铭",
        "preface": "",
        "paragraphs": [
            "老经云，坡记成。",
            "名非古，堂遂轻。",
            "两翁像，久晦冥。",
            "伟方公，旧贯仍。",
            "取彼栏，护此泓。",
            "新作盖，环以铭。",
            "遗千年，饮清泠。",
            "续坡谁，李昴英。"
        ],
        "notes": "",
        "id": "3290a68a92d7bfcccdaf74210f3db9f4"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "行者了宽等题钱买度牒疏四章  其一",
        "preface": "",
        "paragraphs": [
            "已办僧心，未圆僧相。",
            "才得方兄，便成和尚。"
        ],
        "notes": "",
        "id": "d20332f26d1e73492d75612c802ddef9"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "行者了宽等题钱买度牒疏四章  其二",
        "preface": "",
        "paragraphs": [
            "作佛何曾要裹缠，顶门尚欠世间钱。",
            "舍身者与舍佛者，选佛场中化有缘。"
        ],
        "notes": "",
        "id": "f84bd54063f2208d000ad0917ee7657e"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "行者了宽等题钱买度牒疏四章  其三",
        "preface": "",
        "paragraphs": [
            "作佛本无相，为僧却要钱。",
            "岂无人割舍，为结恶因缘。"
        ],
        "notes": "",
        "id": "c34fa65d3f29a89199fd0b9ae44690a2"
    },
    {
        "author": "李昴英",
        "dynasty": "宋",
        "type": "诗",
        "rhythmic": "",
        "title": "行者了宽等题钱买度牒疏四章  其四",
        "preface": "",
        "paragraphs": [
            "即心是佛，见性成僧。",
            "无奈世缘，要二尺绫。"
        ],
        "notes": "",
        "id": "614b7ca933c608217b5adaebf01e110e"
    }
]