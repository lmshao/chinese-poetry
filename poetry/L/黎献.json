[
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "父子龙门客，衣冠濮邸孙。",
            "海桑尘劫换，文献故家存。",
            "白璧今横道，青衫此盖棺。",
            "风流顿消歇，些罢涕汍澜。"
        ],
        "notes": "",
        "id": "e1d174d89d85b400c6d4d3fae0f8cfe8"
    },
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "岭海英游少，诗书旺气衰。",
            "先生今不起，后死竟安归。",
            "文曲星何暝，灵光赋又非。",
            "儒宗真可憾，岂但哭吾私。"
        ],
        "notes": "",
        "id": "e7dc528934971d392ab08e52950b1a54"
    },
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽赵秋晓  其三",
        "preface": "",
        "paragraphs": [
            "净觉草未宿，先生复踵之。",
            "百年几英特，三载两凋萎。",
            "此去无欢日，重逢有梦时。",
            "向来觞咏地，衰柳带斜晖。"
        ],
        "notes": "",
        "id": "668197f5ffd290dc26dcc963842bf03a"
    },
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽赵秋晓  其四",
        "preface": "",
        "paragraphs": [
            "假馆惭何补，叨邻卜偶从。",
            "灯曾分夜读，歌忍相晨舂。",
            "一壁山河邈，他生饮啄同。",
            "眼前无此屋，风雨忆帡幪。"
        ],
        "notes": "",
        "id": "0d77a399d2abffb5880aca992212d2a6"
    },
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽陈月桥",
        "preface": "",
        "paragraphs": [
            "先生仙去上青冥，收拾华词付六丁。",
            "遗像堂堂千古月，名公落落几晨星。",
            "文章有子传灯印，学校无人属典型。",
            "公论权衡嗟已矣，兴言及此涕交零。"
        ],
        "notes": "",
        "id": "cb0a4bcac3b24a6bc896997226d1206b"
    },
    {
        "author": "黎献",
        "dynasty": "宋",
        "type": "诗",
        "rhythmic": "",
        "title": "挽陈淡交先生",
        "preface": "",
        "paragraphs": [
            "承师受业忆同门，如水之交昔有年。",
            "痛哭鸰原情未已，徘徊𫛳舍意凄然。",
            "功名早领贤书荐，世业由来家学传。",
            "硕德晨星嗟已矣，试编遗稿泪潸涟。"
        ],
        "notes": "",
        "id": "209473bdd3190f9c56b77cc73850baf5"
    }
]