[
    {
        "author": "来廷绍",
        "dynasty": "宋",
        "type": "诗",
        "rhythmic": "",
        "title": "过洞庭",
        "preface": "",
        "paragraphs": [
            "日落君山暮，秋风过洞庭。",
            "一官身外物，千里客中情。",
            "北望乡关远，南来旅雁鸣。",
            "孤帆无限恨，斜指岳阳城。"
        ],
        "notes": "",
        "id": "dd82db51d3e75842379755081acd4aae"
    },
    {
        "author": "来廷绍",
        "dynasty": "宋",
        "type": "诗",
        "rhythmic": "",
        "title": "洞庭夜泊",
        "preface": "",
        "paragraphs": [
            "两岸树苍苍，孤舟湘水旁。",
            "猿声啼不住，明月照篷窗。"
        ],
        "notes": "",
        "id": "e72fd417cd9025864a08ef3acfaa2a07"
    },
    {
        "author": "来廷绍",
        "dynasty": "宋",
        "type": "诗",
        "rhythmic": "",
        "title": "正命诗",
        "preface": "",
        "paragraphs": [
            "病卧僧房两月多，英雄壮志渐消磨。",
            "昨宵饮药疑尝胆，今日披衣似挽戈。",
            "分付家人扶旅榇，莫教释子念弥陀。",
            "此心不死谁如我，临了连声三渡河。"
        ],
        "notes": "",
        "id": "676e5942b13052153b2cd7a2d0905bfc"
    }
]