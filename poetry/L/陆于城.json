[
    {
        "author": "陆于城",
        "dynasty": "宋",
        "type": "诗",
        "rhythmic": "",
        "title": "和孙氏池亭",
        "preface": "",
        "paragraphs": [
            "断崖青松林，林下覆烟草。",
            "一径扪绿萝，数里寻芳藻。",
            "岩开野人屋，结构凭孤岛。",
            "石断寒泉流，亭幽翠𪩘绕。",
            "攫拏龙虎状，宛若鬼神造。",
            "隔崖闻湍声，当窗见夕照。",
            "巴南绝景处，胜似东溪好。",
            "万籁清心胸，孤云豁烦恼。",
            "罇邀骢马客，写物穷探讨。",
            "琴匣闲时开，柴门不须鏁。",
            "孰云造化工，永与天地保。",
            "长揖谢王侯，尘氛徒浩渺。"
        ],
        "notes": "",
        "id": "ec02457645dcd46ad70d792790cfb229"
    }
]