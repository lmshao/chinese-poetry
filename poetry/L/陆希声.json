[
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "山居即事二首 一",
        "preface": "",
        "paragraphs": [
            "君山苍翠接青冥，东走洮湖上洞庭。",
            "茅屋向阳梳白发，竹窓深夜诵丹经。",
            "涌泉回泬鱼龙气，怪石惊腾鸟兽形。",
            "为问前时金马客，此焉还作少微星。"
        ],
        "notes": "",
        "id": "0deb5ef1d16bf1aad7c92927b1676d77"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "山居即事二首 二",
        "preface": "",
        "paragraphs": [
            "不是幽栖矫性灵，从来无意在膻腥。",
            "满川风物供高枕，四合云山借画屏。",
            "五鹿归来惊岳岳，孤鸿飞去入冥冥。",
            "君阳遁叟何为乐，一炷清香两卷经。"
        ],
        "notes": "",
        "id": "f18bc0b1d529c59e4a4dd146ded54f06"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 苦竹迳",
        "preface": "",
        "paragraphs": [
            "山前无数碧琅玕，一迳清森五月寒。",
            "世上何人怜苦节，应须细问子猷看。"
        ],
        "notes": "",
        "id": "919492bc8c6f248b4f683227309d1ff3"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 梅花坞",
        "preface": "",
        "paragraphs": [
            "冻蘂凝香色艳新，小山深坞伴幽人。",
            "知君有意凌寒色，羞共千花一样春。"
        ],
        "notes": "",
        "id": "d36e3c8e9bdf9bc46b9cfaf75c4424ef"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 石兕台",
        "preface": "",
        "paragraphs": [
            "大河波浪激潼关，青兕胡为伏此山。",
            "遥想楚王云梦泽，蜺旌羽盖定空还。"
        ],
        "notes": "",
        "id": "2b7b472cfe5847dafb8631d17fe5f75f"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 讲易台",
        "preface": "",
        "paragraphs": [
            "年逾知命志尤坚，独向青山更绝编。",
            "天下有山山有水，养蒙肥遯正翛然。"
        ],
        "notes": "",
        "id": "c4fbcfd9c48c9ed40ce2f80dda80ce53"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 观鱼亭",
        "preface": "",
        "paragraphs": [
            "惠施徒自学多方，谩说观鱼理未长。",
            "不得庄生濠上旨，江湖何以见相忘。"
        ],
        "notes": "",
        "id": "6b81c2f29b48befbad8c4810a152bc8f"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 绿云亭",
        "preface": "",
        "paragraphs": [
            "六月清凉绿树阴，小亭高卧涤烦襟。",
            "羲皇向上何人到，永日时时弄素琴。"
        ],
        "notes": "",
        "id": "f73805b69ac66f573aaa6245b6ff4fc2"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 清辉堂",
        "preface": "",
        "paragraphs": [
            "野人心地本无机，为爱茅簷倚翠微。",
            "尽日尊前谁是客，秋山含水有清辉。"
        ],
        "notes": "",
        "id": "8cd2bcc478b31129090179bd0936ca36"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 观妙庵",
        "preface": "",
        "paragraphs": [
            "妙理难观旨甚深，欲知无欲是无心。",
            "茅庵不异人间世，河上真人自可寻。"
        ],
        "notes": "",
        "id": "82b54697df2c1bd1339c87ca57d4bdc8"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 西阳亭",
        "preface": "",
        "paragraphs": [
            "隔林残日照孤亭，玄[晏]先生酒未醒。",
            "入夜莫愁迷下路，昔人犹在逐流萤。"
        ],
        "notes": "",
        "id": "37d3f6d423615de364eeb974dcffa1d7"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 弄云亭",
        "preface": "",
        "paragraphs": [
            "自知无业致吾君，只向春山弄白云。",
            "已共此山私断当，不须转辙重移文。"
        ],
        "notes": "",
        "id": "83dab4120174b1a22d6fb779f15f0a48"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 伏龟堂",
        "preface": "",
        "paragraphs": [
            "盘崖蹙缩似灵龟，鬼谷先生隐遁时。",
            "不独卷怀经世志，白云流水是心期。"
        ],
        "notes": "",
        "id": "472fb7570a825604a08ead5fd28dffec"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 桃花谷",
        "preface": "",
        "paragraphs": [
            "君阳山下足春风，满谷仙桃照水红。",
            "何必武陵源上去，涧边好过落花中。"
        ],
        "notes": "",
        "id": "6b1faa8c8df09cfc1bb51e88576f5629"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 含桃圃",
        "preface": "",
        "paragraphs": [
            "小圃初晴风露光，含桃花发满山香。",
            "看花对酒心无事，倍觉春来白日长。"
        ],
        "notes": "",
        "id": "28f8985a4c2a0c4d06be03561827f25f"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 茗坡",
        "preface": "",
        "paragraphs": [
            "二月山家谷雨天，半坡芳茗露华鲜。",
            "春醒酒病兼消渴，惜取新芽旋摘煎。"
        ],
        "notes": "",
        "id": "321f9714e74f44e8b61fbda0b25b3af4"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 松岭",
        "preface": "",
        "paragraphs": [
            "岭上青松手自栽，已能苍翠映莓苔。",
            "岁寒本是君家事，好送清风月下来。"
        ],
        "notes": "",
        "id": "4cf116b2728a66d37e0fe19db88ff852"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 桃溪",
        "preface": "",
        "paragraphs": [
            "芳草霏霏遍地齐，桃花脉脉自成谿。",
            "也知百舌多言语，任向春风尽意啼。"
        ],
        "notes": "",
        "id": "9d0760de0e199e69819a09679ed0db28"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 李径",
        "preface": "",
        "paragraphs": [
            "一径秾芳万蘂攒，风吹雨打未摧残。",
            "怜君尽向高枝发，应为行人要整冠。"
        ],
        "notes": "",
        "id": "dbd3a6bf044919ebad321c1189d15617"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 鸿盘",
        "preface": "",
        "paragraphs": [
            "落落飞鸿渐始盘，青云起处剩须看。",
            "如今天路多矰缴，纵使衔芦去也难。"
        ],
        "notes": "",
        "id": "6ab6d559516bc5d629a1f4968cdf35b7"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "阳羡杂咏十九首 偃月岭",
        "preface": "",
        "paragraphs": [
            "山岭依稀偃月形，数层倚石叠空青。",
            "几回雪夜寒光积，直似金光照户庭。"
        ],
        "notes": "",
        "id": "d739d9c9ed4e9f4931864891d00e7351"
    },
    {
        "author": "陆希声",
        "dynasty": "唐",
        "type": "诗",
        "rhythmic": "",
        "title": "寄{巩/言}光上人",
        "preface": "",
        "paragraphs": [
            "笔下龙蛇似有神，天池雷雨变逡巡。",
            "寄言昔日不龟手，应念江头洴澼人。"
        ],
        "notes": "",
        "id": "08a558f7b6f43f8abab1605f9f0467d8"
    }
]