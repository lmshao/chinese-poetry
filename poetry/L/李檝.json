[
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "拾得红英不忍残，殷勤更觅旧枝安。",
            "情知不似开时好，犹胜溪头水面看。"
        ],
        "notes": "",
        "id": "43a07d2ce27db0ae7f1d61966f1923a8"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "日长无客到山家，藓晕封苔一迳斜。",
            "睡美不知中夜雨，起来惊落半岩花。"
        ],
        "notes": "",
        "id": "5a6165ce520b4d4967911706a0ed20ec"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "晚春曲",
        "preface": "",
        "paragraphs": [
            "春欲归何处，流鶑也不知。",
            "只应江上水，暗与落花期。"
        ],
        "notes": "",
        "id": "778bf389a055f7da3c370acd8caa398b"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "有约",
        "preface": "",
        "paragraphs": [
            "杨柳垂隄水遶门，可人清景近黄昏。",
            "明朝有约谁先到，手掐花梢记月痕。"
        ],
        "notes": "",
        "id": "893ddb72fac27383af227937cda8f22a"
    }
]