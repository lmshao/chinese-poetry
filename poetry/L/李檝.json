[
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "拾得红英不忍残，殷勤更觅旧枝安。",
            "情知不似开时好，犹胜溪头水面看。"
        ],
        "notes": "",
        "id": "833ddc6f747a86ae5c84223bbb1cf820"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "山家",
        "preface": "",
        "paragraphs": [
            "日长无客到山家，藓晕封苔一迳斜。",
            "睡美不知中夜雨，起来惊落半岩花。"
        ],
        "notes": "",
        "id": "ad0089e635835c85945ebf2bfe750fa9"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "晚春曲",
        "preface": "",
        "paragraphs": [
            "春欲归何处，流鶑也不知。",
            "只应江上水，暗与落花期。"
        ],
        "notes": "",
        "id": "076f0185f5a0392b7fe81d037fecaec9"
    },
    {
        "author": "李檝",
        "dynasty": "宋",
        "type": "诗",
        "rhythmic": "",
        "title": "有约",
        "preface": "",
        "paragraphs": [
            "杨柳垂隄水遶门，可人清景近黄昏。",
            "明朝有约谁先到，手掐花梢记月痕。"
        ],
        "notes": "",
        "id": "ab6c8f1568328bc5ae13c8d52f9e16c5"
    }
]