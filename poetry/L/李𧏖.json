[
    {
        "author": "李𧏖",
        "dynasty": "唐",
        "type": "诗",
        "rhythmic": "",
        "title": "题善权寺石壁",
        "preface": "",
        "paragraphs": [
            "四周寒暑镇湖关，三卧漳滨带病颜。",
            "报国虽当存死节，解龟终得遂生还。",
            "容华渐改心徒壮，志气无成鬓早斑。",
            "从此使归林薮去，更将余奉买南山。",
            "（见海宁吴骞《拜经楼诗话》卷二第十七条。",
            "同治《增修宜兴县壹》卷十《艺文志》亦载之。",
            "）（又见《古今图书集成·山川典》卷九九《善权洞部》。",
            "）（〖1〗《拜经楼诗话》卷二：「唐李𧏖诗世不多见。",
            "宜兴善卷二毅题石壁一首曰〖诗畧〗。",
            "盖𧏖太和时尝见白龙于此，其诗尚有元和遗音。",
            "𧏖本名虬，将赴举，梦名上添一画成虱字，及寤，曰：『虱者，𧏖也。",
            "』乃更名，果登第。",
            "皆可补《全唐纪事》之遗。",
            "」望按：《全唐文》卷七八八收李𧏖《请自出俸钱收赎善权寺事奏文》一篇，畧谓「寺在县南五十里离墨山，是齐时建立。",
            "……寺内有洞府三所。",
            "号为干洞者，石室通明处可坐五百余人，稍暗处，执炬验入，不知深浅。",
            "……洞门直下便临大水洞，潺湲宛转，湍濑实繁，于山腹内漫流入小水洞。",
            "小水洞亦是一石室，室内水泉无底，大旱不竭。",
            "洞门对斋堂厨库，似非人境。",
            "洞内常有云气升腾，云是龙神所居之处。",
            "臣大和中在此习业。",
            "……臣怀此冤愤近三十年。",
            "……今请自出俸钱依元买收赎，访名僧主持，教化同力，却造成善权寺。",
            "……」诚如此文所云，大和中李𧏖曾于此习业，三十年后始出俸钱收赎，推其时当在壹宗咸通中。",
            "然则题此诗于寺壁，要亦咸通间事矣。",
            "）。"
        ],
        "notes": "",
        "id": "6e0616a8f67fe944e81925a696e28a0e"
    }
]