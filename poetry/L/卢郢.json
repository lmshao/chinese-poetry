[
    {
        "author": "卢郢",
        "dynasty": "唐",
        "type": "诗",
        "rhythmic": "",
        "title": "黄鹤楼（《宋诗纪事》亦未收）",
        "preface": "",
        "paragraphs": [
            "黄鹤何年去杳冥，高城千载倚江城。",
            "碧云朝卷四山景，流水夜传三峡声。",
            "柳暗西州供骋望，草芳南浦徧离情。",
            "登临一晌须回首，看却乡心万感生。",
            "（《古今图书集成·职方典》一一二五《武昌府部》）（〖1〗见北宋熙宁间刻《鄂州杂诗碑》，参前「贾岛」条。",
            "又见《方舆胜览》卷二八。",
            "）。"
        ],
        "notes": "",
        "id": "8d0583542ab2c50bbf700a002b2b4bcc"
    },
    {
        "author": "卢郢",
        "dynasty": "唐",
        "type": "诗",
        "rhythmic": "",
        "title": "残丝曲",
        "preface": "",
        "paragraphs": [
            "春风骀荡吹人衣，残丝罥花曳空飞。",
            "闲愁十丈断不得，雄蜂雌蝶相因依。",
            "高楼夹路凌云起，琐窗鸾柱弹《流水》。",
            "莺声啼老杨柳烟，香梦蒙蒙隔千里。",
            "（见清朱绪曾编《金陵诗徴》卷五。",
            "）。"
        ],
        "notes": "",
        "id": "0bfec5a221a8df828aedc622dd1419df"
    }
]