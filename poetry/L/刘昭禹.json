[
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "括苍山",
        "preface": "",
        "paragraphs": [
            "尽日行方半，诸山直下看。",
            "白云随步起，危径极天盘。",
            "瀑顶桥形小，溪边店影寒。",
            "往来空太息，玄鬓改非难。"
        ],
        "notes": "",
        "id": "d4ace8a3a5449beea358309809a9c216"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "忆天台山",
        "preface": "",
        "paragraphs": [
            "常记游灵境，道人情不低。",
            "岩房容偃息，天路许相携。",
            "霞散曙峰外，虹生凉瀑西。",
            "何当尘役了，重去听猨啼。"
        ],
        "notes": "",
        "id": "74016137e7f391674dbbc801db470f73"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "冬日暮国清寺留题",
        "preface": "",
        "paragraphs": [
            "天台山下寺，冬暮景如屏。",
            "树密风长在，年深像有灵。",
            "高钟疑到月，远烧欲连星。",
            "因共真僧话，心中万虑宁。"
        ],
        "notes": "",
        "id": "424b745612e6ee4206e63e952395ed87"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "灵溪观",
        "preface": "",
        "paragraphs": [
            "鼇海西边地，宵吟景象宽。",
            "云开孤月上，瀑喷一山寒。",
            "人异发常绿，草灵秋不干。",
            "无由此栖息，魂梦在长安。"
        ],
        "notes": "",
        "id": "7801d0ad8fcc15c92f0c36878658264b"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "怀华山隐者",
        "preface": "",
        "paragraphs": [
            "先生入太华，杳杳绝良音。",
            "秋梦有时见，孤云无处寻。",
            "神清峰顶立，衣冷瀑边吟。",
            "应笑干名者，六街尘土深。"
        ],
        "notes": "",
        "id": "2c73786f39e9f9d13ff4bee4face245a"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "赠惠律大师",
        "preface": "",
        "paragraphs": [
            "秋是忆山日，禅窗露洒余。",
            "几悬华顶梦，应寄沃洲书。",
            "风月资吟笔，杉篁笼静居。",
            "满城谁不重，见著紫衣初。"
        ],
        "notes": "",
        "id": "687891b155fec128bac72941d038dc1f"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "经费冠卿旧隐",
        "preface": "",
        "paragraphs": [
            "节高终不起，死恋九华山。",
            "圣主情何切，孤云性本闲。",
            "名传中国外，坟在乱松间。",
            "依约曾栖处，斜阳鸟自还。"
        ],
        "notes": "",
        "id": "b20e4b91c54d261f56051440e5f113b6"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "一雨一番晴，山林冷落青。",
            "莫侵残日噪，正在异乡听。",
            "孤馆宿漳浦，扁舟离洞庭。",
            "年年当此际，那免鬓凋零。"
        ],
        "notes": "",
        "id": "a55732bba2b1d090bd9161b725011b71"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "送休公归衡",
        "preface": "",
        "paragraphs": [
            "草履初登南岳船，铜瓶犹贮北山泉。",
            "衡阳旧寺春归晚，门锁寒潭几树蝉。"
        ],
        "notes": "",
        "id": "0dc20bc3d90b947bc4213d9fc03fe48b"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "句向夜深得，心从天外归。",
            "危楼聊侧耳，高柳又鸣蝉。",
            "藓色围波井，花阴上竹楼。",
            "对面电瞋树，当街雨趁人。",
            "春光怀玉阙，万里起初程。",
            "江上呼风去，天边挂席飞。",
            "漆灯寻黑洞，之字上危峰。"
        ],
        "notes": "",
        "id": "4dafc63c9956d28cceda2dc620de1297"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "僊都山留题",
        "preface": "",
        "paragraphs": [
            "林下事无非，尘中竟不知。",
            "白云深拥我，青石合眠谁。",
            "山静捣灵药，夜闲论古诗。",
            "此来亲羽客，何日变枯髭。"
        ],
        "notes": "",
        "id": "6471a682f2809b4c90b67ceaf14ebc5d"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "晚霁望岳𪋤",
        "preface": "",
        "paragraphs": [
            "湘西斜日边，峭入几寻天。",
            "翠落重城内，屏开万户前。",
            "崖崚危溅瀑，林罅静通仙。",
            "谁肯功成后，相携扫石眠。"
        ],
        "notes": "",
        "id": "197187b22beb9d47c52b124b9cc405eb"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "石笋",
        "preface": "",
        "paragraphs": [
            "千古海门石，移归吟叟居。",
            "窍腥蛟出后，形瘦浪冲余。",
            "工语宁无玉，僧知忽有书。",
            "好期仙者叱，变化向庭隅。"
        ],
        "notes": "",
        "id": "1cbf3d1bb237af77ac30843901195fdb"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "伤雨后牡丹",
        "preface": "",
        "paragraphs": [
            "废功看不已，醉起又持杯。",
            "数日帘常卷，中宵雨忽来。",
            "凄凉无戏蝶，零落在苍苔。",
            "造化根难问，令人首可回。"
        ],
        "notes": "",
        "id": "63a96de530fd9f0f26d4f7366b59776c"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "送人红花栽",
        "preface": "",
        "paragraphs": [
            "世上红蕉异，因移万里根。",
            "艰难离瘴土，潇洒入朱门。",
            "叶战青云韵，花零宿露痕。",
            "长安多未识，谁想动吟魂。"
        ],
        "notes": "",
        "id": "d390066ae4a54f81c680d1be2afd34e1"
    },
    {
        "author": "刘昭禹",
        "dynasty": "唐",
        "type": "诗",
        "rhythmic": "",
        "title": "田家",
        "preface": "",
        "paragraphs": [
            "高原耕种罢，牵犊负薪归。",
            "深夜一炉火，浑家身上衣。",
            "（见《竹庄诗话》卷二十引《禁脔》）（按：昭禹，《竹庄诗话》误作「禹昭」。",
            "）。"
        ],
        "notes": "",
        "id": "1a57f7853aa7e6d82584449111fd9464"
    }
]