[
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "和母同州丁巳吟",
        "preface": "",
        "paragraphs": [
            "行高名并美，命否数皆殂。",
            "嗟尔百君子，贤哉二丈夫。",
            "世方敦薄俗，谁复距虚无。",
            "望道咸瞠若，修梁遽坏乎。",
            "密章燔汉绶，环绖泣秦儒。",
            "頼有诸良友，能令绍不孤。"
        ],
        "notes": "",
        "id": "cd978a79128f1cda5d298bc073109193"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "飞赴山",
        "preface": "",
        "paragraphs": [
            "最胜西峰下，林梢四望亭。",
            "江山观掌握，梁益布丹青。"
        ],
        "notes": "",
        "id": "8df207ddd983d0ead60e4ea2f768b611"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "西园辨兰亭",
        "preface": "",
        "paragraphs": [
            "手种丛兰对小亭，辛勤为访正嘉名。",
            "终身佩服骚人宅，举国传香楚子城。",
            "削玉紫芽凌腊雪，贯珠红露缀春英。",
            "若非郢客相开示，几被方言误一生。"
        ],
        "notes": "",
        "id": "c87ea0b87b0abdea4c20483ec3d5de36"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "万里桥",
        "preface": "",
        "paragraphs": [
            "万里桥西万里亭，锦江春涨与隄平。",
            "拏舟直入修篁里，坐听风湍澈骨清。"
        ],
        "notes": "",
        "id": "7dcaf65fb84fa59f95c5931abf8ae7fe"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "送朱寿昌迎母东归",
        "preface": "",
        "paragraphs": [
            "去年谪守豫章南，楚岸方舟鹢首衔。",
            "君便得亲夸彩服，我方违养苦征帆。",
            "春来重到青山郭，膝下同荣□绮衫。",
            "尤爱中条更相类，板舆时可到西岩。"
        ],
        "notes": "",
        "id": "923e7fb7fdd514e062229f07cc177a0b"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "幸太学倡和",
        "preface": "",
        "paragraphs": [
            "清晓金舆出建章，祠宫转仗指虞庠。",
            "三千逢掖裾如雪，十万勾陈锦作行。",
            "再拜新仪瞻鲁圣，一篇古训赞周王。",
            "崇儒盛世无云补，扈跸空惭集论堂。"
        ],
        "notes": "",
        "id": "ca7c15f5092289a71b773bea433b1066"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天仓三十六，寒拥翠微宫。"
        ],
        "notes": "",
        "id": "357993c6ec46204728a4b597d2319bbd"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "岩晖万古照，泉漏六时飞。"
        ],
        "notes": "",
        "id": "9496620780a576bf3a19983e4354237a"
    },
    {
        "author": "吕大防",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "树向仙山老，枝经汉水燔。"
        ],
        "notes": "",
        "id": "fc6a55f8e53cc89adc078f8dcc6885ba"
    }
]