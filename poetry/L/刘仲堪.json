[
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 鸣弦峰",
        "preface": "",
        "paragraphs": [
            "奇峰枕高岸，回合藏云烟。",
            "直上数百仞，倒影浮清涟。",
            "民传舜南狩，向此鸣朱弦。",
            "至今万籁寂，雅韵犹泠然。"
        ],
        "notes": "",
        "id": "bf1ef3d75a345067d962f7ba307c36df"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 薰风亭",
        "preface": "",
        "paragraphs": [
            "兹亭最高时，势与群峰仵。",
            "层轩一以临，万物皆下顾。",
            "赓歌音久绝，缔构意何古。",
            "猿鸟岂有知，腾翔如率舞。"
        ],
        "notes": "",
        "id": "0acb62158d6749c3918500f4ef823e89"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 涵晖谷",
        "preface": "",
        "paragraphs": [
            "嵌空在山半，天设兹闲敞。",
            "清虚生昼白，高回传遥响。",
            "穷应到真境，憩暂祛烦想。",
            "岩石如可耕，此地堪长往。"
        ],
        "notes": "",
        "id": "0cc5f4d3bc085b6e16da184b477cab41"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 凌烟嶂",
        "preface": "",
        "paragraphs": [
            "嵚崟才数仞，逦迤极幽致。",
            "藤萝与苔藓，蔓延相□□。",
            "青天炼可补，沧海鞭难至。",
            "运物者何为，并此侪魑魅。"
        ],
        "notes": "",
        "id": "3b16cd5d67cf6461bd80c790dce41003"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 宣圣庙",
        "preface": "",
        "paragraphs": [
            "翼翼素王宫，夸倚高峰右。",
            "烟云覆幽邃，树石丛奇秀。",
            "丹青古冕服，赭垩新缔构。",
            "率土被儒风，九夷信何陋。"
        ],
        "notes": "",
        "id": "2acd74ba57d702f23e95dfbb4a972428"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 沂风亭",
        "preface": "",
        "paragraphs": [
            "四楹倚岩壁，一径临临烟坞。",
            "诜诜讲习罢，济济生徒□。",
            "振衣嘉树阴，浴德青江浒。",
            "舞咏自忘归，何须在邹鲁。"
        ],
        "notes": "",
        "id": "68d407747e941d28687cd0ebd577e89c"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 来学亭",
        "preface": "",
        "paragraphs": [
            "□云忽上征，簷庑如翚翅。",
            "横经就一隅，负笈来千里。",
            "止同矍相圃，□类公□市。",
            "静听弦诵声，杳在层峦里。"
        ],
        "notes": "",
        "id": "6de81ad04b778e772b1924cf86adc22b"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 集儒阁",
        "preface": "",
        "paragraphs": [
            "飞阁敞东轩，俯瞰长江泻。",
            "晨霞晃梁际，晴虹隐波下。",
            "诸生肄业余，群吏时享罢。",
            "清风四座来，兹焉纵嘉话。"
        ],
        "notes": "",
        "id": "6a3efd0f17f551e5237831bc9836b35c"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 读易堂",
        "preface": "",
        "paragraphs": [
            "八卦既成列，幽赞天地功。",
            "邈哉九圣意，究此□堂中。",
            "□机□严□，华□□涧松。",
            "□□理傥析，欲游学□踪。"
        ],
        "notes": "",
        "id": "df5691dfaea302a7508856aac1109f94"
    },
    {
        "author": "刘仲堪",
        "dynasty": "宋",
        "type": "诗",
        "rhythmic": "",
        "title": "南山十咏 □书院",
        "preface": "",
        "paragraphs": [
            "凿石导行径，刊木罗居室。",
            "微云□总户，青岚照缃帙。",
            "洁士□□堵，志人轻尺璧。",
            "况近□山水，勉旃此游息。"
        ],
        "notes": "",
        "id": "87aa6f103803c3f3780e76a967c6fcf0"
    }
]