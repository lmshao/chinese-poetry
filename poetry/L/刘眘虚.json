[
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "美人何荡漾，湖上风月长。",
            "玉手欲有赠，裴回双鸣珰。",
            "歌声随渌水，怨色起朝阳。",
            "日暮还家望，云波横洞房。"
        ],
        "notes": "",
        "id": "69bf351988ea69eeacb72949c243e55a"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "美人何荡漾，湖上风日长。",
            "玉手欲有赠，裴回双明珰。",
            "歌声随绿水，怨色起青阳。",
            "日暮还家望，云波横洞房。"
        ],
        "notes": "",
        "id": "69bf351988ea69eeacb72949c243e55a"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "九日送人",
        "preface": "",
        "paragraphs": [
            "海上正摇落，客中还别离。",
            "同舟去未已，远送新相知。",
            "流水意何极，满尊徒尔为。",
            "从来菊花节，早已醉东篱。"
        ],
        "notes": "",
        "id": "819bcd3fd7a69bf256478a98a6e2181d"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "暮秋扬子江寄孟浩然",
        "preface": "",
        "paragraphs": [
            "木叶纷纷下，东南日烟霜。",
            "林山相晚暮，天海空青苍。",
            "暝色况复久，秋声亦何长。",
            "孤舟兼微月，独夜仍越乡。",
            "寒笛对京口，故人在襄阳。",
            "咏思劳今夕，江汉遥相望。"
        ],
        "notes": "",
        "id": "887a3522062e8f660aeac4b4fbebe63c"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "浔阳陶氏别业",
        "preface": "",
        "paragraphs": [
            "陶家习先隐，种柳长江边。",
            "朝夕浔阳郭，白衣来几年。",
            "霁云明孤岭，秋水澄寒天。",
            "物象自清旷，野情何绵联。",
            "萧萧丘中赏，明宰非徒然。",
            "愿守黍稷税，归耕东山田。"
        ],
        "notes": "",
        "id": "b60085156290646297e32a2341d33e8a"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "登庐山峰顶寺",
        "preface": "",
        "paragraphs": [
            "孤峰临万象，秋气何高清。",
            "天际南郡出，林端西江明。",
            "山门二缁叟，振锡闻幽声。",
            "心照有无界，业悬前后生。",
            "虽知真机静，尚与爱网幷。",
            "方首金门路，未遑参道情。"
        ],
        "notes": "",
        "id": "1edb912106c67337082255f60e3543d2"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "寻东溪还湖中作",
        "preface": "",
        "paragraphs": [
            "出山更回首，日暮清溪深。",
            "东岭新别处，数猨叫空林。",
            "昔游有初迹，此路还独寻。",
            "幽兴方在往，归怀复为今。",
            "云峰劳前意，湖水成远心。",
            "望望已超越，坐鸣舟中琴。"
        ],
        "notes": "",
        "id": "1a3b52d226935d64c10ab3d1308f4d7b"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "送韩平兼寄郭微",
        "preface": "",
        "paragraphs": [
            "上客夜相过，小童能酤酒。",
            "即为临水处，正值归鴈后。",
            "前路望乡山，近家见门柳。",
            "到时春未暮，风景自应有。",
            "余忆东州人，经年别来久。",
            "殷勤为传语，日夕念携手。",
            "兼问前寄书，书中复达否。"
        ],
        "notes": "",
        "id": "058bc17e2af986c64e35926735191830"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "寄阎防",
        "preface": "",
        "paragraphs": [
            "青冥南山口，君与缁锡邻。",
            "深路入古寺，乱花随暮春。",
            "纷纷对寂莫，往往落衣巾。",
            "松色空照水，经声时有人。",
            "晚心复南望，山远情独亲。",
            "应以修往业，亦惟立此身。",
            "深林度空夜，烟月资清真。",
            "莫叹文明日，弥年徒隐沦。"
        ],
        "notes": "",
        "id": "2e5e27544db82192b60d7a8a3966e003"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "海上诗送薛文学归海东",
        "preface": "",
        "paragraphs": [
            "何处归且远，送君东悠悠。",
            "沧溟千万里，日夜一孤舟。",
            "旷望绝国所，微茫天际愁。",
            "有时近仙境，不定若梦游。",
            "或见青色古，孤山百里秋。",
            "前心方杳眇，后路劳夷犹。",
            "离别惜吾道，风波敬皇休。",
            "春浮花气远，思逐海水流。",
            "日暮骊歌后，永怀空沧洲。"
        ],
        "notes": "",
        "id": "23ccbe04abe1c79874518e15d6b1b8ee"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "越中问海客",
        "preface": "",
        "paragraphs": [
            "风雨沧洲暮，一帆今始归。",
            "自云发南海，万里速如飞。",
            "初谓落何处，永将无所依。",
            "冥茫渐西见，山色越中微。",
            "谁念去时远，人经此路稀。",
            "泊舟悲且泣，使我亦沾衣。",
            "浮海焉用说，忆乡难久违。",
            "纵为鲁连子，山路有柴扉。"
        ],
        "notes": "",
        "id": "f2f4eb794c4244ef4120ac0aba8aedb4"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "道由白云尽，春与青溪长。",
            "时有落花至，远随流水香。",
            "闲门向山路，深柳读书堂。",
            "幽映每白日，清辉照衣裳。"
        ],
        "notes": "",
        "id": "f06dbc8874403fcc9d2f3174436e77f9"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "寄江滔求孟六遗文",
        "preface": "",
        "paragraphs": [
            "南望襄阳路，思君情转亲。",
            "偏知汉水广，应与孟家邻。",
            "在日贪为善，昨来闻更贫。",
            "相如有遗草，一为问家人。"
        ],
        "notes": "",
        "id": "33b41cef9b1c33e0f3aea46b773702a5"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "积雪为小山",
        "preface": "",
        "paragraphs": [
            "飞雪伴春还，春庭晓自闲。",
            "虚心应任道，遇赏遂成山。",
            "峰小形全秀，岩虚势莫攀。",
            "以幽能皎洁，谓近可循环。",
            "孤影临冰境，寒光对玉颜。",
            "不随迟日尽，留顾岁华间。"
        ],
        "notes": "",
        "id": "52beaa27b6fa0f40534af082a3cfffb5"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "赠乔琳",
        "preface": "",
        "paragraphs": [
            "去年上策不见收，今年寄食仍淹留。",
            "羡君有酒能共醉，羡君无钱能不忧。",
            "如今五侯不待客，羡君不问五侯宅。",
            "如今七贵方自尊，羡君不过七贵门。",
            "丈夫会应有知己，世上悠悠何足论。"
        ],
        "notes": "",
        "id": "8bea4de9ab444879d438bb32acd32133"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "茙葵花歌",
        "preface": "",
        "paragraphs": [
            "昨日一花开，今日一花开。",
            "今日花正好，昨日花已老。",
            "人生不得长少年，莫惜床头酤酒钱。",
            "请君有钱向酒家，君不见茙葵花。"
        ],
        "notes": "",
        "id": "fb5c725d0a13a2b031b2bc9b965af0ec"
    },
    {
        "author": "刘眘虚",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "归梦如春水，悠悠遶故乡。",
            "驻马渡江处，望乡待归舟。"
        ],
        "notes": "",
        "id": "02e3613b19d4bff1f08e41f49a785981"
    }
]