[
    {
        "author": "李珏",
        "dynasty": "唐",
        "type": "诗",
        "rhythmic": "",
        "title": "李珏白日冲天诗",
        "preface": "",
        "paragraphs": [
            "金字空中见，分明列姓名。",
            "三千功若满，云鹤自来迎。",
            "要警贪惏息，将萌宠辱惊。",
            "知之如不怠，霄汉是前程。",
            "（《灯下闲谈》卷下《升斗得仙》）（按：诗题中之李珏，为扬子县之小贩，积功成仙，与作者姓名同。",
            "）。"
        ],
        "notes": "",
        "id": "baa12c492b900e5f45aab5d330e2a030"
    },
    {
        "author": "李珏",
        "dynasty": "宋",
        "type": "词",
        "rhythmic": "击梧桐",
        "title": "",
        "preface": "",
        "paragraphs": [
            "枫叶浓於染。",
            "秋正老、江上征衫寒浅。",
            "又是秦鸿过，霁烟外，写出离愁几点。",
            "年来岁去，朝生暮落，人似吴潮展转。",
            "怕听阳关曲，奈短笛唤起，天涯情远。",
            "双屐行春，扁舟啸晚。",
            "忆昔鸥湖莺苑。",
            "鹤帐梅花屋，霜月后、记把山扉牢掩。",
            "惆怅明朝何处，故人相望，但碧云半敛。",
            "定苏堤、重来时候，芳草如翦。"
        ],
        "notes": "",
        "id": "2c91d55ec124ff1bc80add66b298e233"
    },
    {
        "author": "李珏",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "故人知健否，又过了、一番秋。",
            "记十载心期，暮苔茅屋，杜若芳洲。",
            "天遥梦飞不到，但滔滔、岁月水东流。",
            "南浦春波旧别，西山暮雨新愁。",
            "吴钩。",
            "光透黑貂裘。",
            "客思晚悠悠。",
            "更何处相逢，残更听雁，落日呼鸥。",
            "沧江白云无数，约他年、携手上扁舟。",
            "鸦阵不知人意，黄昏飞向城头。"
        ],
        "notes": "",
        "id": "cd209ad8be2dcb2dd6cc08e357000ad1"
    }
]