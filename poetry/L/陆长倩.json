[
    {
        "author": "陆长倩",
        "dynasty": "宋",
        "type": "诗",
        "rhythmic": "",
        "title": "巾山广轩",
        "preface": "",
        "paragraphs": [
            "凌虚云磴陟崔嵬，轩槛仍从绝顶开。",
            "邑屋万家迷向背，江流三面自萦回。",
            "金山每恨波涛阻，星石曾登培𪣻来。",
            "为是会稽东部郡，不教更号小蓬莱。"
        ],
        "notes": "",
        "id": "6ab17919dad0f4256b71eb5ad6d084fc"
    },
    {
        "author": "陆长倩",
        "dynasty": "宋",
        "type": "诗",
        "rhythmic": "",
        "title": "游碧照庵  其一",
        "preface": "",
        "paragraphs": [
            "松盖松幢引步高，跻攀终日自忘劳。",
            "寒泉澄澈新镕镜，华栋峥嵘下冠鼇。",
            "轩到嫩岚浓欲滴，庵依叠嶂势偏豪。",
            "双旌暮迫城𬮱去，止观回应羡毳袍。"
        ],
        "notes": "",
        "id": "e564a4b29f39061e3cb1979128f63d72"
    },
    {
        "author": "陆长倩",
        "dynasty": "宋",
        "type": "诗",
        "rhythmic": "",
        "title": "游碧照庵  其二",
        "preface": "",
        "paragraphs": [
            "平旦前驺出郡𬮱，松堤石磴自无尘。",
            "寒云明灭天开幙，霜草青红地展茵。",
            "灵刹迥非劳世境，净庵常属悟空人。",
            "更怜万竹千杉色，不问严冬与早春。"
        ],
        "notes": "",
        "id": "9a739e29b9956fbec1449f52f331ef4c"
    }
]