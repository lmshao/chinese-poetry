[
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "次韵胡少瀹题梁王山蟠松诗",
        "preface": "",
        "paragraphs": [
            "长松上捎日月宫，昂霄耸壑材甚雄。",
            "不肯甘心卧云𪩘，有时见梦十八公。",
            "汗颜血指，那知大匠自有体。",
            "斩伐丁丁，朝夕聒人幽耳聋。",
            "岂如吾乡华顶一峰八万四千丈，下蟠夭夭矫矫奇奇怪怪之苍松。",
            "樛枝半压鲁隠九年之大雪，雅韵曾和虞氏五弦之薰风。",
            "八千灵椿三千桃实几番见，何况篱下黄菊江头赤叶枫。",
            "萧梁劫火烧不死，坐阅五季鹿走天下人亡弓。",
            "世人欲识吾家所扰真龙种，请看春雷发蛰雾滃霱云从。",
            "礧砢蹙缩轮囷拥肿可挫不可辱，坚刚正独盘薄偃蹇受命不受封。",
            "无用之用不器之器振古成自晚，天台道人何苦汲汲图象寄涪翁。",
            "搜肠镂肾状出怪松赞，反言挺而茂者肥瘠贵得中。",
            "吁嗟九原相如不可作，飘飘词赋谁摩穹。",
            "阆风逸民自愧才力薄，北斗以南惟有四朝之老农。"
        ],
        "notes": "",
        "id": "273dde8fb6b1d2f4a082f4242421fadc"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "蓬岛山",
        "preface": "",
        "paragraphs": [
            "轧轧笋舆过翠微，路经蓬岛锁云霏。",
            "雨从半岭岩窝出，云在行人脚下飞。"
        ],
        "notes": "",
        "id": "98465d9ed1cf16268816d5290c230477"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "茧桼花",
        "preface": "",
        "paragraphs": [
            "清晨步上金鸡岭，极目漫山茧桼花。",
            "雪蕊琼丝亦堪赏，樵童蚕妇伐归家。"
        ],
        "notes": "",
        "id": "55de5c449bf4d96082e3e798fc2d99f1"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "小玉蕊花  其一",
        "preface": "",
        "paragraphs": [
            "蔌蔌碎金英，丝丝镂玉茎。",
            "步摇钗朵见，老眼为增明。"
        ],
        "notes": "",
        "id": "8ef88d158f36824e71bdb85974c459df"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "小玉蕊花  其二",
        "preface": "",
        "paragraphs": [
            "山矾纷似玉，黄蘗碎如金。",
            "二美传春晚，同心契尔音。"
        ],
        "notes": "",
        "id": "c180b8a25de019afd7b9afaf19e7b4cc"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "登石台山与胡融李揆王度周仲卿联句",
        "preface": "",
        "paragraphs": [
            "无正文。"
        ],
        "notes": "",
        "id": "6de9bb7078834068a3660d26bea9e03b"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "尊胜院",
        "preface": "",
        "paragraphs": [
            "海角寻春雪未消，马蹄无处避琼瑶。",
            "己公屋下论文酒，炉火篝灯伴寂寥。"
        ],
        "notes": "",
        "id": "3c8318bb071a62a6d7d39ad7d5f1698d"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "隠秀亭",
        "preface": "",
        "paragraphs": [
            "一重一崦一岧峣，隠秀寒光次第高。",
            "借得笋舆如小艇，晚风千里泛清涛。"
        ],
        "notes": "",
        "id": "82433beb8cb34e4451948b850ab5075d"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "横山  其一",
        "preface": "",
        "paragraphs": [
            "桐林老子俗情无，览胜探奇不觉晡。",
            "幸尔清溪好明月，如行四十里冰壶。"
        ],
        "notes": "",
        "id": "0b0a46705166f9c18534c19df5cdef77"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "横山  其二",
        "preface": "",
        "paragraphs": [
            "一溪径险仆夫劬，三酌油油醉笋舆。",
            "隔岸火焱三四点，不知谁照夜滩鱼。"
        ],
        "notes": "",
        "id": "2a437db78989f3597404d5ca8138bb86"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "横山  其三",
        "preface": "",
        "paragraphs": [
            "五更一霎清明雨，晓雾梨花梦白云。",
            "半岭肩舆犹兀兀，一杯卯酒尚曛曛。"
        ],
        "notes": "",
        "id": "6436d1c4f24202b27c0496703259f94a"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "横山  其四",
        "preface": "",
        "paragraphs": [
            "大小万竹望不见，上下牢岩过若飞。",
            "红缀舞衣山踯躅，白裁玉版野蔷薇。"
        ],
        "notes": "",
        "id": "d33d00e631ba54eba61569f89e67490a"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "横山  其五",
        "preface": "",
        "paragraphs": [
            "石镜当年始发祥，皎如秋月弄寒光。",
            "山川精彩无人识，付与樵夫敲斲伤。"
        ],
        "notes": "",
        "id": "a473b88b1872de95ae88dc8bd9cb9993"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "江南春晚经行地，賸有唐昌玉蘂花。",
            "露绮烟𫄨无限态，冰清玉润自成葩。"
        ],
        "notes": "",
        "id": "91fde192cfbc0f991ea779c5a37c547b"
    },
    {
        "author": "刘倓",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "粗官差入党侯帐，精品平收陆羽经。"
        ],
        "notes": "",
        "id": "395b4f12bce9ba3ead5a374bf26f45eb"
    }
]