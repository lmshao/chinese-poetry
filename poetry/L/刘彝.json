[
    {
        "author": "刘彝",
        "dynasty": "宋",
        "type": "诗",
        "rhythmic": "",
        "title": "夜宿善权寺追怀陈述古",
        "preface": "",
        "paragraphs": [
            "精识世稀及，直道古难有。",
            "哲人虽云亡，遗德不可朽。",
            "尝厌石渠游，是邦爰出守。",
            "浚河纳湖波，股泒活畎亩。",
            "学宫起城隅，涂人或薪槱。",
            "既富而教之，薄俗适忠厚。",
            "矧予平生时，昏弱頼磨揉。",
            "共探姬孔微，肯出皋稷后。",
            "醇源浩罔涯，实行靡容苟。",
            "逝甘老岩阿，寂寞待同叩。",
            "天乎夺大成，旅兹宜兴阜。",
            "我来薙荆榛，雨泪滴杯酒。",
            "恸哭起秋风，落叶纷林薮。",
            "永怀三益恩，语报乏琼玖。",
            "愿子生人间，世世为亲友。"
        ],
        "notes": "",
        "id": "51ae2fa9ab51dd50fdaf2d444393a66f"
    },
    {
        "author": "刘彝",
        "dynasty": "宋",
        "type": "诗",
        "rhythmic": "",
        "title": "悼贤诗",
        "preface": "",
        "paragraphs": [
            "良畴十顷接晴烟，曾假过侯救旱年。",
            "俸麦一车开德济，流民千里荷生全。",
            "人嗟逝水今亡已，俗感遗风尚泣然。",
            "独对老僧谈旧事，斜阳春色漫盈川。"
        ],
        "notes": "",
        "id": "7cd4a7e671f12627ee478e646d57f248"
    },
    {
        "author": "刘彝",
        "dynasty": "宋",
        "type": "诗",
        "rhythmic": "",
        "title": "涤虑轩",
        "preface": "",
        "paragraphs": [
            "万事本无心，宁容意虑侵。",
            "方池唯贮月，修竹不栖禽。",
            "地静饶真趣，风长展梵音。",
            "有人重税驾，经宿乐幽林。"
        ],
        "notes": "",
        "id": "d14c2f696cf9565ee5531e5b8eeae389"
    },
    {
        "author": "刘彝",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "仙境自嫌尘俗见，故垂岩溜代珠帘。"
        ],
        "notes": "",
        "id": "6179d9b957f638051c251445c80b69a3"
    }
]