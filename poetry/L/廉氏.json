[
    {
        "author": "廉氏",
        "dynasty": "唐",
        "type": "诗",
        "rhythmic": "",
        "title": "峡中即事",
        "preface": "",
        "paragraphs": [
            "清秋三峡此中去，鸣鸟孤猨不可闻。",
            "一道水声多乱石，四时天色少晴云。",
            "日暮泛舟溪溆口，那堪夜永思氛氲。"
        ],
        "notes": "",
        "id": "3ccff4b0ed3b5430b52a217a22cec9be"
    },
    {
        "author": "廉氏",
        "dynasty": "唐",
        "type": "诗",
        "rhythmic": "",
        "title": "怀远",
        "preface": "",
        "paragraphs": [
            "隟尘何微微，朝夕通其辉。",
            "人生各有托，君去独不归。",
            "青林有蝉响，赤日无鸟飞。",
            "裴回东南望，双泪空沾衣。"
        ],
        "notes": "",
        "id": "e2e3576a6e9590bc0b6055ad23a18a95"
    },
    {
        "author": "廉氏",
        "dynasty": "唐",
        "type": "诗",
        "rhythmic": "",
        "title": "寄征人",
        "preface": "",
        "paragraphs": [
            "凄凄北风吹鸳被，娟娟西月生蛾眉。",
            "谁知独夜相思处，泪滴寒塘蕙草时。"
        ],
        "notes": "",
        "id": "79c1e54858baea24065b883940d5d3ef"
    }
]