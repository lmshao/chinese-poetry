[
    {
        "author": "梁周翰",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "宝书惊绝耀天章，飞白亲题赐玉堂。",
            "瑞彩上腾流素月，朗河下注映丹墙。",
            "鹤盘吴屿双翎健，鹊顾雕陵巨翼长。",
            "游雾半收悬组练，轻云斜拂驻鸾皇。",
            "墨池并获三奇宝，翠琰俱生五色光。",
            "陪䜩禁林知有幸，叩头遥祝万年觞。"
        ],
        "notes": "",
        "id": "414cd82f6b30e255f9333c72a12f496b"
    },
    {
        "author": "梁周翰",
        "dynasty": "宋",
        "type": "诗",
        "rhythmic": "",
        "title": "题义门胡氏华林书院",
        "preface": "",
        "paragraphs": [
            "知有英儒伯始孙，聚书讲学贲邱园。",
            "征搜合副来贤诏，旌表宜题遍德门。",
            "举族为人俱孝弟，深幽何草不兰荪。",
            "小冠子夏来相示，诗版因凭寄竹轩。"
        ],
        "notes": "",
        "id": "db2d75ddd73674e3094dbc5f3ca59b87"
    },
    {
        "author": "梁周翰",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "谁似金华杨学士，十联诗在御屏间。"
        ],
        "notes": "",
        "id": "84f98d4c31a78c9b416b967dfa72edf3"
    },
    {
        "author": "梁周翰",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "百花将尽牡丹坼，十雨初晴太液春。"
        ],
        "notes": "",
        "id": "c20fc9ad19d139040c390642f7f294d0"
    },
    {
        "author": "梁周翰",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "宿雨一番蔬甲拆，春山几处茗旗香。",
            "ff。"
        ],
        "notes": "",
        "id": "9eea8566e62d3ebf91a4d1d067357b90"
    }
]