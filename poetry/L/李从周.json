[
    {
        "author": "李从周",
        "dynasty": "宋",
        "type": "词",
        "rhythmic": "一丛花令・一丛花",
        "title": "",
        "preface": "",
        "paragraphs": [
            "梨花随月过中庭。",
            "月色冷如银。",
            "金闺平帖阳台路，恨酥雨、不扫行云。",
            "妆褪臂闲，髻慵簪卸，盟海浪花沈。",
            "洞箫清吹最关情。",
            "腔拍懒温寻。",
            "知音一去教谁听，再拈起、指法都生。",
            "天阔雁稀，帘空莺悄，相傍又春深。"
        ],
        "notes": "",
        "id": "efbddb667fb81be6eed0f6fc62bd6b53"
    },
    {
        "author": "李从周",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "径藓痕沿碧甃，檐花影压红阑。",
            "今年春事浑无几，游冶懒情悭。",
            "旧梦莺莺沁水，新愁燕燕长干。",
            "重门十二帘休卷，三月尚春寒。"
        ],
        "notes": "",
        "id": "df0f120ff889e43ef2cd85e87c67fff4"
    },
    {
        "author": "李从周",
        "dynasty": "宋",
        "type": "词",
        "rhythmic": "抛球乐",
        "title": "",
        "preface": "",
        "paragraphs": [
            "风罥荐红雨易晴。",
            "病花中酒过清明，绮窗幽梦乱於柳。",
            "罗袖泪痕凝似饧。",
            "冷地思量著，春色三停早二停。"
        ],
        "notes": "",
        "id": "8f78f342770b8cd34449f65bff67c2f0"
    },
    {
        "author": "李从周",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "东风无用。",
            "吹得愁眉重。",
            "有意迎春无意送。",
            "门外湿云如梦。",
            "韶光九十悭悭。",
            "俊游回首关山。",
            "燕子可怜人去，海棠不分春寒。"
        ],
        "notes": "",
        "id": "9919e89e171c5f63410b39c200e3fcce"
    },
    {
        "author": "李从周",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "美人娇小。",
            "镜里容颜好。",
            "秀色侵人春帐晓。",
            "郎去几时重到。",
            "叮咛记取儿家。",
            "碧云隐映红霞。",
            "直下小桥流水，门前一树桃花。"
        ],
        "notes": "",
        "id": "3d43db5c669bd3d41939b84b952d161f"
    },
    {
        "author": "李从周",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "夢魂尋遍。",
            "忽向尊前見。",
            "好似烏衣春社燕。",
            "軟語東風庭院。",
            "叮咛记取儿家。",
            "碧云隐映红霞。",
            "直下小桥流水，门前一树桃花。"
        ],
        "notes": "",
        "id": "2994a8db8dbfd9f861ce493f2e442a10"
    },
    {
        "author": "李从周",
        "dynasty": "宋",
        "type": "词",
        "rhythmic": "玲珑四犯",
        "title": "",
        "preface": "",
        "paragraphs": [
            "初拨琵琶，未肯信，知音真个稀少。",
            "尽日芳情，萦系玉人怀抱。",
            "须待化作杨花，特地过、旧家池沼。",
            "想绮窗、刺绣迟了，半缕茜茸微绕。",
            "旧时眉妩贪相恼。",
            "到春来、为谁浓扫。",
            "新归燕子都曾识，不敢教知道。",
            "长是倦出绣幕，向梦里、重谋一笑。",
            "怎得同携手，花阶月地，把愁勾了。"
        ],
        "notes": "",
        "id": "cbce0f9edf489028aac20432930ea39d"
    },
    {
        "author": "李从周",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花似匝。",
            "两点翠蛾愁压。",
            "人又不来春且恰。",
            "谁留春一霎。",
            "消尽水沈金鸭。",
            "写尽杏笺红蜡。",
            "可奈薄情如此黠。",
            "寄书浑不答。"
        ],
        "notes": "",
        "id": "feb546f2497ec8323b9b502997e16124"
    },
    {
        "author": "李从周",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "霜风连夜做冬晴。",
            "晓日千门。",
            "香葭暖透黄钟管，正玉台、彩笔书云。",
            "竹外南枝意早，数花开对清樽。",
            "香闺女伴笑轻盈。",
            "倦绣停针。",
            "花砖一线添红景，看从今、迤逦新春。",
            "寒食相逢何处，百单五个黄昏。"
        ],
        "notes": "",
        "id": "35eb07d84901eba1e9af29dfc2462852"
    },
    {
        "author": "李从周",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "双燕立虹梁。",
            "东风外、烟雨湿流光。",
            "望芳草云连，怕经南浦，葡萄波涨，怎博西凉。",
            "空记省，浅妆眉晕敛，罥袖唾痕香。",
            "春满绮罗，小莺捎蝶，夜留弦索，么凤求凰。",
            "江湖飘零久，频回首、无奈触绪难忘。",
            "谁信温柔牢落，翻坠愁乡。",
            "仗玉笺铜爵，花间陶写，宝钗金镜，月底平章。",
            "十二主家楼苑，应念萧郎。"
        ],
        "notes": "",
        "id": "b8c017111113b28cf36b52d13c85868d"
    },
    {
        "author": "李从周",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "绿色吴笺覆古苔。",
            "濡毫重拟赋幽怀。",
            "杏花帘外莺将老，杨柳楼前燕不来。",
            "倚玉枕，坠瑶钗。",
            "午窗轻梦绕秦淮。",
            "玉鞭何处贪游冶，寻遍春风十二街。"
        ],
        "notes": "",
        "id": "866d467fba5623dbf0406600db31d235"
    }
]