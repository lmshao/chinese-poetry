[
    {
        "author": "李蘩",
        "dynasty": "宋",
        "type": "诗",
        "rhythmic": "",
        "title": "西湖社成集来鹊楼诗",
        "preface": "",
        "paragraphs": [
            "西湖清且浅，中有兰与蕙。",
            "烟雾变晦明，鳞虫潜水裔。",
            "飞构冒层阜，仙筵敞平澨。",
            "野馔何芳鲜，烹调列甘脆。",
            "翩跹麟凤集，适遇风云际。",
            "簪佩耀林皋，觞酌宣文艺。",
            "社以白莲申，盟用青松誓。",
            "莫谓倾盖新，山林结遗契。"
        ],
        "notes": "",
        "id": "1e750a991a3aeedb406eb460ab761b6d"
    }
]