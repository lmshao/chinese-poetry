[
    {
        "author": "李景文",
        "dynasty": "宋",
        "type": "诗",
        "rhythmic": "",
        "title": "病后感兴寄车玉峰先生二首  其一",
        "preface": "",
        "paragraphs": [
            "北风何飕飕，木叶下未已。",
            "闭门读古书，世念书中起。",
            "酒馔倾南邻，笙歌喧北里。",
            "欢娱极寒夜，不知漏下几。",
            "忽闻南来雁，起坐频抚几。",
            "树蘐未有期，食芹空叹美。"
        ],
        "notes": "",
        "id": "55a13f648a006fee45bd748af25a131d"
    },
    {
        "author": "李景文",
        "dynasty": "宋",
        "type": "诗",
        "rhythmic": "",
        "title": "病后感兴寄车玉峰先生二首  其二",
        "preface": "",
        "paragraphs": [
            "折梅寄故人，故人青云间。",
            "青云杳无路，梦里相往还。",
            "我爱梅花娟，彼惜桃李颜。",
            "相逢不相契，何事劳追攀。",
            "守此岁寒心，持以遗所欢。"
        ],
        "notes": "",
        "id": "1cc9b1812a7119efe801bbd698cbd437"
    },
    {
        "author": "李景文",
        "dynasty": "宋",
        "type": "诗",
        "rhythmic": "",
        "title": "庐墓有感",
        "preface": "",
        "paragraphs": [
            "流水遶门去，愁云压径斜。",
            "无人烧柏子，有客问梅花。",
            "橘熟猨窥树，池空鸟啄沙。",
            "自伤寒谷日，不及照昏鸦。"
        ],
        "notes": "",
        "id": "e30078f99604119a44e9ce60b33988da"
    },
    {
        "author": "李景文",
        "dynasty": "宋",
        "type": "诗",
        "rhythmic": "",
        "title": "游委羽山",
        "preface": "",
        "paragraphs": [
            "王国风尘暗，仙山景物新。",
            "龙宫逾紫禁，鹤寓远朱轮。",
            "冰融溪上日，花发洞门春。",
            "一似桃源路，从今学避秦。"
        ],
        "notes": "",
        "id": "04b8f68a293aa3c5f1ca0d58d2284082"
    }
]