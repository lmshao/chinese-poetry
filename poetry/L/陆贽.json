[
    {
        "author": "陆贽",
        "dynasty": "唐",
        "type": "诗",
        "rhythmic": "",
        "title": "晓过南宫闻太常清乐",
        "preface": "",
        "paragraphs": [
            "南宫闻古乐，拂曙听初惊。",
            "烟霭遥迷处，丝桐暗辨名。",
            "节随新律改，声带绪风轻。",
            "合雅将移俗，同和自感情。",
            "远音兼晓漏，余响过春城。",
            "九奏明初日，寥寥天地清。"
        ],
        "notes": "",
        "id": "d6c740f63f34aa0b19ad9e2ff3acaa27"
    },
    {
        "author": "陆贽",
        "dynasty": "唐",
        "type": "诗",
        "rhythmic": "",
        "title": "禁中春松",
        "preface": "",
        "paragraphs": [
            "阴阴清禁里，苍翠满春松。",
            "雨露恩偏近，阳和色更浓。",
            "高枝分晓日，虚吹杂宵钟。",
            "香助𬬻烟远，形疑盖影重。",
            "愿符千载寿，不羡五株封。",
            "傥得回天眷，全胜老碧峰。"
        ],
        "notes": "",
        "id": "1ea5c82356ca603835262edbab3d576c"
    },
    {
        "author": "陆贽",
        "dynasty": "唐",
        "type": "诗",
        "rhythmic": "",
        "title": "赋得御园芳草",
        "preface": "",
        "paragraphs": [
            "阴阴御园里，瑶草日光长。",
            "靃靡含烟雾，依稀带夕阳。",
            "雨余荑更密，风暖蕙初香。",
            "拥仗缘驰道，乘舆入建章。",
            "湿烟摇不散，细影乱无行。",
            "恒恐韶光晚，何人辨早芳。"
        ],
        "notes": "",
        "id": "db0e0b4787072260744d66cfa55b9cf7"
    },
    {
        "author": "陆贽",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "遶堦流㶁㶁，来砌树阴阴。"
        ],
        "notes": "",
        "id": "9fe062071441956bd5c98900d72272f9"
    },
    {
        "author": "陆贽",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "（贽为渭南尉有诗云云。",
            "盖县内多流泉。",
            "）姜泉流渺渺，夹砌树阴阴。",
            "（宋敏求《长安志》十七《渭南县》。",
            "）（今按：《全唐诗》引《唐语林》，谓任江淮尉题廰诗句。",
            "第一句不同，第二句「夹」误「来」。",
            "〖此引《长安志》当为《经训堂丛书》本，《四库全书》本前句作「遶堦流虢㶁」，《唐语林》卷四作「遶阶流助𣵪」，「助𣵪」当作「渺渺」。",
            "《记纂渊海》卷二四题作《题姜泉》，前句作「遶街流渺渺」。",
            "〗）。"
        ],
        "notes": "",
        "id": "ee3f7af31a1e6a01d94abb32d5ecb248"
    }
]