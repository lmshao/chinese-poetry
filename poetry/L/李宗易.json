[
    {
        "author": "李宗易",
        "dynasty": "宋",
        "type": "诗",
        "rhythmic": "",
        "title": "闲居有感",
        "preface": "",
        "paragraphs": [
            "进退荷君恩，孤怀岂易论。",
            "以闲销日月，何力报乾坤。",
            "架上书千卷，花前酒一尊。",
            "相持两成癖，此外尽忘言。"
        ],
        "notes": "",
        "id": "5390db520280a7aa371cde5ccd39f2e4"
    },
    {
        "author": "李宗易",
        "dynasty": "宋",
        "type": "诗",
        "rhythmic": "",
        "title": "静居",
        "preface": "",
        "paragraphs": [
            "大都心足身还足，祇恐身闲心未闲。",
            "但得心闲随处乐，不须朝市雨云山。"
        ],
        "notes": "",
        "id": "3b10b944a031a60b2194c3a250dc28dc"
    },
    {
        "author": "李宗易",
        "dynasty": "宋",
        "type": "诗",
        "rhythmic": "",
        "title": "重建羊太傅祠和王原叔句",
        "preface": "",
        "paragraphs": [
            "叔子祠荒岁已深，异时贤守重登临。",
            "岘山岑寂瞻风概，汉水灵长想德音。",
            "奉诏始闻新缔茸，有知那复叹湮沈。",
            "又刊翠琰留南夏，先后功名照古今。"
        ],
        "notes": "",
        "id": "d45dff75b6440e94816e4f9893f42bc4"
    }
]