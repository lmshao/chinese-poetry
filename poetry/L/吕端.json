[
    {
        "author": "吕端",
        "dynasty": "宋",
        "type": "诗",
        "rhythmic": "",
        "title": "赠李公",
        "preface": "",
        "paragraphs": [
            "忆昔僦居明德坊，官资俱是校书郎。",
            "青衫共直昭文馆，白首同登政事堂。",
            "佐国庙谟君已展，避贤荣路我犹妨。",
            "主恩至重何时报，老眼相看泪两行。"
        ],
        "notes": "",
        "id": "2546f0789b9ebef22600c252c7fdc17c"
    },
    {
        "author": "吕端",
        "dynasty": "宋",
        "type": "诗",
        "rhythmic": "",
        "title": "送英公大师归终南",
        "preface": "",
        "paragraphs": [
            "衡岳烟萝紫阁云，名高湖外晚游秦。",
            "清词古学儒生业，圆笠方袍释子身。",
            "竹杖拄归山里寺，篆书留与世间人。",
            "我疑簪组成为缚，空仰吾师去路尘。"
        ],
        "notes": "",
        "id": "61d0fd356012bd1ff613e5c1d05987d4"
    },
    {
        "author": "吕端",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "愚臣钩直难堪用，宜用濠梁结网人。"
        ],
        "notes": "",
        "id": "54b5386dc2180d30a6b6f8528d8ce30c"
    }
]