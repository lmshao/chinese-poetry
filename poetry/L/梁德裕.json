[
    {
        "author": "梁德裕",
        "dynasty": "唐",
        "type": "诗",
        "rhythmic": "",
        "title": "感寓二首 一",
        "preface": "",
        "paragraphs": [
            "彩云呈瑞质，五色发人寰。",
            "独作龙虎状，孤飞天地间。",
            "隐隐临北极，峨峨象南山。",
            "恨在帝乡外，不逢枝叶攀。"
        ],
        "notes": "",
        "id": "96496f30719152d48346278f417082df"
    },
    {
        "author": "梁德裕",
        "dynasty": "唐",
        "type": "诗",
        "rhythmic": "",
        "title": "感寓二首 二",
        "preface": "",
        "paragraphs": [
            "幽涧生蕙若，幽渚老江蓠。",
            "荣落人不见，芳香徒尔为。",
            "不及绿萍草，生君红莲池。",
            "左右美人弄，朝夕春风吹。",
            "叶洗玉泉水，珠清湛露滋。",
            "心亦愿如此，托君君不知。"
        ],
        "notes": "",
        "id": "919a9eb43452c9a5425c1dc9d4fcd2fa"
    }
]