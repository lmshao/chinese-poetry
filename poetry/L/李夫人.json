[
    {
        "author": "李夫人",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "幕天席地。",
            "瑞脑香浓笙歌沸。",
            "白纻衣轻。",
            "鹓发霜髯照座明。",
            "轻簪小珥。",
            "却是人间真富贵。",
            "好着丹青。",
            "画与人间作寿星。"
        ],
        "notes": "",
        "id": "fdc935f5f95af40ebc2d0440bc239c03"
    },
    {
        "author": "李夫人",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "新晴庭院暑风轻。",
            "瑞气朝来特地清。",
            "霞帔羽衣筠竹杖，萱堂真有寿星明。",
            "自来忠孝传家世，所以芝兰满户庭。",
            "簪笏成行称寿处，老来皆已鬓星星。"
        ],
        "notes": "",
        "id": "211fda5d4d0e9f09f7cc1ad1d09cb86b"
    },
    {
        "author": "李夫人",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "急鼓疏钟声报晓，楼上今朝，卷起重帘早。环珮珊珊香袅袅，尘埃不到如蓬岛。",
            "何用珠玑相映照，韵胜形清，自有天然好。莫向尊前辞醉倒，松枝鹤骨偏宜老。"
        ],
        "notes": "",
        "id": "2211f7c29b9d24829cb485286e57b887"
    }
]