[
    {
        "author": "梁意娘",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "踪迹浮萍落五湖，一番相别一番疏。",
            "不知此去从何处，还许春风得见无。"
        ],
        "notes": "",
        "id": "088cba075cf0094c3bc2b4e1790cc111"
    },
    {
        "author": "梁意娘",
        "dynasty": "宋",
        "type": "词",
        "rhythmic": "秦楼月・忆秦娥",
        "title": "",
        "preface": "",
        "paragraphs": [
            "春宵短。",
            "香闺寂寞愁无限。",
            "愁无限。",
            "一声窗外，晓莺新啭。",
            "起来无语成娇懒。",
            "柔肠易断人难见。",
            "人难见。",
            "这些心绪，如何消遣。"
        ],
        "notes": "",
        "id": "e29ae746c74c141fc768ebf62cc7b479"
    },
    {
        "author": "梁意娘",
        "dynasty": "宋",
        "type": "词",
        "rhythmic": "茶瓶儿",
        "title": "",
        "preface": "",
        "paragraphs": [
            "满地落花铺绣。",
            "春色著人如酒。",
            "晓莺窗外啼杨柳。",
            "愁不奈、两眉频皱。",
            "关山杳。",
            "音尘悄。",
            "那堪是、昔年时候。",
            "盟言辜负知多少。",
            "对好景、顿成消瘦。"
        ],
        "notes": "",
        "id": "e39ce403b3d8ae41890d5529501cda37"
    }
]