[
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 一",
        "preface": "",
        "paragraphs": [
            "白云引策仗，苔径谁往还。",
            "渐见松树偃，时闻鸟声闲。",
            "豁然喧氛尽，独对万重山。"
        ],
        "notes": "",
        "id": "76a755bc12263b884f5d2c969144aa7a"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 二",
        "preface": "",
        "paragraphs": [
            "石桥架绝壑，苍翠横鸟道。",
            "凭槛云脚下，颓阳日犹蚤。",
            "霓裳倘一遇，千载长不老。"
        ],
        "notes": "",
        "id": "d2997734b98e0cf7c13bf3a7812bc685"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 三",
        "preface": "",
        "paragraphs": [
            "灵境偶一寻，洞天碧云上。",
            "烂柯有遗迹，羽客何由访。",
            "日暮怅欲还，晴烟满千嶂。"
        ],
        "notes": "",
        "id": "7914c440cbf8e0bbd90cafbbcb5b0c91"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 四",
        "preface": "",
        "paragraphs": [
            "绳床宴坐久，石窟绝行迹。",
            "能在人代中，遂将人代隔。",
            "白云风飏飞，非欲待归客。"
        ],
        "notes": "",
        "id": "46bfd0921ad575e0104be73df7797fe8"
    }
]