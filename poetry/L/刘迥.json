[
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 一",
        "preface": "",
        "paragraphs": [
            "白云引策仗，苔径谁往还。",
            "渐见松树偃，时闻鸟声闲。",
            "豁然喧氛尽，独对万重山。"
        ],
        "notes": "",
        "id": "aae20f023e91b5958ea82b0fc1bfbcf4"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 二",
        "preface": "",
        "paragraphs": [
            "石桥架绝壑，苍翠横鸟道。",
            "凭槛云脚下，颓阳日犹蚤。",
            "霓裳倘一遇，千载长不老。"
        ],
        "notes": "",
        "id": "cffa5f0bebfe6eca86b55549ef17c2ae"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 三",
        "preface": "",
        "paragraphs": [
            "灵境偶一寻，洞天碧云上。",
            "烂柯有遗迹，羽客何由访。",
            "日暮怅欲还，晴烟满千嶂。"
        ],
        "notes": "",
        "id": "9f7ac0b2d6316fcba4b4f7ee21b58d0f"
    },
    {
        "author": "刘迥",
        "dynasty": "唐",
        "type": "诗",
        "rhythmic": "",
        "title": "烂柯山四首 四",
        "preface": "",
        "paragraphs": [
            "绳床宴坐久，石窟绝行迹。",
            "能在人代中，遂将人代隔。",
            "白云风飏飞，非欲待归客。"
        ],
        "notes": "",
        "id": "8e1209adbcd55fe090c19ccb4f14fd4b"
    }
]