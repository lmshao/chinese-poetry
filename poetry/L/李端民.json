[
    {
        "author": "李端民",
        "dynasty": "宋",
        "type": "诗",
        "rhythmic": "",
        "title": "和元微之春游韵寄洪景伯",
        "preface": "",
        "paragraphs": [
            "东阁经年别，穷愁客路难。",
            "望尘惊岳峙，怀旧各云散。",
            "茵醉恩逾厚，樯敧兴未残。",
            "冯唐嗟已老，范叔敢言寒。",
            "玉烛调魁柄，阳春在笔端。",
            "应怜扫门役，白首滞江干。"
        ],
        "notes": "",
        "id": "237c4eee7b276686d32b296d2040323c"
    },
    {
        "author": "李端民",
        "dynasty": "宋",
        "type": "诗",
        "rhythmic": "",
        "title": "瑞岩夜闻声有感",
        "preface": "",
        "paragraphs": [
            "苍宫环合碧崔嵬，风动空山隠转雷。",
            "逸响已随天籁发，余音犹和玉琴哀。",
            "夜阑谁辨龙蛇势，岁久俱为栋柱材。",
            "拟欲寻声问卢老，耳根清浄了无猜。"
        ],
        "notes": "",
        "id": "0325467975e41e94b693c9f872d4854e"
    },
    {
        "author": "李端民",
        "dynasty": "宋",
        "type": "诗",
        "rhythmic": "",
        "title": "题上方壁",
        "preface": "",
        "paragraphs": [
            "寓居萧寺便为家，问舍求田事未涯。",
            "平昔孤踪犹可表，少年豪气不须夸。",
            "雪消野径生春荠，风动荒林噪晚鸦。",
            "极目悠然千里思，祇将诗句傲烟霞。"
        ],
        "notes": "",
        "id": "2d81a42eb1375523c918a0abb56d1c0a"
    },
    {
        "author": "李端民",
        "dynasty": "宋",
        "type": "诗",
        "rhythmic": "",
        "title": "留题浄应寺",
        "preface": "",
        "paragraphs": [
            "方床藤枕梦蘧蘧，睡足高堂乐有余。",
            "茶乳泛瓯香篆息，明窗重理读残书。"
        ],
        "notes": "",
        "id": "40ed99c3f1302418df10ae17eabc44df"
    }
]