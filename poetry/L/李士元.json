[
    {
        "author": "李士元",
        "dynasty": "唐",
        "type": "诗",
        "rhythmic": "",
        "title": "登单于台",
        "preface": "",
        "paragraphs": [
            "悔上层楼望，翻成极目愁。",
            "路沿葱岭去，河背玉关流。",
            "马散眠沙碛，兵闲倚戍楼。",
            "残阳三会角，吹白旅人头。"
        ],
        "notes": "",
        "id": "6be2e84dd757c9129e030ca39aa7633b"
    },
    {
        "author": "李士元",
        "dynasty": "唐",
        "type": "诗",
        "rhythmic": "",
        "title": "登阁",
        "preface": "",
        "paragraphs": [
            "乱后独来登大阁，凭阑举目尽伤心。",
            "长堤过雨人行少，废苑经秋草自深。",
            "破落侯家通永巷，萧条宫树接疎林。",
            "总输释氏青莲馆，依旧重重布地金。"
        ],
        "notes": "",
        "id": "1e3e5c5e42b6e3627134a11a7c1ef5a2"
    }
]