[
    {
        "author": "李漳",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "小子何时见，高秋此日生。",
            "阶兰岩桂正欣荣。",
            "家比杜陵犹有、彩衣轻。",
            "应诏须三载，传家有一经。",
            "齐禽刷羽早蜚鸣。",
            "莫效老夫头白、好归耕。"
        ],
        "notes": "",
        "id": "6b7ee476d3dee5a8d7f1082a235b6c7c"
    },
    {
        "author": "李漳",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "小楼帘卷栏干外。",
            "花下朱门半启。",
            "中有倾城佳丽。",
            "一笑西风里。",
            "盈盈临水情难致。",
            "尽日相看如醉。",
            "乾鹊不知人意。",
            "只管声声喜。"
        ],
        "notes": "",
        "id": "353bea2b5d8be8957eb07b33792fc228"
    },
    {
        "author": "李漳",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "雨歇前林，薰风度、琴声清淑。",
            "绮窗迥、张眉初扫，弄弦鸣玉。",
            "三叠瑶池仙侣宴，九江鹤唳清江曲。",
            "政伯鸾、此日梦维熊，祥烟馥。",
            "金徽外，音时续。",
            "雕筵上，听难足。",
            "且相将一醉，满倾醽醁。",
            "共祝遐龄何所似，水流不尽高山矗。",
            "算未应、归去抱琴书，云间宿。"
        ],
        "notes": "",
        "id": "5c2976aef67ca939f86fe9c1461a654b"
    },
    {
        "author": "李漳",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "家承阀阅高，人擅闺房秀。",
            "嫁得伯鸾夫，直是齐眉偶。",
            "榴花著子时，萱草宜男候。",
            "一笑捧觥船，共祝人常寿。"
        ],
        "notes": "",
        "id": "decaf061d2773e989ce94d472b5868e1"
    },
    {
        "author": "李漳",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "迢迢郎意，盈盈妾恨，今夕鹊桥欲度。",
            "世间儿女一何痴，斗乞巧、纷纷无数。",
            "遥知此际，有人孤坐，心切天街云路。",
            "好因缘是恶因缘，梦魂远、阳台雨暮。"
        ],
        "notes": "",
        "id": "2a87f005f9acdf1bf919fa99a0703f3d"
    },
    {
        "author": "李漳",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "淑德由来孟母名。",
            "方瞳鹤发莹精神。",
            "天教遐算灵椿比，亲见贤郎擢桂荣。",
            "逢诞日，庆孙曾。",
            "金花纶诰又重新。",
            "愿君学得司空母，管取年高寿太平。"
        ],
        "notes": "",
        "id": "937450107cb877e889bfe474ea5b5024"
    }
]