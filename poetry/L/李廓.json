[
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 一",
        "preface": "",
        "paragraphs": [
            "金紫少年郎，绕街鞍马光。",
            "身从左中尉，官属右春坊。",
            "刬戴扬州帽，重熏异国香。",
            "垂鞭踏青草，来去杏园芳。"
        ],
        "notes": "",
        "id": "2bb0d17d57e2bd764a882f99bbf3626a"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 二",
        "preface": "",
        "paragraphs": [
            "追逐轻薄伴，闲游不著绯。",
            "长拢出猎马，数换打毬衣。",
            "晓日寻花去，春风带酒归。",
            "青楼无昼夜，歌舞歇时稀。"
        ],
        "notes": "",
        "id": "813e0a2c4e96651b4efbf0ef4b42546c"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 三",
        "preface": "",
        "paragraphs": [
            "日高春睡足，帖马赏年华。",
            "倒插银鱼袋，行随金犊车。",
            "还携新市酒，远醉曲江花。",
            "几度归侵黑，金吾送到家。"
        ],
        "notes": "",
        "id": "ebc216e28792f9aee16cbe47bbb0d664"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 四",
        "preface": "",
        "paragraphs": [
            "好胜耽长行，天明烛满楼。",
            "留人看独脚，赌马换偏头。",
            "乐奏曾无歇，杯巡不暂休。",
            "时时遥冷笑，怪客有春愁。"
        ],
        "notes": "",
        "id": "58c3d41fb588e427678cdf516d414d78"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 五",
        "preface": "",
        "paragraphs": [
            "遨游携艳妓，装束似男儿。",
            "杯酒逢花住，笙歌簇马吹。",
            "鸎声催曲急，春色讶归迟。",
            "不以闻衔鼓，华筵待月移。"
        ],
        "notes": "",
        "id": "b611816a970bf84480011bbe8d580946"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 六",
        "preface": "",
        "paragraphs": [
            "赏春惟逐胜，大宅可曾归。",
            "不乐还逃席，多狂惯衩衣。",
            "歌人踏月起，语燕卷帘飞。",
            "好妇惟相妒，倡楼不醉稀。"
        ],
        "notes": "",
        "id": "86d278e296ed57bcf36fdde565ddc53b"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 七",
        "preface": "",
        "paragraphs": [
            "戟门连日闭，苦饮惜残春。",
            "开琐通新客，教姬屈醉人。",
            "请歌牵白马，自舞踏红茵。",
            "时辈皆相许，平生不负身。"
        ],
        "notes": "",
        "id": "1b4007c6dd5ab7f75d6e9618f824ea7f"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 八",
        "preface": "",
        "paragraphs": [
            "新年高殿上，始见有光辉。",
            "玉鴈排方带，金鹅立仗衣。",
            "酒深和椀赐，马疾打珂飞。",
            "朝下人争看，香街意气归。"
        ],
        "notes": "",
        "id": "74021f010273ce255c5ffa1180334c9a"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 九",
        "preface": "",
        "paragraphs": [
            "游市慵骑马，随姬入坐车。",
            "楼边听歌吹，帘外市钗花。",
            "乐眼从人闹，归心畏日斜。",
            "苍头来去报，饮伴到倡家。"
        ],
        "notes": "",
        "id": "2591df61de9008a65ba0d1b8737a9cf9"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂曲歌辞 长安少年行十首 十",
        "preface": "",
        "paragraphs": [
            "小妇教鹦鹉，头边唤醉醒。",
            "犬娇眠玉簟，鹰掣撼金铃。",
            "碧地攒花障，红泥待客亭。",
            "虽然长按曲，不饮不曾听。"
        ],
        "notes": "",
        "id": "c87cf48ed286662de2d84a20cd9e5faa"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "杂歌谣辞 鸡鸣曲",
        "preface": "",
        "paragraphs": [
            "星稀月没上五更，胶胶角角鸡初鸣。",
            "征人牵马出门立，辞妾欲向安西行。",
            "再鸣引颈簷头下，月中角声催上马。",
            "才分地色第三鸣，旌旗红尘已出城。",
            "妇人上城乱招手，夫壻不闻遥哭声。",
            "长恨鸡鸣别时苦，不遣鸡栖近窗户。"
        ],
        "notes": "",
        "id": "f7899c8f7bd9b37c74e991dd4f0fb00c"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "夏日途中",
        "preface": "",
        "paragraphs": [
            "树夹炎风路，行人正午稀。",
            "初蝉数声起，戏蝶一团飞。",
            "日色欺清镜，槐膏点白衣。",
            "无成归故里，自觉少光辉。"
        ],
        "notes": "",
        "id": "47eb1408740269a57cc8a4b75b9cf523"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 一",
        "preface": "",
        "paragraphs": [
            "金紫少年郎，绕街鞍马光。",
            "身从左中尉，官属右春坊。",
            "刬戴扬州帽，重薰异国香。",
            "垂鞭踏青草，来去杏园芳。"
        ],
        "notes": "",
        "id": "2bb0d17d57e2bd764a882f99bbf3626a"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 二",
        "preface": "",
        "paragraphs": [
            "追逐轻薄伴，闲游不著绯。",
            "长拢出猎马，数换打毬衣。",
            "晓日寻花去，春风带酒归。",
            "青楼无昼夜，歌舞歇时稀。"
        ],
        "notes": "",
        "id": "813e0a2c4e96651b4efbf0ef4b42546c"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 三",
        "preface": "",
        "paragraphs": [
            "日高春睡足，帖马赏年华。",
            "倒插银鱼袋，行随金犊车。",
            "还携新市酒，远醉曲江花。",
            "几度归侵黑，金吾送到家。"
        ],
        "notes": "",
        "id": "ebc216e28792f9aee16cbe47bbb0d664"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 四",
        "preface": "",
        "paragraphs": [
            "好胜耽长夜，天明烛满楼。",
            "留人看独脚，赌马换偏头。",
            "乐奏曾无歇，杯巡不暂休。",
            "时时遥冷笑，怪客有春愁。"
        ],
        "notes": "",
        "id": "4ad0fd38f60df817b9a215c944f96e3a"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 五",
        "preface": "",
        "paragraphs": [
            "遨游携艳妓，装束似男儿。",
            "杯酒逢花住，笙歌簇马吹。",
            "莺声催曲忽，春色送归迟。",
            "不以闻街鼓，华筵待月移。"
        ],
        "notes": "",
        "id": "b611816a970bf84480011bbe8d580946"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 六",
        "preface": "",
        "paragraphs": [
            "赏春惟逐胜，大宅可曾归。",
            "不乐还逃席，多狂惯衩衣。",
            "歌人踏日起，语燕卷帘飞。",
            "妇好唯相妬，倡楼不醉稀。"
        ],
        "notes": "",
        "id": "86d278e296ed57bcf36fdde565ddc53b"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 七",
        "preface": "",
        "paragraphs": [
            "戟门连日闭，苦饮惜残春。",
            "开锁通新客，教姬屈醉人。",
            "倩歌牵白马，自舞踏红茵。",
            "时辈皆相许，平生不负身。"
        ],
        "notes": "",
        "id": "1b4007c6dd5ab7f75d6e9618f824ea7f"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 八",
        "preface": "",
        "paragraphs": [
            "新年高殿上，始见有光辉。",
            "玉雁排方带，金鹅立仗衣。",
            "酒深和椀赐，马疾打珂飞。",
            "朝下人争看，香街意气归。"
        ],
        "notes": "",
        "id": "74021f010273ce255c5ffa1180334c9a"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 九",
        "preface": "",
        "paragraphs": [
            "游市慵骑马，随姬入坐车。",
            "楼边听歌吹，帘外见莺花。",
            "乐眼从人闹，归心畏日斜。",
            "苍头来去报，饮伴到倡家。"
        ],
        "notes": "",
        "id": "2591df61de9008a65ba0d1b8737a9cf9"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "长安少年行 十",
        "preface": "",
        "paragraphs": [
            "小妇教鹦鹉，头边唤醉醒。",
            "犬娇眠玉簟，鹰掣撼金铃。",
            "碧地攅花障，红泥待客亭。",
            "虽然长按曲，不饮不曾听。"
        ],
        "notes": "",
        "id": "c87cf48ed286662de2d84a20cd9e5faa"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "鸡鸣曲",
        "preface": "",
        "paragraphs": [
            "星稀月没入五更，胶胶角角鸡初鸣。",
            "征人牵马出门立，辞妾欲向安西行。",
            "再鸣引颈簷头下，楼中角声催上马。",
            "才分曙色第二鸣，旌斾红尘已出城。",
            "妇人上城乱招手，夫壻不闻遥哭声。",
            "长恨鸡鸣别时苦，不遣鸡栖近窗户。"
        ],
        "notes": "",
        "id": "37afbf0ac1e0eadb5a268a09746a9834"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "镜听词",
        "preface": "",
        "paragraphs": [
            "匣中取镜辞灶王，罗衣掩尽明月光。",
            "昔时长著照容色，今夜潜将听消息。",
            "门前地黑人来稀，无人错道朝夕归。",
            "更深弱体冷如铁，绣带菱花怀里热。",
            "铜片铜片如有灵，愿照得见行人千里形。"
        ],
        "notes": "",
        "id": "e278f9d00774575b4d60c617f59ec207"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "猛士行",
        "preface": "",
        "paragraphs": [
            "战鼓惊沙恶天色，猛士虬髯眼前黑。",
            "单于衣锦日行兵，阵头走马生擒得。",
            "幽幷少年不敢轻，虎狼窟里空手行。"
        ],
        "notes": "",
        "id": "0b99dd6ff06b11a4796d20d215dc7a24"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "送振武将军",
        "preface": "",
        "paragraphs": [
            "叶叶归边骑，风头万里干。",
            "金装腰带重，铁缝耳衣寒。",
            "芦酒烧蓬煖，霜鸿撚箭看。",
            "黄河古戍道，秋雪白漫漫。"
        ],
        "notes": "",
        "id": "02c5811059c4e7acb5a74af3101380ba"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "落第",
        "preface": "",
        "paragraphs": [
            "牓前潜制泪，众里自嫌身。",
            "气味如中酒，情怀似别人。",
            "煖风张乐席，晴日看花尘。",
            "尽是添愁处，深居乞过春。"
        ],
        "notes": "",
        "id": "7a6af29ab3d560deabee6c4136cf9da7"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "赠商山东于岭僧",
        "preface": "",
        "paragraphs": [
            "商岭东西路欲分，两间茅屋一溪云。",
            "师言耳重知师意，人是人非不欲闻。"
        ],
        "notes": "",
        "id": "ad8ac32bb816034afcf75ceb765b77ff"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "上令狐舍人",
        "preface": "",
        "paragraphs": [
            "名利生愁地，贫居岁月移。",
            "买书添架上，断酒过花时。",
            "宿客嫌吟苦，乖童恨睡迟。",
            "近来唯俭静，持此荅深知。"
        ],
        "notes": "",
        "id": "9c4bb5d22c0c2d344d605e5769486317"
    },
    {
        "author": "李廓",
        "dynasty": "唐",
        "type": "诗",
        "rhythmic": "",
        "title": "忆钱塘",
        "preface": "",
        "paragraphs": [
            "往岁东游鬓未凋，渡江曾驻木兰桡。",
            "一千里色中秋月，十万军声半夜潮。",
            "桂倚玉儿吟处雪，蓬遗苏丞舞时腰。",
            "仍闻江上春来柳，依旧参差拂寺桥。",
            "（见韦庄《又玄集》卷中。",
            "）（〖1〗陶敏云。",
            "此诗之颈联「一千里色中秋月，十万军声半夜潮。」",
            "张为《诗人主客图》取为赵嘏句，《全唐诗》卷五五○亦收赵嘏句。）。"
        ],
        "notes": "",
        "id": "eca1e003b3cbcdba5d8c9b20b9003550"
    }
]