[
    {
        "author": "李重元",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "彤云风扫雪初晴。",
            "天外孤鸿三两声。",
            "独拥寒衾不忍听。",
            "月笼明。",
            "窗外梅花瘦影横。"
        ],
        "notes": "",
        "id": "f40858406276e3b8b39f8ec394e739d0"
    },
    {
        "author": "李重元",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "飕飕风冷荻花秋。",
            "明月斜侵独倚楼。",
            "十二珠帘不上钩。",
            "黯凝眸。",
            "一点渔灯古渡头。"
        ],
        "notes": "",
        "id": "b390c7238f857cd0c4f1b7adb7261819"
    },
    {
        "author": "李重元",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "风蒲猎猎小池塘。",
            "过雨荷花满院香。",
            "沈李浮瓜冰雪凉。",
            "竹方床。",
            "针线慵拈午梦长。"
        ],
        "notes": "",
        "id": "d277fb86d435cdd400bbb342adf90a0e"
    },
    {
        "author": "李重元",
        "dynasty": "宋",
        "type": "词",
        "rhythmic": "忆王孙",
        "title": "",
        "preface": "",
        "paragraphs": [
            "萋萋芳草忆王孙。",
            "柳外楼高空断魂。",
            "杜宇声声不忍闻。",
            "欲黄昏。",
            "雨打梨花深闭门。"
        ],
        "notes": "",
        "id": "e6da5b490378c040b335ac09a6b853a5"
    }
]