[
    {
        "author": "李敬则",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "南渡盛时，壬寅之秋，生此伟人。",
            "是皇家柱石，端平君子，吾儒宗主，意一先生。",
            "自起丹山，晋登紫府，天下欣然望太平。",
            "至夷狄，亦慕吾中国，司马声名。",
            "愿君为尧舜之君。",
            "举一世民皆尧舜民。",
            "羡当年三渐，直声已著，近来四蜀，先虑尤深。",
            "事验平凉，眷隆当宁，指日须还公秉钧。",
            "愿公寿，以寿吾国脉，以寿斯文。"
        ],
        "notes": "",
        "id": "d4e4948efb3b0b30fcd75ef75746b7e3"
    }
]