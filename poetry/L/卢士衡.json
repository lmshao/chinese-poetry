[
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "灵溪老松歌",
        "preface": "",
        "paragraphs": [
            "灵溪古观坛西角，千尺鳞皴栋梁朴。",
            "横出一枝戛楼阁，直上一枝扫寥廊。",
            "白石苍苔拥根脚，月明风憾寒光落。",
            "有时风雨晦瞑，摆撼若黑龙之腾跃。",
            "合生于象外峰峦，枉滞乎人间山岳。",
            "安得巨灵受请托，拔向青桂白榆边安著。"
        ],
        "notes": "",
        "id": "501045a3774d1a08097dd5418a7967f9"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "游灵溪观",
        "preface": "",
        "paragraphs": [
            "云藏宝殿风尘外，粉壁松轩入看初。",
            "话久仙童颜色老，病来玄鹤羽毛疎。",
            "樵翁接引寻红术，道士留连说紫书。",
            "不为壮心降未得，便堪从此玩清虚。"
        ],
        "notes": "",
        "id": "28ee5e84516d754aced9edfa326e848e"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "寄天台道友",
        "preface": "",
        "paragraphs": [
            "相思遥指玉霄峰，怅望江上阻万重。",
            "曾隔晓窗闻法鼓，几同寒榻听疎钟。",
            "别来知子长餐栢，吟处将谁对倚松。",
            "且住人间行圣教，莫思天路便登龙。"
        ],
        "notes": "",
        "id": "6c68b64f15ce60884bc5a56772266258"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "花落",
        "preface": "",
        "paragraphs": [
            "迎风啸未已，和雨落谷谷。",
            "千枝与万枝，不如一竿竹。"
        ],
        "notes": "",
        "id": "9b13e48d568e320b848751c57a385d90"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "钟陵铁柱",
        "preface": "",
        "paragraphs": [
            "千年埋没竟何为，变化宜将万物齐。",
            "安得风胡借方便，铸成神剑斩鲸鲵。"
        ],
        "notes": "",
        "id": "d5f6e37b9a8660d1b6c03673d64d5b02"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "僧房听雨",
        "preface": "",
        "paragraphs": [
            "古寺松轩雨声别，寒窗听久诗魔发。",
            "记得年前在赤城，石楼梦觉三更雪。"
        ],
        "notes": "",
        "id": "042cfa9a162ea635db4bc0f93e6d5177"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "题牡丹",
        "preface": "",
        "paragraphs": [
            "万叶红绡翦尽春，丹青任写不如真。",
            "风光九十无多日，难惜尊前折赠人。"
        ],
        "notes": "",
        "id": "6b4ab035ca19ca401e09cec3d563912b"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "云外千寻好性灵，伴杉陪柏事孤贞。",
            "招呼暑气终无分，应和凉风别有声。",
            "细雨洒时花旋落，道人食处叶重生。",
            "如逢郢匠垂搜采，为栋为梁力不轻。"
        ],
        "notes": "",
        "id": "6129bd602f4d65517cdb4cf652d9728c"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "再游紫阳洞重题小松",
        "preface": "",
        "paragraphs": [
            "仙家种此充朝食，叶叶枝枝造化力。",
            "去年见时似鹤高，今年萧骚八九尺。",
            "不同矮桧终委地，定向晴空倚天碧。",
            "好期逸士统贞根，昂枝点破秋苔色。",
            "寻思凡眼重花开，宁知此木超尘埃。",
            "秪是十年五年间，堪作大厦之宏材。"
        ],
        "notes": "",
        "id": "29164007a8580af194f753a1306b3a0c"
    },
    {
        "author": "卢士衡",
        "dynasty": "唐",
        "type": "诗",
        "rhythmic": "",
        "title": "望山",
        "preface": "",
        "paragraphs": [
            "乱山难问主，相续碧嶙嶙。",
            "何处烟霞里，犹眠经济人。",
            "楼高看有意，雨过色弥新。",
            "待取科名了，终期隐此身。",
            "（见《分门纂类唐歌诗》残本第二册《天地山川类》卷二十二。",
            "）。"
        ],
        "notes": "",
        "id": "545bc2bc171fc615504cbc418ead369f"
    }
]