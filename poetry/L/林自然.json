[
    {
        "author": "林自然",
        "dynasty": "宋",
        "type": "诗",
        "rhythmic": "",
        "title": "歌",
        "preface": "",
        "paragraphs": [
            "访古老洞天，撞见神仙饮三杯。",
            "复三杯，又三杯，不觉醺醺醉。",
            "回头看人间，身在青烟外。"
        ],
        "notes": "",
        "id": "b8f1c41943e9af6dbd96727355cabaca"
    },
    {
        "author": "林自然",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "二十馀年访道，经游万水千山。",
            "明师未遇肯安闲。",
            "几度拈香一瓣。",
            "幸遇至人说破，虚无妙用循环。",
            "工夫只在片时间。",
            "遍体神光灿烂。"
        ],
        "notes": "",
        "id": "240e189c70d130ca0fc801b7d5db347a"
    },
    {
        "author": "林自然",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "凿开混沌，见钱塘南控、长江凝碧。",
            "今古词人图此景，谁解推原端的。",
            "岁去年来，日庚月甲，因甚无差忒。",
            "如今说破，要知天地来历。",
            "道散有一强名，五行颠倒，互列乾坤历。",
            "坎水逆流朝丙户，随月盈亏消息。",
            "气到中秋，金能生水，倍涌千重雪。",
            "神仙妙用，与潮没个差别。"
        ],
        "notes": "",
        "id": "7b7a59c714021c4a1614bcd549337117"
    }
]