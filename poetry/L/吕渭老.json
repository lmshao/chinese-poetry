[
    {
        "author": "吕渭老",
        "dynasty": "宋",
        "type": "诗",
        "rhythmic": "",
        "title": "伤世",
        "preface": "",
        "paragraphs": [
            "尘断征车杳，云低毳帐深。",
            "古今那有此，天地亦何心。"
        ],
        "notes": "",
        "id": "1e4ad13fdb7386aedff0e0faf9fe5f3a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "鸟散馀花飞舞。",
            "满地风雨。",
            "长江滚滚接天流，夜送征帆去。",
            "今夜行云何处。",
            "断肠南浦。",
            "残灯不剪五更寒，独自与、馀香语。"
        ],
        "notes": "",
        "id": "adef9ac5b65977cc29466fad3a97cd26"
    },
    {
        "author": "吕渭老",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "宫锦裁书寄远。",
            "意长辞短。",
            "香兰泣露雨催莲，暑气昏池馆。",
            "向晚小园行遍。",
            "石榴红满。",
            "花花叶叶尽成双，浑似我、梁间燕。"
        ],
        "notes": "",
        "id": "b26a53c3b9cbc16f18ce45dda8bfb8db"
    },
    {
        "author": "吕渭老",
        "dynasty": "宋",
        "type": "词",
        "rhythmic": "一落索",
        "title": "",
        "preface": "",
        "paragraphs": [
            "蝉带残声移别树。",
            "晚凉房户。",
            "秋风有意染黄花，下几点、凄凉雨。",
            "渺渺双鸿飞去。",
            "乱云深处。",
            "一山红叶为谁愁，供不尽、相思句。"
        ],
        "notes": "",
        "id": "9029a2547f4d467a09426fafa260f49f"
    },
    {
        "author": "吕渭老",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "西池旧约。",
            "燕语柳梢桃萼。",
            "向紫陌、秋千影下，同绾双双凤索。",
            "过了莺花休则问，风共月、一时闲却。",
            "知谁去、唤得秋阴，满眼败垣红叶。",
            "飘泊。",
            "江湖载酒，十年行乐。",
            "甚近日、伤高念远，不觉风前泪落。",
            "橘熟橙黄堪一醉，断未负、晚凉池阁。",
            "只愁被、撩拨春心，烦恼怎生安著。"
        ],
        "notes": "",
        "id": "0d1a44e752ad0bd25b607a122ea7c6fd"
    },
    {
        "author": "吕渭老",
        "dynasty": "宋",
        "type": "词",
        "rhythmic": "倾杯令・倾杯乐",
        "title": "",
        "preface": "",
        "paragraphs": [
            "隔座藏钩，分曹射覆，烛艳渐催三鼓。",
            "筝按教坊新谱。",
            "楼外月生春浦。",
            "徘徊争忍忙归去。",
            "怕明朝、无情风雨。",
            "珍花美酒团坐，且作尊前笑侣。"
        ],
        "notes": "",
        "id": "3f6b568ca38dc275e7cb1381061e993c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "倾杯令・杯倾乐",
        "title": "",
        "preface": "",
        "paragraphs": [
            "枫叶飘红，莲房肥露，枕席嫩凉先到。",
            "帘外蟾华如扫。",
            "枝上啼鸦催晓。",
            "秋风又送潘郎老。",
            "小窗明、疏萤浅照。",
            "登高送远惆怅，白发至今未了。"
        ],
        "notes": "",
        "id": "25e580c787651532a004fbe98b6362ef"
    },
    {
        "author": "吕渭老",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "明眸巧笑。",
            "坐久更宜灯烛照。",
            "小醉辞归。",
            "怀抱明明只自知。",
            "琐窗重见。",
            "桃李春风三月面。",
            "怎不思量。",
            "折柳孤吟断杀肠。"
        ],
        "notes": "",
        "id": "6e522bc139246eecb8dc950a57cff5aa"
    },
    {
        "author": "吕渭老",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "雨帘高卷。",
            "芳树阴阴连别馆。",
            "凉气侵楼。",
            "蕉叶荷枝各自秋。",
            "前溪夜舞。",
            "化作惊鸿留不住。",
            "愁损腰肢。",
            "一桁香销旧舞衣。"
        ],
        "notes": "",
        "id": "79ad6037a8d688e2f01fba8729db82d3"
    },
    {
        "author": "吕渭老",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "宝香盈袖。",
            "约腕金条瘦。",
            "裙儿细裥如肩皱。",
            "笑多簪髻侧，语小丝簧奏。",
            "洞房晚，千金未直横波溜。",
            "缘短欢难又。",
            "人去春如旧。",
            "枝上月，谁携手。",
            "宿云迷远梦，泪枕中残酒。",
            "怎奈向，繁阴乱叶梅如豆。"
        ],
        "notes": "",
        "id": "096f5c99645a4e2f9ff7e57a7ca93a32"
    },
    {
        "author": "吕渭老",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "宝蟾悬镜。",
            "露颗倾荷柄。",
            "飞萤点点明花径。",
            "凝愁情不展，宿酒风还醒。",
            "天似晓，银河半落星相趁。",
            "心事都无定。",
            "才致元相称。",
            "春过了，秋将近。",
            "小窗通竹圃，野色连金井。",
            "得仗个，多情燕子分明问。"
        ],
        "notes": "",
        "id": "8c4caf6ab522c9edfb7ed682014a7e73"
    },
    {
        "author": "吕渭老",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "樊子唤春归。",
            "梦逐杨花满院飞。",
            "吹过西家人不见，依依。",
            "萍点荷钱又满池。",
            "屈指数佳期。",
            "何日凭肩对展眉。",
            "倾尽十分应不醉，迟迟。",
            "何惜樱桃杏子时。"
        ],
        "notes": "",
        "id": "1294832ef7b77d952c6e595aa66421a2"
    },
    {
        "author": "吕渭老",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "小雨阻行舟。",
            "人在烟林古渡头。",
            "欲挈一尊相就醉，无由。",
            "谁见横波入鬓流。",
            "百计不迟留。",
            "明月他时独上楼。",
            "水尽又山山又水，温柔。",
            "占断江南万斛愁。"
        ],
        "notes": "",
        "id": "4499f3c9fd23f5b53cfa1557004227bb"
    },
    {
        "author": "吕渭老",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "远色连朱阁，寒鸦噪夕阳。",
            "小炉温手酌鹅黄。",
            "掩乱一枝清影、在寒窗。",
            "念远歌声小，嗔归泪眼长。",
            "纤腰今属冶游郎。",
            "朝暮楚宫云雨、恨茫茫。"
        ],
        "notes": "",
        "id": "812158d151d70729eaffa87e368263e1"
    },
    {
        "author": "吕渭老",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "策杖穿荒圃，登临笑晚风。",
            "无穷秋色蔽晴空。",
            "遥见夕阳江上、卷飞蓬。",
            "雁过菰蒲远，山遥梦寐通。",
            "一林枫叶堕愁红。",
            "归去暮烟深处、听疏锺。"
        ],
        "notes": "",
        "id": "fd9e046d866b6a06cc6bd3dcccd461a0"
    },
    {
        "author": "吕渭老",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "片片云藏雨，重重雾隐山。",
            "可怜新月似眉弯。",
            "今夜断肠凝望、小楼寒。",
            "梦断云房远，书长蜡炬残。",
            "夜妆应罢短屏间。",
            "都把一春心事、付梅酸。"
        ],
        "notes": "",
        "id": "66f175d66e6d1b15eb0a1955db4d0e8b"
    },
    {
        "author": "吕渭老",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "渡口看潮生，水满蒹葭浦。",
            "长记扁舟载月明，深入红云去。",
            "荷尽覆平池，忘了归来路。",
            "谁信南楼百尺高，不见如莲步。"
        ],
        "notes": "",
        "id": "c3d8d9d336630bb7e2aa108220136e49"
    },
    {
        "author": "吕渭老",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "得酒解愁烦，多病还疏酒。",
            "本是多情失意人，此味如何受。",
            "沈醉且高歌，不饮心常有。",
            "守著残灯斗著眉，怎不腰肢瘦。"
        ],
        "notes": "",
        "id": "59c9bb366d1faf000e1834e1b9771015"
    },
    {
        "author": "吕渭老",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "一日抵三秋，半月如千岁。",
            "自夏经秋到雪飞，一向都无计。",
            "续续说相思，不尽无穷意。",
            "若写幽怀一段愁，应用天为纸。"
        ],
        "notes": "",
        "id": "2119add35bf409cc4badeedd96a799ab"
    },
    {
        "author": "吕渭老",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "眉为占愁多，镇日长长敛。",
            "试问心中有底愁，泪早千千点。",
            "莫唱短因缘，缘短犹伤感。",
            "谁信萧郎是路人，常有深深念。"
        ],
        "notes": "",
        "id": "3a023d5a55723542b4b665f66a2aa9b9"
    },
    {
        "author": "吕渭老",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "云破月高悬，照我双双泪。",
            "人在朱桥转曲西，翠幕重重闭。",
            "要见索商量，见了还无计。",
            "心似长檠一点灯，到晓清清地。"
        ],
        "notes": "",
        "id": "cfcf8c831d6e3a462d4d2117f95868c2"
    },
    {
        "author": "吕渭老",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "绣衣未整。",
            "傍窗格、临清镜。",
            "新霜薄雾，这下几日，阴晴不定。",
            "欲插黄花，心事又还记省。",
            "去年香径。",
            "共粉蝶、闲相趁。",
            "宝香玉佩，暗解付与，多情荀令。",
            "何日西楼，重见暮帆烟艇。"
        ],
        "notes": "",
        "id": "757da759739deaaab3dbd518ab0c2096"
    },
    {
        "author": "吕渭老",
        "dynasty": "宋",
        "type": "词",
        "rhythmic": "夜游宫",
        "title": "",
        "preface": "",
        "paragraphs": [
            "帘外繁霜未扫。",
            "楼角动、玉绳横晓。",
            "百和交焚瑞烟绕。",
            "霁霞明，画屏深，天渺渺。",
            "喜色连池沼。",
            "荐眉寿、玉儿娇小。",
            "早晚除书下天表。",
            "日初长，莫等闲，孤一笑。"
        ],
        "notes": "",
        "id": "97b72355ce165a7c6c6c684529ca3260"
    },
    {
        "author": "吕渭老",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "楼下辘轳横露井。",
            "楼上婵娟开晓镜。",
            "下楼难忘上楼时，风未定。",
            "帆不正。",
            "簌簌珍珠挥麈柄。",
            "眉上新愁吹不醒。",
            "别酒未斟歌未忍。",
            "雪中梅下定重来，烟暝暝。",
            "肠寸寸。",
            "莫放笛声吹落尽。"
        ],
        "notes": "",
        "id": "14cc4bbb8f7eec57a77d7cb456f593e6"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "小饮破清寒，坐久困花颓玉。",
            "两行艳衣明粉，听阿谁拘束。",
            "丽华百媚坐来生，仙韵动群目。",
            "一曲凤箫同去，倦人间丝竹。"
        ],
        "notes": "",
        "id": "e3f3aec090a7d2b44b9a206b40857a62"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "云影护梅枝，短短未禁飞雪。",
            "彩幅自题新句，作催妆佳阕。",
            "西楼昨夜五更寒，恐一枝先发。",
            "元是素娥无寐，驾半轮明月。"
        ],
        "notes": "",
        "id": "1bffb58d2b32d13428314f105945d975"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "年少万函书，朱紫只应低拾。",
            "更赖主人明眼，作青云梯级。",
            "归来应是印累累，笳鼓闹乡邑。",
            "若访老人生计，贩谢郎蓑笠。"
        ],
        "notes": "",
        "id": "ce43c654605fd4bff027da6ca9744a91"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "飞雪过江来，船在赤栏桥侧。",
            "惹报布帆无恙，著两行亲札。",
            "从今日日在南楼，鬓自此时白。",
            "一咏一觞谁共，负平生书册。"
        ],
        "notes": "",
        "id": "2b26a31323ee7195d16ad5602c15337e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "别酒带愁酸，千里失群黄鹄。",
            "行到小桥梯下，便飞云南北。",
            "不妨垂手小徘徊，日影转阑曲。",
            "从此贺囊佳制，有新奇题目。"
        ],
        "notes": "",
        "id": "a792e96d1cc2ace754138814a3596af6"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "长记十年前，彼此玉颜云发。",
            "尊酒几番相对，乐春花秋月。",
            "而今各自困飘零，憔悴几年别。",
            "说著大家烦恼，且大家休说。"
        ],
        "notes": "",
        "id": "e7d4bc312cea7390d4432d85cec135ef"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "世事莫牵萦，乐取这闲时节。",
            "且恁醉来醒去，免光阴虚设。",
            "有则有个泼心儿，不敢被利名啜。",
            "却待两手分付，与风花雪月。"
        ],
        "notes": "",
        "id": "6dae2c1d2eaacdcb1401efb989c15336"
    },
    {
        "author": "吕渭老",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "心事已成空，春尽百花零落。",
            "谁见黄鹂百啭，索东君评泊。",
            "晓来枝上语绵蛮，应悔向来错。",
            "看则绿阴青子，却恓惶无托。"
        ],
        "notes": "",
        "id": "87377a4d01b9e3ab30461077936be47e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "百和宝钗香佩。",
            "短短同心霞带。",
            "清镜照新妆，巧画一双眉黛。",
            "多态。",
            "多态。",
            "偷观榴花窗外。"
        ],
        "notes": "",
        "id": "3cbcc63373237ac4b4123afc200f70e6"
    },
    {
        "author": "吕渭老",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "花趁清明争展。",
            "白白红红满院。",
            "莫怪泪痕多，爱底不能得见。",
            "凝恋。",
            "凝恋。",
            "门外雨飞帘卷。"
        ],
        "notes": "",
        "id": "33486d0e79952e41e446522520a32181"
    },
    {
        "author": "吕渭老",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "多谢西池桃李。",
            "伴我一春沈醉。",
            "能有几多香，陪了一江来泪。",
            "憔悴。",
            "憔悴。",
            "又是落花铺地。"
        ],
        "notes": "",
        "id": "db4f554f60fc454f375b72c82f4790a1"
    },
    {
        "author": "吕渭老",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "珠阁雨帘高卷。",
            "望断碧梧墙院。",
            "短梦有幽寻，晓枕一峰云乱。",
            "谁见。",
            "谁见。",
            "风散菊英千片。"
        ],
        "notes": "",
        "id": "c6d1879d33b42f3232c8269a8433aa24"
    },
    {
        "author": "吕渭老",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "半夜灯残鼠上檠。",
            "上窗风动竹，月微明。",
            "梦魂偏记水西亭。",
            "琅玕碧，花影弄晴蜓。",
            "千里暮云平。",
            "南楼催上烛，晚来晴。",
            "酒阑人散斗西倾。",
            "天如水，团扇扑流萤。"
        ],
        "notes": "",
        "id": "3c184507e21ea434cec53b92e296e12b"
    },
    {
        "author": "吕渭老",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "云护柔条雪压枝。",
            "斜风吹绛蜡，点胭脂。",
            "蔷薇柔水麝分脐。",
            "园林晚，脉脉带斜晖。",
            "深阁绣帘低。",
            "宝奁匀泪粉，晚妆迟。",
            "一枝屏外对依依。",
            "清宵永，谁伴破寒卮。"
        ],
        "notes": "",
        "id": "7815fc7413f871f99da43213cf5806f7"
    },
    {
        "author": "吕渭老",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "雨洗檐花湿画帘。",
            "知他因甚地，瘦厌厌。",
            "玉人风味似冰蟾。",
            "愁不见，烟雾晓来添。",
            "烦恼旧时谙。",
            "新来一段事，未心甘。",
            "满怀离绪过春蚕。",
            "灯残也，谁见我眉尖。"
        ],
        "notes": "",
        "id": "225edd67fd73ba17dc12bff7a56f8bd6"
    },
    {
        "author": "吕渭老",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "暮云收尽，霁霞明、高拥一轮寒玉。",
            "帘影横斜房户静，小立啼红蔌蔌。",
            "素鲤频传，蕉心微展，双蕊明红烛。",
            "开门疑是，故人敲撼窗竹。",
            "长记那里西楼，小寒窗静，尽掩风筝鸣屋。",
            "泪眼灯光情未尽，尽觉语长更促。",
            "短短霞杯，温温罗帊，妙语书裙幅。",
            "五湖何日，小舟同泛春绿。"
        ],
        "notes": "",
        "id": "61d9b58ae45f2287aaefc57d800e2310"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "深夜槐风析酲惺。",
            "露荷凉气满西庭。",
            "凭栏小语花梢月，缓步偷拈石上萤。",
            "秋意早，暑衣轻。",
            "殢人索酒复同倾。",
            "大家沈醉还高枕，一任西楼报五更。"
        ],
        "notes": "",
        "id": "ca273ad3fc9fb607abe1a359ee65e70c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "微点胭脂晕泪痕。",
            "更衣整鬓立黄昏。",
            "春风搅树花如雨，夕霭迷空燕趁门。",
            "题往事，锦回纹。",
            "春心无定似行云。",
            "深屏绣幌空愁独，明月梨花殢一尊。"
        ],
        "notes": "",
        "id": "476ab813422329f59660dc8a40f847d4"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "江上何人一笛横。",
            "倚楼吹得月华生。",
            "寒风堕指倾三弄，小市收灯欲二更。",
            "持蟹股，破霜橙。",
            "玉人水调品秦筝。",
            "细看桃李春时面，共尽玻璃酒一觥。"
        ],
        "notes": "",
        "id": "699a0743f0974355b70cd4e8cae75b54"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "梦里相逢不记时。",
            "断肠多在杏花西。",
            "微开笑语兜鞋急，远有灯光掠鬓迟。",
            "辞永夜，失深期。",
            "一枝黄菊对伤悲。",
            "夜凉窗外闻裁剪，应熨沈香制舞衣。"
        ],
        "notes": "",
        "id": "392dd34884c7b5bc1af4a7aaec8f1932"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "薄薄山云欲湿花。",
            "双双燕子入帘斜。",
            "西楼尚记垂垂雪，酌酒犹残片片霞。",
            "人已远，发成华。",
            "小楼疏竹宅谁家。",
            "试凭去雁通消息，仙子当乘八月槎。"
        ],
        "notes": "",
        "id": "031ea283a82df1aad3b97dd27eb739af"
    },
    {
        "author": "吕渭老",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "曾醉扬州十里楼。",
            "竹西歌吹至今愁。",
            "燕衔柳絮春心远，鱼入晴江水自流。",
            "情渺渺，梦悠悠。",
            "重寻罗带认银钩。",
            "挂帆欲伴渔人去，只恐桃花误客舟。"
        ],
        "notes": "",
        "id": "683d6bf32fa6bca6549e1e38d0eeb03c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "恋香衾",
        "title": "",
        "preface": "",
        "paragraphs": [
            "记得花阴同携手，指定日、许我同欢。",
            "唤做真成，耳热心安。",
            "打叠从来不成器，待做个、平地神仙。",
            "又却不成些事，蓦地心残。",
            "据我如今没投奔，见著你、泪早偷弹。",
            "对月临风，一味埋冤。",
            "笑则人前不妨笑，行笑里、斗觉心烦。",
            "怎生分得烦恼，两处匀摊。"
        ],
        "notes": "",
        "id": "f0e0dbef9f11ef15af959270ab0f944c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "情久长",
        "title": "",
        "preface": "",
        "paragraphs": [
            "冰梁跨水，沈沈霁色遮千里。",
            "怎向我、小舟孤楫，天外飘逐。",
            "夜寒侵短发，睡不稳、窗外寒风渐起。",
            "岁华暮、蟾光射雪，碧瓦飘霜，尘不动、寒无际。",
            "鸡咽荒郊，梦也无归计。",
            "拥绣枕、断魂残魄，清吟无味。",
            "想伊睡起，又念远、楼阁横枝对倚。",
            "待归去、西窗剪烛，小阁凝香，深翠幕、饶春睡。"
        ],
        "notes": "",
        "id": "e05bd0ebb36f41b72b5eaa14a2293624"
    },
    {
        "author": "吕渭老",
        "dynasty": "宋",
        "type": "词",
        "rhythmic": "情久长",
        "title": "",
        "preface": "",
        "paragraphs": [
            "锁窗夜永，无聊尽作伤心句。",
            "甚近日、带红移眼，梨脸择雨。",
            "春心偿未足，怎忍听、啼血催归杜宇。",
            "暮帆挂、沈沈暝色，衮衮长江，流不尽、来无据。",
            "点检风光，岁月今如许。",
            "趁此际、浦花汀草，一棹东去。",
            "云窗雾阁，洞天晓、同作烟霞伴侣。",
            "算谁见、梅帘醉梦，柳陌晴游，应未许、春知处。"
        ],
        "notes": "",
        "id": "35f6c74dc3cd60e9cf9ac000f8c68c7a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "惜分钗・撷芳词",
        "title": "",
        "preface": "",
        "paragraphs": [
            "重帘挂。",
            "微灯下。",
            "背兰同说春风话。",
            "月盈楼。",
            "泪盈眸。",
            "觑著红裀，无计迟留。",
            "休休。",
            "莺花谢。",
            "春残也。",
            "等闲泣损香罗帕。",
            "见无由。",
            "恨难收。",
            "梦短屏深，清夜悠悠。",
            "悠悠。"
        ],
        "notes": "",
        "id": "2170d1999f5cf12e869297cddb3e913e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "惜分钗・撷芳词",
        "title": "",
        "preface": "",
        "paragraphs": [
            "春将半。",
            "莺声乱。",
            "柳丝拂马花迎面。",
            "小堂风。",
            "暮楼锺。",
            "草色连云，暝色连空。",
            "重重。",
            "秋千畔。",
            "何人见。",
            "宝钗斜照春妆浅。",
            "酒霞红。",
            "与谁同。",
            "试问别来，近日情悰。",
            "忡忡。"
        ],
        "notes": "",
        "id": "510791ce620b76a0405266c51cc164fc"
    },
    {
        "author": "吕渭老",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "白玉花骢金络脑。",
            "十里华灯相照。",
            "帘映春窈窕。",
            "雾香残腻桃花笑。",
            "一串歌珠云外袅。",
            "饮罢玉楼寒悄。",
            "归去城南道。",
            "柳梢猎猎东风晓。"
        ],
        "notes": "",
        "id": "e56228d1c7cf660bccb5a0e8eba3d706"
    },
    {
        "author": "吕渭老",
        "dynasty": "宋",
        "type": "词",
        "rhythmic": "扑蝴蝶近・扑蝴蝶",
        "title": "",
        "preface": "",
        "paragraphs": [
            "风荷露竹，秋意侵疏鬓。",
            "微灯曲几。",
            "有帘通桂影。",
            "乍凉衣著，轻明微醉，歌声听稳。",
            "新愁殢人方寸。",
            "怎不闷。",
            "当初欲凭，燕翼西飞寄归信。",
            "小窗睡起，梁间都去尽。",
            "夜长旅枕先知，秋杪黄花渐近。",
            "一成为伊销损。"
        ],
        "notes": "",
        "id": "fb3933dcdb338b3bfa2953234b5623e0"
    },
    {
        "author": "吕渭老",
        "dynasty": "宋",
        "type": "词",
        "rhythmic": "扑蝴蝶近・扑蝴蝶",
        "title": "",
        "preface": "",
        "paragraphs": [
            "分钗绾髻，洞府难分手。",
            "离觞短阕，啼痕冰舞袖。",
            "马嘶霜滑，桥横路转，人依古柳。",
            "晓色渐分星斗。",
            "怎分剖。",
            "心儿一似，倾入离愁万千斗。",
            "垂鞭伫立，伤心还病酒。",
            "十年梦里婵娟，二月花中豆蔻。",
            "春风为谁依旧。"
        ],
        "notes": "",
        "id": "d7cc6d76c04935337369d842d69ec7bb"
    },
    {
        "author": "吕渭老",
        "dynasty": "宋",
        "type": "词",
        "rhythmic": "握金钗",
        "title": "",
        "preface": "",
        "paragraphs": [
            "向晚小妆匀，明窗倦裁剪。",
            "见花清泪遮眼。",
            "开尽繁桃又春晚。",
            "心下事，比年时，都较懒。",
            "胡蝶入帘飞，郎声似莺啭。",
            "见来无计拘管。",
            "心似芭蕉乍舒展。",
            "归去也，夕阳斜，红满院。"
        ],
        "notes": "",
        "id": "9eee6a2f29a3368677a370f957e0fef0"
    },
    {
        "author": "吕渭老",
        "dynasty": "宋",
        "type": "词",
        "rhythmic": "握金钗",
        "title": "",
        "preface": "",
        "paragraphs": [
            "风日困花枝，晴蜂自相趁。",
            "晚来红浅香尽。",
            "整顿腰肢晕残粉。",
            "弦上语，梦中人，天外信。",
            "青杏已成双，新尊荐樱笋。",
            "为谁一和销损。",
            "数著佳期又不稳。",
            "春去也，怎当他，清昼永。"
        ],
        "notes": "",
        "id": "129e2fe0a32cacf0c255b9292259dc5a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "早梅芳近・早梅芳",
        "title": "",
        "preface": "",
        "paragraphs": [
            "画帘深，妆阁小。",
            "曲径明花草。",
            "风声约雨，暝色啼鸦暮天杳。",
            "染眉山对碧，匀脸霞相照。",
            "渐更衣对客，微坐自轻笑。",
            "醉红明，金叶倒。",
            "恣看还新好。",
            "莹汪粉泪，滴烁波光射庭沼。",
            "犀心通密语，珠唱翻新调。",
            "佳期、定约秋了。"
        ],
        "notes": "",
        "id": "c03f7d9c8970e40502422eb0ebae647c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "侧寒斜雨，微灯薄雾，匆匆过了元宵。",
            "帘影护风，盆池见日，青青柳叶柔条。",
            "碧草皱裙腰。",
            "正昼长烟暖，蜂困莺娇。",
            "望处凄迷，半篙绿水浸斜桥。",
            "孙郎病酒无聊。",
            "记乌丝醉语，碧玉风标。",
            "新燕又双，兰心渐吐，嘉期趁取花朝。",
            "心事转迢迢。",
            "但梦随人远，心与山遥。",
            "误了芳音，小窗斜日对芭蕉。"
        ],
        "notes": "",
        "id": "a7c1d62cf53649fe7f2f93181af000a1"
    },
    {
        "author": "吕渭老",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "桂乡云万缕，更飞雨、洗香车。",
            "念密会经年，银潢浪阻，玉露期赊。",
            "灵星瑞桥对展，散匆匆、喜色满天涯。",
            "回首丁宁晓角，未宜吹动梅花。",
            "家家。",
            "竟赏彩茸，穿桂影、醉流霞。",
            "渐舞袖翻鸾，歌声缀凤，钗影交加。",
            "人间共饶宴乐，算天孙、怎忍遣河斜。",
            "莫惜西楼剪烛，大家同到啼鸦。"
        ],
        "notes": "",
        "id": "f45d1095a26883157fb172cdfcdb41f2"
    },
    {
        "author": "吕渭老",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "对修篁万个，更疏雨、洗琅玕。",
            "望燕外晴丝，鸥边水叶，胡蝶成团。",
            "榴红劝人把酒，泛菖蒲、对客不成欢。",
            "金缕新番彩索，始知今岁衣宽。",
            "年年。",
            "此日青楼，花缺处、倚阑干。",
            "记小扇清歌，蛮笺妙墨，不觉更残。",
            "可怜旧游似梦，向人人、未减一枝兰。",
            "纵有千金莫惜，大家沈醉花间。"
        ],
        "notes": "",
        "id": "fb43b4e12717e226b8699789d446831d"
    },
    {
        "author": "吕渭老",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "石榴花谢了，正荷叶、盖平池。",
            "试玛瑙杯深，琅玕簟冷，临水帘帷。",
            "知他故人甚处，晚霞明、断浦柳枝垂。",
            "唯有松风水月，向人长似当时。",
            "依依。",
            "望断水穷，云起处、是天涯。",
            "奈燕子楼高，江南梦断，虚费相思。",
            "新愁暗生旧恨，更流萤、弄月入纱衣。",
            "除却幽花软草，此情未许人知。"
        ],
        "notes": "",
        "id": "c8cb20db4f4860d0d4aa2d935e48c08b"
    },
    {
        "author": "吕渭老",
        "dynasty": "宋",
        "type": "词",
        "rhythmic": "极相思",
        "title": "",
        "preface": "",
        "paragraphs": [
            "西园斗草归迟。",
            "隔叶啭黄鹂。",
            "阑干醉倚，秋千背立，数遍佳期。",
            "寒食清明都过了，趁如今、芍药蔷薇。",
            "衩衣吟露，归舟缆月，方解开眉。"
        ],
        "notes": "",
        "id": "50c8a109c8e566ff095356232199c514"
    },
    {
        "author": "吕渭老",
        "dynasty": "宋",
        "type": "词",
        "rhythmic": "极相思",
        "title": "",
        "preface": "",
        "paragraphs": [
            "拂墙花影飘红。",
            "微月辨帘栊。",
            "香风满袖，金莲印步，狭径迎逢。",
            "笑面乍开远敛翠，正花时、却恁西东。",
            "别房初睡，斜门未锁，且更从容。"
        ],
        "notes": "",
        "id": "d3f511cb66c3b61c15eed955b13a7440"
    },
    {
        "author": "吕渭老",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "远帘笼月。",
            "谁见南陌，子规啼血。",
            "萸糁菊英，整冠落帽，一时虚说。",
            "五湖自有深期，曾指定、灯花细说。",
            "燕子巢空，秋鸿程远，音书中绝。"
        ],
        "notes": "",
        "id": "a996b8c071eceb699b653e7272adc6b1"
    },
    {
        "author": "吕渭老",
        "dynasty": "宋",
        "type": "词",
        "rhythmic": "梦玉人引",
        "title": "",
        "preface": "",
        "paragraphs": [
            "上危梯尽，尽画阁迥，昼帘垂。",
            "曲水飘香，小园莺唤春归。",
            "舞袖弓弯，正满城、烟草凄迷。",
            "结伴踏青，趁蝴蝶双飞。",
            "赏心欢计，从别后、无意到西池。",
            "自检罗囊，要寻红叶留诗。",
            "懒约无凭，莺花都不知。",
            "怕人问，强开怀、细酌酴醿。"
        ],
        "notes": "",
        "id": "79d5e8377424394473ea1ea157f0bc93"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "十年禅榻畔，风雨扬茶烟。",
            "跳丸日月，未甘白发困尧天。",
            "江左风流才子，要伴江湖张翰，同泛洛阳船。",
            "酌酒情无尽，海燕绕船竿。",
            "逼人来，功业事，不教闲。",
            "男儿三十，定当谈笑在堂间。",
            "老子婆娑贫态，闭户长须赤脚，他日要分残。",
            "禹浪桃花影，归棹正轻安。"
        ],
        "notes": "",
        "id": "eea3fd7e1f43a0b85a996f4ff6e9c04c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "抚床多感慨，白发困风烟。",
            "出门有碍，更堪寒暮雪飞天。",
            "君弃一盂一衲，奔走五湖清海，杯度不乘船。",
            "来访山中友，□□□□竿。",
            "看人间，谁得似，谪仙闲。",
            "生涯不问，留情多在酒杯间。",
            "剪烛西风谈笑，零落一尊相对，不觉已更残。",
            "回首功名事，笺记谢任安。"
        ],
        "notes": "",
        "id": "b8be75e9b3e40fef73bb2d298c9d60ee"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "暮云遮远眼，叠叠入青烟。",
            "十年不见，醯鸡同舞瓮中天。",
            "闻道山阴回棹，相去都无百里，李郭可同船。",
            "行止皆天意，端欲自操竿。",
            "功名事，须早计，真安闲。",
            "高才妙手，不当留意市廛间。",
            "俄已山林长往，尘面时时拂镜，齿发甚衰残。",
            "廊庙非吾事，茅屋且安安。"
        ],
        "notes": "",
        "id": "594277861d961b42dd76324fc850a2d4"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "诗人翻水尽，寂寞五侯烟。",
            "醉魂何在，应骑箕尾列青天。",
            "记得平生谈笑，夹岸手栽杨柳，同泛夜深船。",
            "溪水还依旧，深浅半青竿。",
            "小神仙，殷七七，许闲闲。",
            "黄粱未熟，经游都在梦魂间。",
            "我厌嚣寺浊味，几欲凌云羽化，鸡犬不留残。",
            "俗事丹砂冷，且抱一枝安。"
        ],
        "notes": "",
        "id": "0d1f2443aaf0dee0485ea66bb44d77f1"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "心肝皆锦绣，落笔尽云烟。",
            "诗狂酒兴，要骑赤鲤上青天。",
            "织女回车相劳，指点虚无征路，翻动月明船。",
            "举手谢同辈，岂复念渔竿。",
            "我平生，心正似，白云闲。",
            "衣冠污我，偶逢游戏到人间。",
            "常念孤云高妙，若作辘轳俯仰，谁复食君残。",
            "拜尘金谷辈，都是卧崇安。"
        ],
        "notes": "",
        "id": "0ba2580465230679414cef4838144671"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "秋斋多梦谒，舌本欲生烟。",
            "独步一庭明月，雁字已横天。",
            "作个生涯不遂，松竹雨荒三径，却忆五湖船。",
            "小阮贫尤甚，犊鼻挂长竿。",
            "白鸥汀，风共水，一生闲。",
            "横琴唳鹤，要携妻子老云间。",
            "灯火荧荧深夜，高卧南窗折几，杯到不留残。",
            "莫遣江湖手，遮日向长安。"
        ],
        "notes": "",
        "id": "1315d0724e75d97ab50eb861567e4e00"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "江湖堪极目，非雾亦非烟。",
            "故人相见，纵横高义薄云天。",
            "已具萸尊茗话，怅望云中江树，不见子猷船。",
            "日色隐林表，十里认帆竿。",
            "百年间，无个事，且安闲。",
            "功名两字，茫然都坠有无间。",
            "且尽身前一醉，休问古来今往，及取菊花残。",
            "仙事占无据，竹帛笑刘安。"
        ],
        "notes": "",
        "id": "0ff6aec9b264ef48ac8f1c4ccec98b14"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "扁舟思独往，樯影划晴烟。",
            "要伴人随明月，踏破水中天。",
            "谁信骑鲸高逝，空对笔端风雨，如泛楚江船。",
            "老子穷无赖，端欲把降竿。",
            "白苹汀，归老计，似高闲。",
            "平生爱我，一言相置二刘间。",
            "准拟何山松桂，折足铛能安稳，芋火对阑残。",
            "何必少林语，立雪问心安。"
        ],
        "notes": "",
        "id": "97637fd40fdc1b7c0249fd3688737f18"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "解衣同一笑，聊复起厨烟。",
            "醉乡何处，与君舒啸入壶天。",
            "长怪时情狭隘，杯酒岂容我辈，不上谪仙船。",
            "雅志念湖海，小艇一丝竿。",
            "夜迢迢，灯烛下，几心闲。",
            "平生得处，不在内外及中间。",
            "点检春风欢计，惟有诗情宛转，馀事尽疏残。",
            "彩笔题桐叶，佳句问平安。"
        ],
        "notes": "",
        "id": "462d0af0fa32afeb054d5cd333e46978"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "五湖春水茫茫，梦魂夜逐杨花去。",
            "汀花岸草，佳人微笑，眼波横注。",
            "借问刘郎，心期则甚，一成无据。",
            "自春来泪满，挼蓝袖口，没整顿，心情处。",
            "闻道相如病渴，念文君、白头新句。",
            "相思两地，无穷烟水，一庭花雾。",
            "锦字藏头，织成机上，一时分付。",
            "问他年，更有微云淡月，重来兮否。"
        ],
        "notes": "",
        "id": "38b8c3d2b61f46ac38ef7a0f4b1ee2d5"
    },
    {
        "author": "吕渭老",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "年年九月西湖，绣船继日笙箫拥。",
            "五云深处，红帘一桁，语莺歌凤。",
            "群玉峰头，影娥池畔，烟霞飞动。",
            "认蓬瀛仙子，云程路远，贪人世、瑶池梦。",
            "要看黄尘清海，戏真珠、麻姑清纵。",
            "曲门自有，菊金芳砌，月篦浮栋。",
            "子著宫桃，舞翻官柳，霞杯纤捧。",
            "待明年更把，西风妙曲，按成新弄。"
        ],
        "notes": "",
        "id": "282ba0ed44518af137e59020d5a7e90a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "闻君见影已堪怜。",
            "短因缘。",
            "偶同筵。",
            "相见无言，分散倍依然。",
            "做梦杨花随去也，妆阁畔，绣床前。",
            "觉来离绪意绵绵。",
            "写蛮笺。",
            "倩谁传。",
            "鱼雁悠悠，门外水如天。",
            "欲上西楼还不忍，难著眼，望秋千。"
        ],
        "notes": "",
        "id": "d99656b18b535ab0491e39dd637ff001"
    },
    {
        "author": "吕渭老",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "晓参垂户宿酲醒。",
            "坐南亭。",
            "对疏星。",
            "点点萤光，偏向竹梢明。",
            "望断长空何处是，云叶乱，彩霞横。",
            "西楼依旧抱重城。",
            "小银屏。",
            "此时情。",
            "鸦阵翻丛，枯柳两三声。",
            "敧枕欲寻初夜梦，鸡唱远，晓蟾倾。"
        ],
        "notes": "",
        "id": "a0334966063892d13dc7a93b89022a80"
    },
    {
        "author": "吕渭老",
        "dynasty": "宋",
        "type": "词",
        "rhythmic": "江城子慢",
        "title": "",
        "preface": "",
        "paragraphs": [
            "新枝媚斜日。",
            "花径霁、晚碧泛红滴。",
            "近寒食。",
            "蜂蝶乱、点检一城春色。",
            "倦游客。",
            "门外昏鸦啼梦破，春心似、游丝飞远碧。",
            "燕子又语斜檐，行云自没消息。",
            "当时乌丝夜语，约桃花时候，同醉瑶瑟。",
            "甚端的。",
            "看看是、榆角杨花飞掷。",
            "怎忘得。",
            "斜倚红楼回泪眼，天如水、沈沈连翠璧。",
            "想伊不整啼妆影帘侧。"
        ],
        "notes": "",
        "id": "d64c8a9ac6e69bed22a1d7635dff55ca"
    },
    {
        "author": "吕渭老",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "复把元宵，等闲过了，算来告谁。",
            "整二年三岁，尊前笑处，知他陪了，多少歌诗。",
            "岂信如今，不成些事，还是无聊空皱眉。",
            "争知道，冤家误我，日许多时。",
            "心儿。",
            "转更痴迷。",
            "又疑道、清明得共伊。",
            "但自家晚夜，多方遣免，不须烦恼，雨月为期。",
            "用破身心，博些欢爱，有后不成人便知。",
            "从来是，这风流伴侣，有分双飞。"
        ],
        "notes": "",
        "id": "81351ffa90e8f1831b467fa0823f90dc"
    },
    {
        "author": "吕渭老",
        "dynasty": "宋",
        "type": "词",
        "rhythmic": "河传",
        "title": "",
        "preface": "",
        "paragraphs": [
            "斜红照水。",
            "似晴空万里。",
            "明霞相倚。",
            "逐伴笑歌，小立绿槐阴里。",
            "诮没些，春气味。",
            "纷纷觑著闲桃李。",
            "浅浅深深，不满游人意。",
            "幽艳一枝，向晚重帘深闭。",
            "是青君、爱惜底。"
        ],
        "notes": "",
        "id": "b118f502f02f9e43271f2bac8597ff4a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "做得因缘不久长。",
            "惊风枝上偶成双。",
            "归来魂梦带幽香。",
            "灯下揉花春去早，竹间影月索归忙。",
            "十年前事费思量。"
        ],
        "notes": "",
        "id": "ccee4022cb2459efe3cd2e00d502bd24"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "彩选骰儿隔袖拈。",
            "整钗微见玉纤纤。",
            "夜寒窗外更垂帘。",
            "好事灯花双作蕊，照人月影入斜檐。",
            "新愁日日座中添。"
        ],
        "notes": "",
        "id": "4c08349149820f7f23aff2c488a0b0a6"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "烟柳濛濛鹊做巢。",
            "青青弱草带斜桥。",
            "莺声多在杏花梢。",
            "逐伴不知春路远，见人时著小词招。",
            "阿谁有分伴吹箫。"
        ],
        "notes": "",
        "id": "063c9f86194b9fe7f71a67853ccc514a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "微绽樱桃一颗红。",
            "断肠声里唱玲珑。",
            "轻罗小扇掩酥胸。",
            "惹鬓蛛丝新有喜，窥窗月彩旧相从。",
            "清宵一醉许谁同。"
        ],
        "notes": "",
        "id": "35646215954f9862c3b268b904c5589c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "风扫长林雪压枝。",
            "纷纷冻鹊傍帘飞。",
            "一尊聊作破寒威。",
            "春意正愁梅漏泄，客情尤怕病禁持。",
            "曲阑干外日初迟。"
        ],
        "notes": "",
        "id": "f908f112f1166befb672e60d73c5abfe"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "倚枕数更筹。",
            "清夜悠悠。",
            "竹风荷露小窗秋。",
            "往事迷人浑不省，总是离愁。",
            "无赖是横眸。",
            "济楚风流。",
            "一时搂揽著心头。",
            "调数梦魂将我去，明月重楼。"
        ],
        "notes": "",
        "id": "b8161e5ffabea265135a805dab5a7317"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "纤指捧玻璃。",
            "莫惜重持。",
            "自离阆苑失回期。",
            "门掩东风桃著子，帘影迟迟。",
            "楼上正横篦。",
            "荷气沾衣。",
            "谁将名玉碾花枝。",
            "不比寻常红与紫，取次芳菲。"
        ],
        "notes": "",
        "id": "4d5a2bf8b70739b350d9c4a763eff902"
    },
    {
        "author": "吕渭老",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "凉露洗秋空。",
            "菊径鸣蛩。",
            "水晶帘外月玲珑。",
            "烛蕊双悬人似玉，簌簌啼红。",
            "宋玉在墙东。",
            "醉袖摇风。",
            "心随月影入帘栊。",
            "戏著锦茵天样远，一段愁浓。"
        ],
        "notes": "",
        "id": "3fa8a885e59d98214111f71008d47ba3"
    },
    {
        "author": "吕渭老",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "水瓶石砚。",
            "败壁蜗书篆。",
            "窗下日舒缝衲线。",
            "屋角晚风飞霰。",
            "上元灯火佳时。",
            "长廊语笑追随。",
            "高卧一番纸帔，觉来月贯南枝。"
        ],
        "notes": "",
        "id": "a1fd820bc34b50aa79e474c1e9fe06d5"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "落月杜鹃啼未了。",
            "粥鱼忽报千山晓。",
            "笠子盖头衣钵少。",
            "穿林表。",
            "回头高刹空中小。",
            "官路旧多林木绕。",
            "露浓花蕊皆颠倒。",
            "渡水登山排草草。",
            "卢山好。",
            "香炉峰下湖波渺。"
        ],
        "notes": "",
        "id": "576eed484854e0156b2abb8d0dc9cc79"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "顶上铁轮飞火焰。",
            "防身细按威神剑。",
            "体用双行谁敢觇。",
            "光闪闪。",
            "何须更把茶林撼。",
            "衲子家风存古俭。",
            "一条榔栗如天堑。",
            "粥鼓未鸣灯火暗。",
            "无恩念。",
            "断崖古木横藤簟。"
        ],
        "notes": "",
        "id": "dbeb96ec8e3e7a3d06d94189eb246892"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "高绊袈裟挑纸帔。",
            "一杯茶罢成行计。",
            "路入庐山风细细。",
            "轻弹指。",
            "百千三昧俱游戏。",
            "法椅何曾烧两臂。",
            "谁知纸上无穷意。",
            "欲识普贤真实际。",
            "齁齁地。",
            "小炉雪夜和衣睡。"
        ],
        "notes": "",
        "id": "dbaef8aa8c5fcc2cf6d660d27ad08d0a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "潦倒瞿昙饶口悄。",
            "拈花冤道头陀笑。",
            "鸡足山中眠未觉。",
            "谁知道。",
            "至今功业犹分剖。",
            "唇口周遮何日了。",
            "禅床四面藤萝绕。",
            "有个路头君试讨。",
            "梅花老。",
            "南园蝴蝶飞芳草。"
        ],
        "notes": "",
        "id": "d0a10c07bb4eddd99f41082e89ccf1c5"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "昨夜山空流石乳。",
            "道人妙手亲拈取。",
            "未欲凌云归洞府。",
            "清风举。",
            "大千一叶同掀舞。",
            "笑把须弥挝破鼓。",
            "东山云作西山雨。",
            "我欲住庵无拄斧。",
            "君相许。",
            "三更明月湖心午。"
        ],
        "notes": "",
        "id": "0c64b9eca37be25463eb5ad701fb7bb0"
    },
    {
        "author": "吕渭老",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "闻道庐山横广泽。",
            "晴空万顷波涛白。",
            "上有至人营窟宅。",
            "经游客。",
            "古今多是烟霞谪。",
            "一钵上人轻六翮。",
            "选场要射如来策。",
            "点化黄金非妙药。",
            "难堪酌。",
            "三生一口都吞却。"
        ],
        "notes": "",
        "id": "f3df2cc9ae2c287251fce99a2f893da2"
    },
    {
        "author": "吕渭老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "山绕吴城，修竹外、满林围碧。",
            "任孤樯百丈，远牵江色。",
            "政简民闲无一事，同游仍是鸳鸾客。",
            "到晚年、遗爱续新题，都堪说。",
            "修门赋，今谁续。",
            "痛饮士，天应惜。",
            "正彩霞垂帔，暮风飘瑟。",
            "笑疾禅痴今在否，风灯石火同飘忽。",
            "去醉乡、深处著身心，休铭栉。"
        ],
        "notes": "",
        "id": "d364c3d726f358eb7603a850dd367c86"
    },
    {
        "author": "吕渭老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "燕拂危樯，斜日外、数峰凝碧。",
            "正暗潮生渚，暮风飘席。",
            "初过南村沽酒市，连空十顷菱花白。",
            "想故人、轻箑障游丝，闻遥笛。",
            "鱼与雁，通消息。",
            "心与梦，空牵役。",
            "到如今相见，怎生休得。",
            "斜抱琵琶传密意，一襟新月横空碧。",
            "问甚时、同作醉中仙，烟霞客。"
        ],
        "notes": "",
        "id": "bf9d2bbb70d2edec19ea5c1807fb3de2"
    },
    {
        "author": "吕渭老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "笑语移时，风影乱、半帘寒日。",
            "鲜明是、晚来妆饰。",
            "共说西园携手处，小桥深竹连苔色。",
            "到如今、梧叶染清霜，封行迹。",
            "春未透，梅先拆。",
            "人纵健，时难得。",
            "想明年虚过，上元寒食。",
            "数著佳期愁入眼，雨珠零乱梨花湿。",
            "任翠鬟、猗侧背斜阳，鸣瑶瑟。"
        ],
        "notes": "",
        "id": "e12bc819449f5154d24dfa8b5549946c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "晚浴新凉，风蒲乱、松梢见月。",
            "庭阴尽、暮蝉啼歇。",
            "萤绕井阑帘入燕，荷香兰气供摇箑。",
            "赖晚来、一雨洗游尘，无些热。",
            "心下事，峰重叠。",
            "人甚处，星明灭。",
            "想行云应在，凤凰城阙。",
            "曾约佳期同菊蕊，当时共指灯花说。",
            "据眼前、何日是西风，凉吹叶。"
        ],
        "notes": "",
        "id": "0a944fc729eb9c8f8a807fc23e11d060"
    },
    {
        "author": "吕渭老",
        "dynasty": "宋",
        "type": "词",
        "rhythmic": "满路花・促拍满路花",
        "title": "",
        "preface": "",
        "paragraphs": [
            "西风秋日短，小雨菊花寒。",
            "断云低古木，暗江天。",
            "星娥尺五，佳约误当年。",
            "小语凭肩处，犹记西园。",
            "画桥斜月阑干。",
            "鸟啼花落，春信遣谁传。",
            "尚容清夜梦、小留连。",
            "青楼何处，宝镜注婵娟。",
            "应念红笺事，微晕春山。",
            "背窗愁枕孤眠。"
        ],
        "notes": "",
        "id": "78df71739c6e5996b6055e129a6b2eca"
    },
    {
        "author": "吕渭老",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "俊眼犀心，尊前如有乘鸾便。",
            "过愁传怨。",
            "只许灯光见。",
            "见了重休，河汉明遮断。",
            "深深院。",
            "乱风飘霰。",
            "揉了双罗燕。"
        ],
        "notes": "",
        "id": "d0421ded50811fef6e813c54d7f69488"
    },
    {
        "author": "吕渭老",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "扇列红鸾，赭黄日色明金殿。",
            "御香葱茜。",
            "宝仗香风暖。",
            "咫尺天颜，九奏朝阳管。",
            "群臣宴。",
            "醉霞凝面。",
            "午漏传宫箭。"
        ],
        "notes": "",
        "id": "fdb93af20913d9cbc47baf13ccfb292c"
    },
    {
        "author": "吕渭老",
        "dynasty": "宋",
        "type": "词",
        "rhythmic": "燕归梁",
        "title": "",
        "preface": "",
        "paragraphs": [
            "楼外东风杜宇声。",
            "双枕细眉颦。",
            "女郎番马小山屏。",
            "金笼冷、梦魂惊。",
            "起来重绾双罗髻，无个事、泪盈盈。",
            "杨花蝴蝶乱分身。",
            "飞不定、暮云晴。"
        ],
        "notes": "",
        "id": "dd95883b7a4047e2336841c31966f325"
    },
    {
        "author": "吕渭老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "双鬟绿发齐，多笑蔫红落。",
            "穿竹过西斋，问字时偷学。",
            "娇慵不惯羞，同倚阑干角。",
            "屈指数元宵，灯火堪行乐。"
        ],
        "notes": "",
        "id": "8f83d9d357aadad220ea364d2d9a1ffb"
    },
    {
        "author": "吕渭老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "裙长步渐迟，扇薄羞难掩。",
            "鞋褪倚郎肩，问路眉先敛。",
            "踏青南陌回，倚醉开娇靥。",
            "今夜更同行，忍笑匀妆脸。"
        ],
        "notes": "",
        "id": "93c9931a6d4042a2fbc4a5a18a220c37"
    },
    {
        "author": "吕渭老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "摊钱临小窗，扑蝶穿斜径。",
            "醉戏晚风前，吹乱连枝影。",
            "别来秋夜长，梦到金屏近。",
            "肠断一声鸡，残月悬朝镜。"
        ],
        "notes": "",
        "id": "a457637ee73c85d432b910ebbe15755b"
    },
    {
        "author": "吕渭老",
        "dynasty": "宋",
        "type": "词",
        "rhythmic": "百宜娇・眉妩",
        "title": "",
        "preface": "",
        "paragraphs": [
            "隙月垂篦，乱蛩催织，秋晚嫩凉房户。",
            "燕拂帘旌，鼠窥窗网，寂寂飞萤来去。",
            "金铺镇掩，谩记得、花时南浦。",
            "约重阳、萸糁菊英，小楼遥夜歌舞。",
            "银烛暗、佳期细数。",
            "帘幕渐西风，午窗秋雨。",
            "叶底翻红，水面皱碧，灯火裁缝砧杵。",
            "登高望极，正雾锁、官槐归路。",
            "定须相将，宝马钿车，访吹箫侣。"
        ],
        "notes": "",
        "id": "d6b0c8acf83817c4bf671a9556784938"
    },
    {
        "author": "吕渭老",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "循槛琅玕粉沾衣。",
            "一片子规啼。",
            "蓬壶梦短，蜀衾香远，愁损腰肢。",
            "石城堂上双双燕，应傍莫愁飞。",
            "春江艇子，雪中梅下，知与谁期。"
        ],
        "notes": "",
        "id": "492aceb748decd01600866cf54ab66d9"
    },
    {
        "author": "吕渭老",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "晓钗催鬓语南风。",
            "碧涧小桥通。",
            "榆阴短短，露光炯炯，满地花红。",
            "天涯不见归帆影，蜂蝶尽西东。",
            "宿酲渐解，残妆犹在，晓日帘栊。"
        ],
        "notes": "",
        "id": "8a2059b48b7975620442ace140ad4816"
    },
    {
        "author": "吕渭老",
        "dynasty": "宋",
        "type": "词",
        "rhythmic": "祝英台・祝英台近",
        "title": "",
        "preface": "",
        "paragraphs": [
            "宝蟾明，朱阁静，新燕近帘语。",
            "还记元宵，灯火小桥路。",
            "逢迎春笋柔微，凌波纤稳，诮不顾、斗斜三鼓。",
            "甚无据。",
            "谁信一霎是春，惊声留不住。",
            "柳色苔痕，风雨暗花圃。",
            "细看罗带银钩，绡巾香泪，算不枉、那时分付。"
        ],
        "notes": "",
        "id": "f3b9ed6af24ab0d01ba5f4311f2dace3"
    },
    {
        "author": "吕渭老",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "元宵灯火。",
            "月淡游人可。",
            "携手步长廊，又说道、倾心向我。",
            "归来一梦，整整十年馀，人似旧，去无因，牵惹情怀破。",
            "章台杨柳，闻道无关锁。",
            "行客挽长条，悄不似、当初些个。",
            "而今休也，摇落任东风，但恣意，尽留情，我也知无那。"
        ],
        "notes": "",
        "id": "8946acb2fc09c97f747bc48edd2fb97a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "韵高格妙。",
            "不数闲花草。",
            "向晚小梳妆，换一套、新衣始了。",
            "横钗整鬓，倚醉唱清词，房户静，酒杯深。",
            "帘幕明残照。",
            "扬州一梦，未尽还惊觉。",
            "自恁在心头，拈不出、倚时是了。",
            "吴霜点鬓，春色老刘郎，云路远，晚溪横，谁见桃花笑。"
        ],
        "notes": "",
        "id": "f6b74d2a7c6748253765544d326513fe"
    },
    {
        "author": "吕渭老",
        "dynasty": "宋",
        "type": "词",
        "rhythmic": "薄幸",
        "title": "",
        "preface": "",
        "paragraphs": [
            "青楼春晚。",
            "昼寂寂、梳匀又懒。",
            "乍听得、鸦啼莺弄，惹起新愁无限。",
            "记年时、偷掷春心，花间隔雾遥相见。",
            "便角枕题诗，宝钗贳酒，共醉青苔深院。",
            "怎忘得、回廊下，携手处、花明月满。",
            "如今但暮雨，蜂愁蝶恨，小窗闲对芭蕉展。",
            "却谁拘管。",
            "尽无言、闲品秦筝，泪满参差雁。",
            "腰支渐小，心与杨花共远。"
        ],
        "notes": "",
        "id": "be4a8ad0c691b76c21082a4c6145e27f"
    },
    {
        "author": "吕渭老",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "花色撩人红入眼。",
            "可是东君，要得人肠断。",
            "欲诉深情春不管。",
            "风枝雨叶空撩乱。",
            "谩插一枝飞一盏。",
            "小赏幽期，破我平生愿。",
            "珍约未成春又短。",
            "但凭蝴蝶传深怨。"
        ],
        "notes": "",
        "id": "dd6f9782c5bf3bd3b3373b1e86ba2808"
    },
    {
        "author": "吕渭老",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "风洗游丝花皱影。",
            "碧草初齐，舞鹤闲相趁。",
            "短梦乍回慵理鬓。",
            "惊心忽数清明近。",
            "逐伴强除眉上恨。",
            "趁蝶西园，不觉鞋儿褪。",
            "醉笑眼波横一寸。",
            "微微酒色生红晕。"
        ],
        "notes": "",
        "id": "b2e2d69739f412d49a6d16f3c6a6b32d"
    },
    {
        "author": "吕渭老",
        "dynasty": "宋",
        "type": "词",
        "rhythmic": "西江月慢",
        "title": "",
        "preface": "",
        "paragraphs": [
            "春风淡淡，清昼永、落英千尺。",
            "桃杏散平郊，晴蜂来往，妙香飘掷。",
            "傍画桥、煮酒青帘，绿杨风外，数声长笛。",
            "记去年、紫陌朱门，花下旧相识。",
            "向宝帕、裁书凭燕翼。",
            "望翠阁、烟林似织。",
            "闻道春衣犹未整，过禁烟寒食。",
            "但记取、角枕情题，东窗休误，这些端的。",
            "更莫待、青子绿阴春事寂。"
        ],
        "notes": "",
        "id": "3267362f3e4209981a8eb8ccca44837f"
    },
    {
        "author": "吕渭老",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "人已老。",
            "春亦不留些少。",
            "花尽叶长蚕又抱。",
            "子规啼未了。",
            "往事不论多少。",
            "且向尊前一笑。",
            "白发满头愁已到。",
            "路长波渺渺。"
        ],
        "notes": "",
        "id": "91ab1ed169f5a9d5026a6d6860d76afd"
    },
    {
        "author": "吕渭老",
        "dynasty": "宋",
        "type": "词",
        "rhythmic": "豆叶黄・忆王孙",
        "title": "",
        "preface": "",
        "paragraphs": [
            "玉萧风外一声清。",
            "粉面婵娟月对明。",
            "紫府楼台夜不扃。",
            "羽衣轻。",
            "稳驾双鸾谒帝庭。"
        ],
        "notes": "",
        "id": "f214b3b461ecf5237c674d2bd6a0ae74"
    },
    {
        "author": "吕渭老",
        "dynasty": "宋",
        "type": "词",
        "rhythmic": "豆叶黄・忆王孙",
        "title": "",
        "preface": "",
        "paragraphs": [
            "林花著雨褪胭脂。",
            "叶底双桃结子迟。",
            "对镜凭郎略皱眉。",
            "笑微微。",
            "燕子羞人必懒归。"
        ],
        "notes": "",
        "id": "98773df08e06623dee0310e9374dfd7e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "豆叶黄・忆王孙",
        "title": "",
        "preface": "",
        "paragraphs": [
            "轻罗团扇掩微羞。",
            "酒满玻璃花满头。",
            "小板齐声唱石州。",
            "月如钩。",
            "一寸横波入鬓流。"
        ],
        "notes": "",
        "id": "432b3230ebd6b1d30f997a437d9d8fce"
    },
    {
        "author": "吕渭老",
        "dynasty": "宋",
        "type": "词",
        "rhythmic": "豆叶黄・忆王孙",
        "title": "",
        "preface": "",
        "paragraphs": [
            "晚妆新试碧衫凉。",
            "金鸭犹残昨夜香。",
            "柳际风来月满廊。",
            "一双双。",
            "人对鸳鸯浴小塘。"
        ],
        "notes": "",
        "id": "fff199d094cd37d396ef0db30e9cfd9e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "豆叶黄・忆王孙",
        "title": "",
        "preface": "",
        "paragraphs": [
            "芰荷香外一声蝉。",
            "风撼琅玕惊昼眠。",
            "刻烛题诗花满笺。",
            "小神仙。",
            "对倚阑干月正圆。"
        ],
        "notes": "",
        "id": "dab3d10458595703e250a545f3a2e4b4"
    },
    {
        "author": "吕渭老",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "斜日封残雪。",
            "记别时、檀槽按舞，霓裳初彻。",
            "唱煞阳关留不住，桃花面皮似热。",
            "渐点点、珍珠承睫。",
            "门外潮平风席正，指佳期、共约花同折。",
            "情未忍，带双结。",
            "钗金未断肠先结。",
            "下扁舟、更有暮山千叠。",
            "别后武陵无好梦，春山子规更切。",
            "但孤坐、一帘明月。",
            "蚕共茧、花同蒂，甚人生要见，底多离别。",
            "谁念我，泪如血。"
        ],
        "notes": "",
        "id": "0576a0dc28fdf9dc2943dcf3d33b03f4"
    },
    {
        "author": "吕渭老",
        "dynasty": "宋",
        "type": "词",
        "rhythmic": "选冠子",
        "title": "",
        "preface": "",
        "paragraphs": [
            "风约晴云，花乾宿露，帘幕万家清晓。",
            "青帘赛酒，小坞藏春，冶叶艳枝相照。",
            "羊驾小车，笑逐游人，远迷芳草。",
            "更红英飞舞，绣茵连接，雾台烟沼。",
            "年少日、细马戎鞯，红靴玉带，同指软尘西笑。",
            "珍珠戏掷，彩笔搜奇，不觉暮春莺老。",
            "谁见这回，霜点髯衰，事萦怀抱。",
            "诉一春心事，燕子周遮来了。"
        ],
        "notes": "",
        "id": "96a5abd2de0ca7e92f8287d67b4e6887"
    },
    {
        "author": "吕渭老",
        "dynasty": "宋",
        "type": "词",
        "rhythmic": "选冠子",
        "title": "",
        "preface": "",
        "paragraphs": [
            "雨湿花房，风斜燕子，池阁昼长春晚。",
            "檀盘战象，宝局铺棋，筹画未分还懒。",
            "谁念少年，齿怯梅酸，病疏霞盏。",
            "正青钱遮路，绿丝明水，倦寻歌扇。",
            "空记得、小阁题名，红笺青制，灯火夜深裁剪。",
            "明眸似水，妙语如弦，不觉晓霜鸡唤。",
            "闻道近来，筝谱慵看，金铺长掩。",
            "瘦一枝梅影，回首江南路远。"
        ],
        "notes": "",
        "id": "04cd410d79fde2abc320cf5798f90fcf"
    },
    {
        "author": "吕渭老",
        "dynasty": "宋",
        "type": "词",
        "rhythmic": "醉思仙",
        "title": "",
        "preface": "",
        "paragraphs": [
            "断人肠。",
            "正西楼独上，愁倚斜阳。",
            "称鸳鸯鸂鶒，两两池塘。",
            "春又老，人何处，怎惯不思量。",
            "到如今，瘦损我，又还无计禁当。",
            "小院呼卢夜，当时醉倒残缸。",
            "被天风吹散，凤翼难双。",
            "南窗雨，西廊月，尚未散、拂天香。",
            "听莺声，悄记得，那时舞板歌梁。"
        ],
        "notes": "",
        "id": "65263ac2251bcceddf89250c33e7c1fb"
    },
    {
        "author": "吕渭老",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "棂香新染砑红绫。",
            "腰肢瘦不胜。",
            "合欢小幌掩馀酲。",
            "芙蓉入梦频。",
            "山不尽，水无情。",
            "锦河隔锦茵。",
            "刘郎仙骨未应轻。",
            "桃花已误人。"
        ],
        "notes": "",
        "id": "a5616f4c9ec6085b329cc56c8f1496ab"
    },
    {
        "author": "吕渭老",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "纤鞋窄袜。",
            "红茵自称琵琶拍。",
            "明衣妆脸春梳掠。",
            "好好亭亭，那得恁标格。",
            "匆匆一醉霜华白。",
            "归来偏记蓝桥宅。",
            "五更残梦迷蝴蝶。",
            "觑著花枝，只被绣帘隔。"
        ],
        "notes": "",
        "id": "7b1120139ba9bb1c87ff0b88e3ee807a"
    },
    {
        "author": "吕渭老",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "明窗读易。",
            "时才人地俱超轶。",
            "偶然一坠槐安国。",
            "说利谈功，这事怎休得。",
            "何时置酒图书室。",
            "挥弦目送西飞翼。",
            "夜来已觉春笋溢。",
            "月影三人，一醉旧相识。"
        ],
        "notes": "",
        "id": "ebb4a7fbe1fd5ba32eed084dfd1dd853"
    },
    {
        "author": "吕渭老",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "任落梅铺缀，雁齿斜桥，裙腰芳草。",
            "闲伴游丝，过晓园庭沼。",
            "厮近清明，雨晴风软，称少年寻讨。",
            "碧缕墙头，红云水面，柳堤花岛。",
            "谁信而今，怕愁憎酒，对著花枝，自疏歌笑。",
            "莺语丁宁，问甚时重到。",
            "梦笔题诗，帊绫封泪，向凤箫人道。",
            "处处伤心，年年远念，惜春人老。"
        ],
        "notes": "",
        "id": "ef63ef6b96bd9fe054c03b651f4e767e"
    },
    {
        "author": "吕渭老",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "一尊聊对西风醉。",
            "况九日、明朝是。",
            "曾与茱萸论子细。",
            "江天虚旷，暮林横远，人隔银河水。",
            "碧云渐展天无际。",
            "吹不断、黄昏泪。",
            "若作欢期须早计。",
            "如何得似，鬓边新菊，双结黄金蕊。"
        ],
        "notes": "",
        "id": "687a0364b26e1065f646b5f53e9a0b8b"
    },
    {
        "author": "吕渭老",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "西风不落，薄衾孤枕，记起花时些个。",
            "宿愁新恨两关心，说道理、分疏不可。",
            "别愁如絮，佳期何在，古屋萧萧灯火。",
            "打窗风雨又何消，梦未就、依前惊破。"
        ],
        "notes": "",
        "id": "7eca1351cc46c986b9d368577d824793"
    },
    {
        "author": "吕渭老",
        "dynasty": "宋",
        "type": "词",
        "rhythmic": "鼓笛慢・水龙吟",
        "title": "",
        "preface": "",
        "paragraphs": [
            "拍肩笑别洪崖，共看紫海还清浅。",
            "蓬壶旧约，人间舒笑，桃红千遍。",
            "去岁争春，今年逼腊，满空飘霰。",
            "渐横枝照水，清绿弄日，都点缀、江南岸。",
            "须吸百川为寿，卷恩波、已倾银汉。",
            "戎袍拥戟，万钉围带，天孙新眷。",
            "十里尘香，五更弦月，未收弦管。",
            "正秦筝续谱，宫箫定拍，候来冬按。"
        ],
        "notes": "",
        "id": "57f6bd3b12728f3cacfe279158726543"
    },
    {
        "author": "吕渭老",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "香红飘没明春水，寒食万家游舫。",
            "整整斜斜，疏疏密密，帘缬旗红相望。",
            "江波荡漾。",
            "称彩舰龙舟，绣衣霞桨。",
            "舞楫争先，歌笑箫鼓乱清唱。",
            "重来刘郎又老，对故园桃红春晚，尽成惆怅。",
            "泪雨难晴，愁眉又结，翻覆十年手掌。",
            "如今怎向。",
            "念舞板歌尘，远如天上。",
            "斜日回舟，醉魂空舞扬。"
        ],
        "notes": "",
        "id": "997713cd35bc8f82c6f62d60ceaf1dda"
    }
]