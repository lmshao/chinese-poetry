[
    {
        "author": "刘石庵",
        "dynasty": "宋",
        "type": "诗",
        "rhythmic": "",
        "title": "龙驹谣贺徐景醇生子",
        "preface": "",
        "paragraphs": [
            "白虹流光横太虚，蚌胎迸出明月珠。",
            "紫瞳照席秋掣电，渥漥突出苍龙驹。",
            "前年得子瘦如竹，失马未必不为福。",
            "今年得子燕颔丰，会看万里飞食肉。",
            "徐君髪白颜且酡，晚而得子未足多。",
            "明年为君招取杜陵老，来作徐卿二子歌。"
        ],
        "notes": "",
        "id": "c45591c1ced59ac5d4f70cc5060d7f15"
    }
]