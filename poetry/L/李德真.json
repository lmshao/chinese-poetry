[
    {
        "author": "李德真",
        "dynasty": "宋",
        "type": "诗",
        "rhythmic": "",
        "title": "客崇安寄萧小山",
        "preface": "",
        "paragraphs": [
            "宦清只有著书忙，六馆归时客满堂。",
            "芍药待吟班已峻，梅花曾赋笔犹香。",
            "夜瞻北斗星河近，晴倚冬梅岭树长。",
            "别日未深情不浅，雪风吹老孟襄阳。"
        ],
        "notes": "",
        "id": "d04b60db8195c3b54db5f83268313b5b"
    },
    {
        "author": "李德真",
        "dynasty": "宋",
        "type": "诗",
        "rhythmic": "",
        "title": "寄南岳故人",
        "preface": "",
        "paragraphs": [
            "只自章江别，吴枫又几霜。",
            "天遥人在岳，月冷梦浮湘。",
            "红树猿孤啸，黄云雁一行。",
            "楼高添远恨，不敢望斜阳。"
        ],
        "notes": "",
        "id": "db7623081f430cd66658c3d5bad28d39"
    },
    {
        "author": "李德真",
        "dynasty": "宋",
        "type": "诗",
        "rhythmic": "",
        "title": "武林春游即事",
        "preface": "",
        "paragraphs": [
            "风光如此莫伤春，云树烟花一色新。",
            "杜宇不啼真解事，帝乡谁是肯归人。"
        ],
        "notes": "",
        "id": "1898c5e61ceeb4b1f174726b5e3b9da5"
    }
]