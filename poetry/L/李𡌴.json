[
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "白马湖",
        "preface": "",
        "paragraphs": [
            "白马湖光绿染衣，兰舟溶漾彩鸳飞。",
            "闲愁不到秋风后，听唱蛮歌月下归。"
        ],
        "notes": "",
        "id": "4f95d2a3eb604f0ba1d3451ed6922f7b"
    },
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "竹斋题事",
        "preface": "",
        "paragraphs": [
            "低斋结空野，小竹移孤林。",
            "斋闲竹浄好，日媚幽人心。",
            "南方夏厌暑，独此留残阴。",
            "戞雨挫促梦，穿风搜凉襟。",
            "长茵展丽藓，乱歌奏欢禽。",
            "侍奴裹村服，语客抛尘簪。",
            "志高成利犇，思爽生诗淫。",
            "值圣喜盈卷，感古悲入琴。",
            "山迎稳履远，月劝澄杯深。",
            "荣名虽未染，幸亦非烟沉。"
        ],
        "notes": "",
        "id": "605bd28ebce245ac36557e8c59e4720f"
    },
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "四恩岩",
        "preface": "",
        "paragraphs": [
            "疲筇扪石上，大野俯栏窥。",
            "洞穴通诸顶，泉流接两池。"
        ],
        "notes": "",
        "id": "5bffdfb389dbdba036ce7866d803371a"
    },
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "离巫山晚泊棹石滩下",
        "preface": "",
        "paragraphs": [
            "黄昏风雨阻江滨，翠绾群峰莫色匀。",
            "一夜子规啼到晓，孤舟愁杀未归人。"
        ],
        "notes": "",
        "id": "77830a0f56325cc25b372fcd6a5db142"
    },
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "上巳从史巫山𥘬饮江臯",
        "preface": "",
        "paragraphs": [
            "风沙一夜卷冥冥，晓色曈曚上翠屏。",
            "薄宦驱人成老大，佳时得酒慰飘零。",
            "红余晚树迷幽谷，绿涨晴波失远汀。",
            "却是崇山兼峻岭，看来浑不减兰亭。"
        ],
        "notes": "",
        "id": "fc83491f8bc923cc28f23a5d8062203d"
    },
    {
        "author": "李𡌴",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "日射红鸾扇，风清白兽樽。"
        ],
        "notes": "",
        "id": "11e9de21858b60aff5af8c48865f0933"
    }
]