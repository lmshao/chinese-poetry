[
    {
        "author": "林梦英",
        "dynasty": "宋",
        "type": "诗",
        "rhythmic": "",
        "title": "碧涧书堂",
        "preface": "",
        "paragraphs": [
            "临川遇邹君，示我铜陵辨。",
            "相邀游其间，百闻须一践。",
            "自从双耳聋，已办两足茧。",
            "武夷乃招隠，仙都辄策蹇。",
            "遥睇麻源村，梦思劳辗转。",
            "今披碧涧记，华冈订讹舛。",
            "疑信吁莫论，是非争之褊。",
            "但欣泉石奇，堂成书可辇。",
            "晁侯云梦胸，妙处参坟典。",
            "家有万竹坡，琳琅閟营翦。",
            "徘徊康乐旧，此兴尤不浅。",
            "人生贵自得，假物非至善。",
            "山川侈遭逢，所托各偕显。",
            "严光钓越滩，叔子登楚岘。",
            "气象不低摧，吾徒志当勉。",
            "相思邀未到，烟霞自舒卷。",
            "唯应原上月，共照人孤狷。"
        ],
        "notes": "",
        "id": "934fd2af88aa32df8bf7530f6db4ee70"
    },
    {
        "author": "林梦英",
        "dynasty": "宋",
        "type": "诗",
        "rhythmic": "",
        "title": "金石台  其一",
        "preface": "",
        "paragraphs": [
            "云作岩扉风自关，清阴半壑树中间。",
            "傍厢更著茅亭好，放入西南一面山。"
        ],
        "notes": "",
        "id": "9953fc2c46249f208372908730f20226"
    },
    {
        "author": "林梦英",
        "dynasty": "宋",
        "type": "诗",
        "rhythmic": "",
        "title": "金石台  其二",
        "preface": "",
        "paragraphs": [
            "台后漫山十里梅，村南村北总诗材。",
            "荒寒莫恨无人领，会与奚奴杖屦来。"
        ],
        "notes": "",
        "id": "042a0cfc1c752f643bdb5b4d368046ec"
    }
]