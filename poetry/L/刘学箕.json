[
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "吾庐寓言",
        "preface": "",
        "paragraphs": [
            "五峰之山环吾庐，五峰之水清溜渠。",
            "山水可乐情可娱，五亩之宅奠厥居。",
            "清湖列嶂开坐隅，白沙峩峩烟岫铺。",
            "崇山梅岭豁望眼，高门堇阜联襟裾。",
            "况当春晚积雨余，绿褥翠叠青珊瑚。",
            "桑麻满路人意好，鸣禽上下声相呼。",
            "迨今八月九月初，枫林隔水红凋疎。",
            "秋场稻熟听蓬朴，小槽新酿倾真珠。",
            "昨宵一雪飞璠玙，远山近山光凝酥。",
            "群峰突兀不敢觑，银壁照耀天鬼涂。",
            "千金不须买画图，丹青纵有画不如。",
            "风景万态朝昏殊，天成此画人难摹。",
            "蹊荒圃废几朝夕，一日筑居天赐予。",
            "四时游观心良舒，考槃在阿归来乎。",
            "乃歌曰：采于园兮篮有蔬，钓于水兮筐有鱼，余之弗欢兮其谁之欢欤。",
            "又歌曰：惠风清兮出有车，芸香芬兮读有书，余之弗乐兮其谁之乐欤。"
        ],
        "notes": "",
        "id": "27b87ff40c576ed5e694431985af7cb7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "石假山",
        "preface": "",
        "paragraphs": [
            "潭溪散人方是闲，真山不爱爱假山。",
            "呼童积叠石磊磈，远近便拥峰与峦。",
            "晴岚滴翠明窗前，清影挂壁方池边。",
            "色侵书帙日华薄，丘壑坐上生云烟。",
            "云烟收霏苔藓绿，山石傍头更栽竹。",
            "三竿两竿韵不俗，摇荡清风凉意足。",
            "方是闲人当此时，以假像真人谓奇。",
            "或来静对酌美酒，或来宴坐哦新诗。",
            "吟诗搜索萦心脾，酒醉落魄精神痴。",
            "吟诗饮酒且不可，况复局上争枯棋。",
            "不如对山抚鸣琴，琴心三叠舞胎禽。",
            "高山流水存至音，古趣澹泊悦我心。",
            "老泉三峰烂木材，百年沉埋安在哉。",
            "东坡仇池九华石，只有佳篇传入集。",
            "此山亦犹今视昔，与我同生亦同没。"
        ],
        "notes": "",
        "id": "2b571209e1d3e507f2674a0a88d0cd3e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "社日喜晴分韵得前字",
        "preface": "",
        "paragraphs": [
            "夜来急雨淙飞簷，脱惊红日辉潭川。",
            "梨花有情朝露重，柳带无力春风颠。",
            "傍帘新燕低拂掠，入槛戯蝶相联翩。",
            "今晨天气亦佳尔，一春未见兹晴暄。",
            "绿阴林下笑声好，箫鼓赛社祈丰年。",
            "金穰屡丰岂不好，米贱更苦人无钱。",
            "太公九府法已弊，楮币印出私相权。",
            "所司转变无善策，低昂用否难流传。",
            "县官那更租税急，白纸不问黄榜蠲。",
            "穷民非负实无有，里正罚责殊可怜。",
            "吾侬虽乐此日美，釂白醉倒春风前。",
            "却愁烟雨暗春晚，米价顿长民忧煎。"
        ],
        "notes": "",
        "id": "ebaf13878189c81d2b1e3f0927bf86c9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "插秧歌",
        "preface": "",
        "paragraphs": [
            "农夫戢戢清波阔，秧稻茸茸森石发。",
            "父儿呼唤手拔齐，千把万把根连泥。",
            "四更乘月躅陇陌，晓烟渐散东方白。",
            "归来吃得饭一盂，担到田头汗似珠。",
            "蹲身擘丛种入土，不问朝昏与亭午。",
            "肌肤剥裂肉起皮，烈日才阴又风雨。",
            "秋收幸值岁稍丰，谷贱无钱私债重。",
            "连忙变转了官赋，霜雪冻饿愁穷冬。",
            "吁嗟四民天地间，服田力穑良独艰。",
            "寄言安坐西方辈，汝饱不惭吾厚颜。"
        ],
        "notes": "",
        "id": "86d8815fd5c65b73c34bd7defc586ae9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "醉歌",
        "preface": "",
        "paragraphs": [
            "读书求见古人心，闭门不知青春深。",
            "夜来东风扫浮阴，晓光薄林生遥岑。",
            "搜寻不觉出门去，绿暗溪边杨柳路。",
            "诗章立愿不复作，会景那知自成句。",
            "归途晤语谁与从，眼前物物俱春工。",
            "崇桃积李事已晚，牡丹正丽酴醿秾。",
            "白茶照人冰雪同，红茶烧空猩血红。",
            "金沙雨晴翡翠积，海棠露湿胭脂重。",
            "急呼诗朋唤酒伴，高堂共泛琉璃钟。",
            "夜阑秉烛相对语，谩道今人不如古。",
            "古士放达醒者稀，今人不饮徒自苦。"
        ],
        "notes": "",
        "id": "1fed31d711904ab81e4a69439f3ac5b7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "白山茶",
        "preface": "",
        "paragraphs": [
            "白茶诚异品，天赋玉玲珑。",
            "不作烧灯焰，深明韫椟功。",
            "易容非世力，幻质本春工。",
            "皓皓知难污，尘飞谩自红。"
        ],
        "notes": "",
        "id": "2e959328142e5110c4f182c1718cfc36"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一",
        "preface": "",
        "paragraphs": [
            "维昔旧游，十有八春。",
            "中间往来，合散风尘。",
            "词翰在壁，瞻之愈新。",
            "忆我仲弟，眇然怀人。"
        ],
        "notes": "",
        "id": "1198a09f5ed08a4e1220034a1b12a554"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其二",
        "preface": "",
        "paragraphs": [
            "吁嗟人生，年不满百。",
            "天地囿形，百代过客。",
            "去日苦多，来日苦窄。",
            "我曷不乐，慨念畴昔。"
        ],
        "notes": "",
        "id": "1b7ef7e57931793dddea8a6715b58d6d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其三",
        "preface": "",
        "paragraphs": [
            "丱角灯窗，砚席是共。",
            "春山朝吟，秋堂夜诵。",
            "弃背三年，心骨沉痛。",
            "几夜见君，似梦非梦。"
        ],
        "notes": "",
        "id": "c80cd6eec60135da15716fd4c695fd15"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其四",
        "preface": "",
        "paragraphs": [
            "念昔童稚，泛然若舟。",
            "惟我与君，孤诣同修。",
            "博文约礼，匪遨匪游。",
            "子方盛年，遽赴玉楼。"
        ],
        "notes": "",
        "id": "c3e52a17d880aa8e4f9a544c71d980b9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其五",
        "preface": "",
        "paragraphs": [
            "朱垣素壁，醉墨漓淋。",
            "虚堂重临，思古伤今。",
            "文不忍诵，盟弗可寻。",
            "即事即物，抆泪痛心。"
        ],
        "notes": "",
        "id": "4921895353ad19e4de46ad4f9100c2a6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其六",
        "preface": "",
        "paragraphs": [
            "旧题墨妙，龙蛇户牖。",
            "步骤欧虞，模倣颜柳。",
            "醉里百篇，冥搜九有。",
            "天胡夺我，张仲孝友。"
        ],
        "notes": "",
        "id": "0777093dcfec016fa73afc5c73522218"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其七",
        "preface": "",
        "paragraphs": [
            "屈指友于，祇今存几。",
            "自仲之去，失此奇伟。",
            "言不胜情，心旌愤悱。",
            "哀哉苍天，雨泪如洗。"
        ],
        "notes": "",
        "id": "44531dcee9de474c79524373373eb4c7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其八",
        "preface": "",
        "paragraphs": [
            "团团庭柯，清美无度。",
            "今我来斯，忽然老树。",
            "偃蹇轮囷，剥蚀摧蠹。",
            "朱颜舜华，讵得如故。"
        ],
        "notes": "",
        "id": "063a7a5cc9a32a6a3599c77f14a8e4de"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其九",
        "preface": "",
        "paragraphs": [
            "兴念陈迹，梦寐吾犹。",
            "植杖风雩，某水某丘。",
            "日居月诸，循环靡休。",
            "迭尔遄迈，曾不我留。"
        ],
        "notes": "",
        "id": "adba0338326ddcaa6cee964eea12bfe9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一○",
        "preface": "",
        "paragraphs": [
            "忆自束发，兹焉寓居。",
            "载思载瞻，宛不异初。",
            "极目遐眺，清风穆如。",
            "抚事怀人，悲来感余。"
        ],
        "notes": "",
        "id": "392eea691fa0cc9c35f2f56ac5d4e811"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一一",
        "preface": "",
        "paragraphs": [
            "少生四方，游紫之水。",
            "每有良朋，见止遇止。",
            "长哦伐木，求友乎此。",
            "乐以忘忧，云胡不喜。"
        ],
        "notes": "",
        "id": "ce7d3dcf84e665acabd6388779329c53"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一二",
        "preface": "",
        "paragraphs": [
            "维亲与朋，杂然满坐。",
            "华屋连甍，红紫緐伙。",
            "半世重游，雾迷烟锁。",
            "慨然抚膺，谬悠老我。"
        ],
        "notes": "",
        "id": "5f0da788cbc1e18574165d1f30627054"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一三",
        "preface": "",
        "paragraphs": [
            "念昔考槃，硕人之薖。",
            "琴豆觞酒，寤寐笑歌。",
            "逝者弗返，涕泗滂沱。",
            "念彼不乐，伤如之何。"
        ],
        "notes": "",
        "id": "7e4c89ed6b33d575f31d02151d755fa3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄舍读癸丑壁间旧题转眼忽十八年同游十不存一滋兰弟亦作古人拂拭洒涕几不能去因诵欧公诗云人昔共游今有几树犹如此我何堪以是为韵感怀成十四章庚午四月中澣  其一四",
        "preface": "",
        "paragraphs": [
            "贤乎仲弟，和乐且湛。",
            "自我不见，岁籥换三。",
            "百感交集，忧心如惔。",
            "山凝暮云，回首不堪。"
        ],
        "notes": "",
        "id": "635340e19deb2f3e9dfcf613afc39074"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "舟行三章  其一",
        "preface": "",
        "paragraphs": [
            "桂櫂兮兰桨，溯流兮沿洄。",
            "天迥兮空明，湍激兮声哀。",
            "水落兮石出，路转兮溪回。",
            "鸥飞兮山浄，鱼戏兮藻开。",
            "淹留兮何为，盍赋兮归来。"
        ],
        "notes": "",
        "id": "b07aa8ae1caaa1786257ecea463e2a32"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "舟行三章  其二",
        "preface": "",
        "paragraphs": [
            "扁舟兮容与，浮云兮舒卷。",
            "波澄兮练横，山秀兮屏展。",
            "散发兮平冈，濯缨兮清浅。",
            "皇皇兮何之，路长兮悠缅。",
            "早赋兮归来，迷途兮未远。"
        ],
        "notes": "",
        "id": "fa6b6c9c917be4dc1b95f24b15c7dd3e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "舟行三章  其三",
        "preface": "",
        "paragraphs": [
            "容与兮扁舟，长吟兮闲情。",
            "白石兮离离，秋云兮霙霙。",
            "我思兮先庐，水潭兮山屏。",
            "帐空兮鹤怨，人去兮猿惊。",
            "早赋兮归来，涉园兮欣欣。"
        ],
        "notes": "",
        "id": "2076a9801e1e70cdc02d282361c9cac3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "铅山廨宇题壁",
        "preface": "",
        "paragraphs": [
            "莫遣离愁相绊萦，九州之外尽愁城。",
            "酒频挹注幽忧浣，诗苦冥搜太瘦生。",
            "漠漠草茵飞蛱蝶，深深柳幄韵鹂鹒。",
            "客怀未与成匆遽，三沐三熏慰此情。"
        ],
        "notes": "",
        "id": "2fbd80d21eaaa4f8b3ea27ff858399e9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "道间池亭小酌",
        "preface": "",
        "paragraphs": [
            "一曲芳池万柄荷，游鯈潜跃水扬波。",
            "竹孙楹槛风偏细，梅子江湖雨正多。",
            "凡物寓时俱意得，谓予不饮柰愁何。",
            "暂来徙倚又还去，猛拍栏杆浩浩歌。"
        ],
        "notes": "",
        "id": "79443455bffee0f6eb3949f332fa7111"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "太湖书怀",
        "preface": "",
        "paragraphs": [
            "清风起平湖，白云生涧阴。",
            "佳时惨不乐，羁思苦难任。",
            "客子热中肠，浩然怀故林。",
            "仲夏倏已过，草木鬰萧森。",
            "万物欣有托，吾生何崎嵚。",
            "念昔岁甫冠，自许双南金。",
            "只今堕危涂，不如烟际禽。",
            "山水所素愿，利名非宿心。",
            "何当返故庐，啸傲苍崖深。",
            "两鬓岂长绿，勿枉吴霜侵。"
        ],
        "notes": "",
        "id": "fb566b06574b60a9ac92a7cd71b2d361"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "九月十八日夜梦赏春某氏园池赋春词二首题柱  其一",
        "preface": "",
        "paragraphs": [
            "芍药花开日渐长，小窗闲理旧笙簧。",
            "凭谁为唤诗宗匠，共赋留云借月章。"
        ],
        "notes": "",
        "id": "97f6eb0d7056117afdee17ec53cbf7f4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "九月十八日夜梦赏春某氏园池赋春词二首题柱  其二",
        "preface": "",
        "paragraphs": [
            "楼下酴醿压架香，翠围帷幄覆池塘。",
            "桃花浪煖鱼成阵，人倚雕栏到夕阳。"
        ],
        "notes": "",
        "id": "bb23aee7a0437bc04f20ee8c886870ef"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "古交行",
        "preface": "",
        "paragraphs": [
            "君居京江头，我住武夷曲。",
            "平生风马牛，道路几重复。",
            "会面情相亲，卜室欣相隣。",
            "倾盖一笑粲，恍然如故人。",
            "君家义聚五百指，堂上怡怡奉甘旨。",
            "收书万卷不言贫，抚恤孤嫠甚勤止。",
            "我家茕独与君似，自我之出谁料理。",
            "岁晚团𪢮未得归，感事扪膺但增耻。",
            "知君念我留客里，每见时能具羞匕。",
            "心吐肺肝所同然，尊酒论文日终晷。",
            "古灵故家好孙子，披觌芝眉因识李。",
            "博洽多闻世希比，顷刻龙蛇飞剡纸。",
            "我慙学术殊不逮二君，二君爱予心良勤。",
            "交游情钟固以类，愧以萧艾联兰薰。",
            "常恐此时心，易变作甘醴。",
            "欲君持此心，淡若秋江水。",
            "古人心交尚道义，今人利交尚权势。",
            "古道于今何寂寥，伤心不识古交意。",
            "两君姿质俱精金，百炼不改色愈明。",
            "两君体性如美玉，浑浑厚厚蕴诸椟。",
            "上映亭亭𪨷上千岁之孤松，下方磊磊丰山百世之霜钟。",
            "松青不变四时色，钟铿一朝振文物。",
            "予何人哉得附骥，勉勉讵敢自暴弃。",
            "日莫长歌伐木篇，三复诗人琢磨义。"
        ],
        "notes": "",
        "id": "044a17547fa856a94cdbd88144592cd6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "萧长公来访示以诸公诗卷谓与予游从之久不能一辞为赠颇相噍责予赋之不可辞之亦不可皆有说焉名章俊语前后相望无数次乎其间是覩西子之容而自增丑耳所不容却者予年十五时海山官丁受琴于长夫今予年四十与长夫有二十五年之旧辞之弗作其可乎因书长句",
        "preface": "",
        "paragraphs": [
            "人生立志各有癖，浃髓沦肌疗无术。",
            "君不学少年奏赋明光宫，又不能桑麻谷粟去作田舍翁。",
            "苦心竭虑淡泊音，手携三尺绿绮琴。",
            "七弦指下丛然鸣，于以求见古人心。",
            "古音寥寥失微妙，郑卫淫哇竞蝉噪。",
            "君独优游夷愉广厚而高明，鼓有虞氏之南风，赓之以文王宣父之操。",
            "若人来索便与弹，略不𫍙𫍙见颜貌。",
            "绝之不作卫次公，却之常嗤戴安道。",
            "顾我与君幽趣同，海山尚忆初相逢。",
            "我时十五始冠巾，君亦壮年气如虹。",
            "夜窗拥衾月流空，促弦初学调商宫。",
            "别来二十五春风，我犹故吾君学通。",
            "五音六律知者稀，一生辛勤造精微。",
            "心存至乐物莫移，殆类闻韶子在齐。",
            "洋洋盈耳不疗饥，任从妻子相号啼。",
            "浮云柳絮无根蒂，世事乘除几荣悴。",
            "祇今物我俱忘情，与君同寻方子春。"
        ],
        "notes": "",
        "id": "63a7d81396baa49c84a2317931d1f14e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "溪桥晚步",
        "preface": "",
        "paragraphs": [
            "一带清溪浅漾沙，松桥横渡野人家。",
            "平林尽日霜风劲，枫叶翻丹似落花。"
        ],
        "notes": "",
        "id": "d05c768f1cbb35688f0bda40b7598173"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和张政仲见寄三绝  其一",
        "preface": "",
        "paragraphs": [
            "柘山尽处即屏山，若隔蓬莱弱水间。",
            "伐木歌余凝望远，此心翻羡白云闲。"
        ],
        "notes": "",
        "id": "fdfb5cf39f538f002143b76b96202cc9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和张政仲见寄三绝  其二",
        "preface": "",
        "paragraphs": [
            "故人别去复一月，三绝诗章寄我来。",
            "我有青州四从事，已令挈至待君开。"
        ],
        "notes": "",
        "id": "f8935a01cdea3ec5164a1b3449a6d6ba"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和张政仲见寄三绝  其三",
        "preface": "",
        "paragraphs": [
            "药畦菜圃足秋雨，菊径松坡未就荒。",
            "请命当年嵇吕驾，便同看剑引杯长。"
        ],
        "notes": "",
        "id": "2e8f9703fbfaadba70298803dced7dbb"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "演平渡度姪别入城",
        "preface": "",
        "paragraphs": [
            "前溪积雨浪拍天，人立沙头催渡船。",
            "溪云贴水湿不起，岸柳凝愁丝乱牵。",
            "石泉涓涓响涧谷，山树濯濯延云烟。",
            "客程东西风袂翩，去者自去还者还。"
        ],
        "notes": "",
        "id": "3117b9de58e6d2f9597b7063a312a599"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "政仲留饮醉书长句",
        "preface": "",
        "paragraphs": [
            "春归无计堪留连，川原暗绿屯云烟。",
            "涓涓涧谷声潺潺，夜来急雨春风颠。",
            "天公知我爱山癖，晨光薄林晓日出。",
            "浮阴扫尽山屹立，叠嶂层峦凝黛湿。",
            "此时来访故人居，膻荤为我开兵厨。",
            "真珠滴槽不用沽，沉酣相忘于江湖。",
            "我不如阮公籍，相逢一醉六十日。",
            "君莫傚陶渊明，欲令明朝重抱琴。",
            "且须相从痛饮师，尊前落魄同襟期。",
            "何如沉沉深夜剪韭共春酌，细诵工部生前相遇衔杯诗。"
        ],
        "notes": "",
        "id": "5b56fd4c605e30085581e96c596a677d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "送连景昭归三山用其韵  其一",
        "preface": "",
        "paragraphs": [
            "秋风乘兴下三山，不惮驰驱涉险艰。",
            "别酒醉来仍更酌，征鞍发去且须攀。",
            "身安岂畏路千里，道在元知命两间。",
            "从此莫教情断绝，尺书频寄塞鸿还。"
        ],
        "notes": "",
        "id": "d0d6d6447f55ba7efcd3b323f2ab4c22"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "送连景昭归三山用其韵  其二",
        "preface": "",
        "paragraphs": [
            "得意难兼熊掌鱼，功名随分勿求余。",
            "或先或后时而已，将废将行命也欤。",
            "理性明中闲念虑，云山深处著田庐。",
            "君归政好携妻子，泉石寻盟饱读书。"
        ],
        "notes": "",
        "id": "120c20fa569e73c98f45db70a3b09cc2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "侵晓书怀四绝句  其一",
        "preface": "",
        "paragraphs": [
            "石泉宵泠泠，清响杂寒吹。",
            "恍惊山雨来，醒我一觉睡。"
        ],
        "notes": "",
        "id": "dc9e024f2901ad3102a4d7da480f79c6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "侵晓书怀四绝句  其二",
        "preface": "",
        "paragraphs": [
            "幽虫声唧唧，感此秋夜长。",
            "起坐弹鸣琴，兰釭炫余光。"
        ],
        "notes": "",
        "id": "dd715d93d8eff9ca582c58eefb5651a5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "侵晓书怀四绝句  其三",
        "preface": "",
        "paragraphs": [
            "披衣启外户，晨光清可挹。",
            "绿树閟苍烟，遥认枫叶赤。"
        ],
        "notes": "",
        "id": "ad2784d89c340bc853224d4a51901c52"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "侵晓书怀四绝句  其四",
        "preface": "",
        "paragraphs": [
            "疎星澹河汉，点点在秋水。",
            "微澜漾残辉，曲沼过游鲤。"
        ],
        "notes": "",
        "id": "e776354c755c68aba4ef68717244a06c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "田家  其一",
        "preface": "",
        "paragraphs": [
            "稻熟田间笑老农，冬冬村鼓乐时丰。",
            "新𥬠自酌花甆椀，醉倒扶携夕照中。"
        ],
        "notes": "",
        "id": "e64999ffa3135869473b3c333ddc43d5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "田家  其二",
        "preface": "",
        "paragraphs": [
            "堆槃野柿间山梨，酒美鸡肥稻滑匙。",
            "妇子团𪢮常见面，一生宁识别离悲。"
        ],
        "notes": "",
        "id": "3c5adfe3128b2d536c0c424bb93f173a"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "环洲江氏园",
        "preface": "",
        "paragraphs": [
            "欲览环洲胜，维舟步石矶。",
            "踏丹随野色，穿翠任春霏。",
            "地迥知山远，村弯觉水围。",
            "东风轻薄甚，桃李乱荆扉。"
        ],
        "notes": "",
        "id": "5affa060dd1a9179ee1976828a1efa49"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "将口道中",
        "preface": "",
        "paragraphs": [
            "沙平路软足力健，麦细桑柔春意深。",
            "绿水一湾浮野𫛶，青山两岸唤幽禽。"
        ],
        "notes": "",
        "id": "5c72d348cbd24f4a3ae052027ab5d782"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "妙湛寺",
        "preface": "",
        "paragraphs": [
            "山径盘纡露石根，一溪流水两山云。",
            "斋余缓步青松下，输与萧闲老惠勤。"
        ],
        "notes": "",
        "id": "5b2df39c492ef4ae60e6a2285a097095"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "晚雨逆溪上，寒云傍山飞。",
            "白鹭去洲渚，潜鱼溯湾矶。",
            "举头行迹少，唯见暮樵归。"
        ],
        "notes": "",
        "id": "12b2d0ff8aa61e4c1cb508514196a718"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "溪园",
        "preface": "",
        "paragraphs": [
            "溪园辟平畴，左右接林麓。",
            "沉沉水浮堰，泛泛潭转曲。",
            "果木渐成行，台榭亦营筑。",
            "何时东风来，吹满枝上绿。"
        ],
        "notes": "",
        "id": "75bfa129dd2b048ad4fd33811b207bf3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "栽竹",
        "preface": "",
        "paragraphs": [
            "绿筠移种不多时，添我溪南一段奇。",
            "会看明年春雨后，满林头角箨龙儿。"
        ],
        "notes": "",
        "id": "d0599c58a765876a811820f8ccbfc6c9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "种梅",
        "preface": "",
        "paragraphs": [
            "隠沦冲寂澹生涯，芍药樱桃厌艳华。",
            "剔乱剪緐疎影瘦，临溪只合种梅花。"
        ],
        "notes": "",
        "id": "f095a0e15cf449f427671284595730e0"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "园成日以待东风，绿李黄梅已间丛。",
            "种竹自期千户等，举杯谁伴八僊同。",
            "机忘鸥鸟情相狎，兴适琴书趣独穷。",
            "坎止流行随所寓，乐天知命一闲翁。"
        ],
        "notes": "",
        "id": "b3851ca11a63ce8fda5c6e095e1dde84"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "简康姪求先君石山",
        "preface": "",
        "paragraphs": [
            "见好山如见高人，遯世冀茧清浄身。",
            "见拳石如接佳友，手摩挲爱逾琼玖。",
            "我生嗜好不有冗长物，寓意萧闲祇在青山并怪石。",
            "往年都梁得灵壁，名以催诗延座侧。",
            "去载还自嶓冢江，女娲溪头才落帆。",
            "山灵见知情不凡，乞我清波一块川墨涂巉𪨷。",
            "屏山嵯峩高云衢，五亩下著吾侬居。",
            "窗扉面面挹山色，真山假山互崷崒。",
            "旧藏英道数峰碧，怪怪奇奇总拈出。",
            "一丘一壑在胸臆，烟云尽向空斋集。",
            "君家一峰良可惜，埋没庭除沙土蚀。",
            "尚思阿翁存手泽，何不遣归慰岑寂。",
            "楚人亡弓楚人得，在彼在此理则一。",
            "小诗代简言从容，子心坦荡讵执违与从。",
            "傥令长须勤送似，待予大书特书榜曰飞来峰。"
        ],
        "notes": "",
        "id": "9972f8d418cda72341d5c203ce17384a"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "宿兴国寺方丈与客对床",
        "preface": "",
        "paragraphs": [
            "世间何事能感人，诗人题咏为多情。",
            "我亦执笔书长吟，诗吟未竟情已盈。",
            "古称白头如新，倾盖如故。",
            "何似祇今握手见肺肝，开口无毁誉。",
            "古称共君一夜话，胜读十年书。",
            "何似祇今对床谈子虚，醉歌咍台笑庐胡。",
            "昨宵春月如昼明，与君联诗到三更。",
            "今宵夜雨如盆倾，与君齁齁直到街鼓鸣。",
            "醒来莫问阴与晴，但听簷溜飞泉声。",
            "明朝又作穿云行，巾纱杖竹鞵芒轻。",
            "遇酒酌彼兕觥，逢花赏其芳馨。",
            "见贤者如接芝兰，对俗子譬之蚊蝱。",
            "勿与物忤竞，勿为事绊萦。",
            "陶然乐吾真，是谓羲皇人，是谓葛天民。"
        ],
        "notes": "",
        "id": "112be19c57d968f4216c08b7503a7b39"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "秋池晓步败荷万柄一花挺然可爱伯益赋诗和韵录呈元翰敬叟君明季僊求同赋",
        "preface": "",
        "paragraphs": [
            "萧瑟秋池撼晓风，江妃旋旆水云空。",
            "未教零落千擎雨，尚借柔酣一点红。",
            "弊盖高低骚客赋，寒衣裁制楚人工。",
            "谁怜夜枕惊残梦，恨在緐声点滴中。"
        ],
        "notes": "",
        "id": "fd1d40c772e80782324a9fb3472e7eb5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "楚骚有正有反予既以数语咏独开荷花诸公宠和工甚辄拾余意反作一章",
        "preface": "",
        "paragraphs": [
            "一从炎暑变秋风，识破维摩色想空。",
            "岂有三乘无尽法，尚怜孤艳十分红。",
            "唯慙寡陋吟怀劣，却爱诸贤句法工。",
            "共倚栏杆休怅恨，典型犹在四筵中。"
        ],
        "notes": "",
        "id": "ec184aca26650dbe7039d2f7840b785e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "长句简敬叟季僊兼呈端夫申父晦仲",
        "preface": "",
        "paragraphs": [
            "士生樗散甘嘉遯，𫖯首衡茅敢尤怨。",
            "良朋益友肯顾临，讲贯渐摩笃明辨。",
            "年来瘖哑瓶守口，俗子污人如避箭。",
            "论交谩说笑金兰，厚貌深情半讥讪。",
            "念君与我情不薄，一忝从游一亲眷。",
            "朅来终日坐书楼，喜剧论文几昏旦。",
            "曲生风味亦不恶，抵死绝交良可叹。",
            "胸中磊磈政须渠，吻噪肠枯頼浇灌。",
            "孟公旧不论升斗，惊座丰姿发奇观。",
            "富文博学子游子，秀楚翘英颖锋见。",
            "吾虽不敏逐后尘，斩将搴旗共酣战。",
            "祇今便造无何有，相与神期游汗漫。",
            "既无三雅伯仲叔，不有巨杯觯角散。",
            "请观管辂扬子云，欲作九原谁可唤。",
            "酒不离唇元乃就，三斗顿倾辞绮粲。",
            "二公洞达疏通豪，妙语仍烦下一转。",
            "养浩堂中颙惠然，急吐才华染柔翰。"
        ],
        "notes": "",
        "id": "7a4212669cdffa62ba68347c402d0d49"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "余少日不能持养志气所暴多矣迩来方喜问学之有益也近筑小楼藏书楼之下建堂名曰养浩七客落成以善养吾浩然之气分韵得气字",
        "preface": "",
        "paragraphs": [
            "吾非北宫黝，挫若挞诸市。",
            "吾非孟施舍，量虑三军畏。",
            "一堕刺客流，一入力战士。",
            "知一不知二，遂与圣贤异。",
            "周孔得其传，伟哉孟轲氏。",
            "讲明不动心，因问发奇秘。",
            "气壹则动志，志一则动气。",
            "浩然得所寄，知言有深味。",
            "嗟予笃学心，一暴十寒废。",
            "立志苦不早，少岂达兹义。",
            "所适昧善恶，几溺彼功利。",
            "事情更历多，晚乃能自砺。",
            "日用根本原，至大至刚意。",
            "馁然行有慊，何谓塞天地。",
            "服膺先格言，造次颠沛是。"
        ],
        "notes": "",
        "id": "28baf9400fdb301cdbc622747971a372"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "与政仲端夫敬叟季僊至旧圃采采芙蓉金菊之妙时之所当艳者江梅海棠烂然照目可无数语纪之为书长句",
        "preface": "",
        "paragraphs": [
            "秋阳杲杲秋月明，秋风泠泠秋露清。",
            "萧骚池上万松竹，凤笙龙管吹秋声。",
            "山亭与客坐夕阴，眼照万象前横陈。",
            "一年好处在此好，妙质欲纪难状名。",
            "那知天上诗酒星，翩然驰鲸来玉京。",
            "浩然相对发思奇，句法普现千古情。",
            "诗成不用世间语，五言七字虚皇吟。",
            "霞明皎皎芙蓉城，香霏楚楚月魄精。",
            "海棠婉娈鬭緐艳，江梅冷淡同芳馨。",
            "东篱采采万叠金，西畴更刈千顷秔。",
            "人生得此亦不恶，措辞莫谩悲愁生。",
            "先生年来真脱俗，看破世间荣与辱。",
            "胸怀坦荡适四时，岂但芳华竞驰逐。",
            "祇今忘物物忘我，物我两忘机印可。",
            "不知门外秋水深，不识纷纷朝市心。",
            "榨头新𥬠蚁初熟，芡盘剥珠茭切玉。",
            "是秋是春两难分，折花荐酒酒痕湿。",
            "万缘空处罢休休，八表神期汗漫游。",
            "醉乡广大尘世促，明日酒醒诗载续。"
        ],
        "notes": "",
        "id": "6805d4123b893d29b4df9f02d0484d1c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和刘伯益嘲菊韵",
        "preface": "",
        "paragraphs": [
            "虚随斗转属中宵，草木凌兢菊粲条。",
            "钱叠夕阳金偠㒟，蘂浮秋露玉镌雕。",
            "不随俗子媚时好，长伴幽人避世嚣。",
            "冷炙残杯愧征逐，曲肱只合友颜瓢。"
        ],
        "notes": "",
        "id": "eaa6ae39239edccf19df0ff43a59b157"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "康姪招饮出示古洲所寄盆梅嘱坐客赋诗分韵得言字",
        "preface": "",
        "paragraphs": [
            "嵌空奇崛石一拳，绿蒲攒剑森且蕃。",
            "虬梅屈折龙蜿蜒，苍干藓蚀低盘根。",
            "琼英已露冰样白，香气便觉凌芷荪。",
            "吁嗟培养几岁月，巧夺造化移小盆。",
            "晴窗谛玩意无斁，搜索物理究所原。",
            "方圆高大仅尺许，典章文献皆具存。",
            "横斜疎瘦无不备，宛若老树生山园。",
            "乡邦畴昔少曾见，此花何自来幽轩。",
            "云是古洲老诗伯，亲手植此冰雪魂。",
            "不忘交旧情好密，春色分遗归山樊。",
            "吾家小阮亦好事，美不独擅招弟昆。",
            "更呼宾友同胜集，罗列槃馔开罍尊。",
            "举杯对花与剧饮，情话款洽相笑言。",
            "归来渐是东方白，醉帽欹倾风袖翻。"
        ],
        "notes": "",
        "id": "52a4fce71ecb0fcb8e3aa23216c8ec34"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "饮东屯庶姪家赋腊梅和陈简斋韵",
        "preface": "",
        "paragraphs": [
            "释迦黄面禅可夸，色想熏渍霜中葩。",
            "不然安得白玉蘂，而乃幻此黄金花。",
            "信知造化真有法，蜂须酿蜜蜜酿蜡。",
            "蜡凝花房丰不腴，桃李漫山焉可如。",
            "緐枝摘索灿栗玉，吟搜西郊信杖扶。",
            "少须夜窗疎影挂明月，是蜡是花君自别。"
        ],
        "notes": "",
        "id": "3142c583e83039fb3861ceac69dd5a37"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "北山园山石为形势买盗夜半择其尤者窃去累日怀抱作恶赋诗以纪鬰鬰",
        "preface": "",
        "paragraphs": [
            "素志薄利禄，壮年荣林丘。",
            "种树疏间泉，凿沼开中洲。",
            "堤平水弥漫，径遶竹浄修。",
            "梅坞夜月乱，松冈晓风飂。",
            "犹以景象浅，欲广𪨷壑幽。",
            "叠石类奇品，置身将侣俦。",
            "磊块质伟特，嵌空神雕锼。",
            "庐阜几上得，巫峰坐中求。",
            "每想云气嘘，遂觉烟练浮。",
            "曳杖日以乐，纵怀吟无休。",
            "一朝失警巡，赤眉行盗谋。",
            "夜半负之去，公然从狗偷。",
            "检视所寇攘，嶙峋拔其尤。",
            "此情实难堪，遣命穷踪由。",
            "风声虽有闻，形势莫可搜。",
            "吁嗟世道降，人弗士行修。",
            "窃玦入志虑，攫金甘辈流。",
            "不念溺所习，竟为前哲羞。",
            "今吾理自喻，委心任去留。",
            "甑堕虽不顾，璧归犹冀收。"
        ],
        "notes": "",
        "id": "451b9ba732dd0dc49349025051eef446"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "送术士周柟归东阳",
        "preface": "",
        "paragraphs": [
            "射策弹冠莫浪言，经丘寻壑且随缘。",
            "谁能守分闲居世，自断此生休问天。",
            "久矣知君该妙理，今焉过我话流年。",
            "岁寒事业相期重，欲植孤松验果然。"
        ],
        "notes": "",
        "id": "f516543dafb47ffdb935f33837b32f1a"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "春夜对月弹琴有怀",
        "preface": "",
        "paragraphs": [
            "一春春雨连春阴，今夕何夕月满林。",
            "举头遥望星汉碧，皎皎明镜悬东岑。",
            "栏杆浩叹三顾影，有酒有酒谁与斟。",
            "我思两弟怨以喑，邈不可见愁缔心。",
            "含愁更奏绿绮琴，匣中埃蠹尘土侵。",
            "解弦更张试促轸，怨入怀抱难成音。",
            "两君青春竟瓶沉，天阔怅望商与参。",
            "高高在上杳难诘，矫首涕泗忧思深。",
            "欲结今生未了因，尚蕲来世盟可寻。",
            "君游九泉闻不闻，安知阿兄心悲吟。"
        ],
        "notes": "",
        "id": "75713fcbb4c10e0eaaf3c3b597660ade"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "琼花  其一",
        "preface": "",
        "paragraphs": [
            "团簇緐英玉碎圆，露晞日暖欲生烟。",
            "亲从后土分奇种，不是人间聚八僊。"
        ],
        "notes": "",
        "id": "18ddc31e8f4f52e7dbe3644349d93916"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "琼花  其二",
        "preface": "",
        "paragraphs": [
            "蕃厘观里旧经游，五月曾看绿叶稠。",
            "今日家园玉抟树，春风吹梦到扬州。"
        ],
        "notes": "",
        "id": "b01582d9e0936bf8a43a53c03f379f2c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "送庾姪亲迎延平李先生家",
        "preface": "",
        "paragraphs": [
            "庾郎吾家千里驹，朝莫勤苦读父书。",
            "少年绰有老成态，月旦考订评乡闾。",
            "明当别我择贤妃，结束琴剑谁挽裾。",
            "春空吹晴惠风畅，烟草弄色和气舒。",
            "野桥融泄柳絮合，石岸惨怆鸣鶢鶋。",
            "乘龙有期弗获饯，数椽政葺渊明庐。",
            "旅愁冥思莫排遣，离恨挂臆难扫除。",
            "况当春晚气暄淑，著人欲醉甘醴如。",
            "修程所嘱善养摄，礼毕蚤办双轮舆。",
            "妇翁传道世大儒，习俗再使淳古初。",
            "稔知贤舅继家学，子如从之师有余。",
            "归来阿叔待审订，义路礼门从广居。"
        ],
        "notes": "",
        "id": "1cd8528c3267119ab00d6dbdae00ed61"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "伤歌行",
        "preface": "",
        "paragraphs": [
            "原原而来，白日跳丸莫可留。",
            "混混而去，青春过隙不能返。",
            "谁怜生者长自懽，不念死者日益远。",
            "吁嗟此理从古然，世事浮云共舒卷。",
            "我生顾影空伶仃，鴈序零落如晓星。",
            "悠悠天道不可语，黯黯悲恨无时停。",
            "可堪嫠妇束行李，挈取稚子同归宁。"
        ],
        "notes": "",
        "id": "ffa36ac58c267bdc2d43ef67df707731"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "夏雨叹",
        "preface": "",
        "paragraphs": [
            "君不见去年六月田作龟兆拆，祷祠乞雨遍村陌。",
            "时当饥馑民不聊，谷贵有钱无处籴。",
            "今年六月岁幸丰，十日一雨五日风。",
            "市积粟米价不长，有谷无钱人更穷。",
            "吁嗟此道孰识测，街头细听老农说。",
            "往年兵兴锡赍多，官会颁行姑济急。",
            "旧会既收新会降，所司称提苦无策。",
            "朝廷明许同见钱，便当流转同货泉。",
            "不应州县首逆旨，榜示墙壁徒纷然。",
            "库头令卖小印龊，输纳租税私相权。",
            "非钱买龊用不得，执币啧啧烦有言。",
            "遂令百姓愈惶惑，行之与否谁使然。",
            "小臣空负济时术，阊阖九重无路入。",
            "何当奏计承明庐，倾倒贾生长太息。"
        ],
        "notes": "",
        "id": "9448201b4ab43a3d89cf06bcabeb38af"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "𫷷庭自三山送荔枝分韵得缃字",
        "preface": "",
        "paragraphs": [
            "炎精孕秀储气详，荔枝结实魁群芳。",
            "我有犹子客南服，千里眷念情不忘。",
            "星驰走寄一千颗，伏暑火炽劳取将。",
            "筠篮初开气芬溢，稍觉四座浮清香。",
            "骊珠灿烂光夺目，雕盘饤饾罗满堂。",
            "先庙未献不敢嗅，色味虽鲜那敢尝。",
            "少须祀毕分送似，宾友拉至纷攫攘。",
            "绛囊初剥拆霞缕，玉脸旋绽流天浆。",
            "手持奈此水晶粒，地积更诧云锦裳。",
            "海乡因记少日好，遶树食啗高价偿。",
            "婆娑碧绿拥平野，丹苞縠皱晖朝阳。",
            "初惊星火争燿熠，久讶彩凤争翱翔。",
            "薰风吹开碧云叶，绿水宛类翻頳鲂。",
            "只今老大将底用，食此感激意故长。",
            "君不见方红陈紫列绀缃，三十二品裁中郎。",
            "丁香核小味甘洁，何似钗头十八娘。",
            "天生美实限南北，长安路远价愈强。",
            "只今生食享至味，不数家渍盐蒸方。",
            "又不见宣靖文物全盛时，贡输不减开元唐。",
            "輶车纵横绣衣使，海内骚动封纸黄。",
            "妙品人家那可得，置以走辙加浮航。",
            "似闻供上祗纤悉，往往尽入公侯王。",
            "骊山往事不古鉴，艮岳驯致烽烟狂。",
            "祇今故老尚能说，空使悲愤萦肝肠。",
            "书生不负医国手，赋成何日奏明光。",
            "不如且唤吴姬辈，笑擘轻红入醉乡。"
        ],
        "notes": "",
        "id": "04115d87384b1247b27e977d3b21d786"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "梅花自秦汉而下无一语焉至宋鲍参军照始赏其韵而寓之诗然则梅之见于赋咏者实自明远始也用韵二首 落梅",
        "preface": "",
        "paragraphs": [
            "片片玉零乱，寒风生惊嗟。",
            "冻雀相飞鸣，俛啄苔上花。",
            "鸣飞饥肠不能实，却上烟梢照斜日。",
            "愁逢冷淡太寂寥，不似春风艳阳质。"
        ],
        "notes": "",
        "id": "ddcd66a79b4e896af93ab8fe87a02617"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "梅花自秦汉而下无一语焉至宋鲍参军照始赏其韵而寓之诗然则梅之见于赋咏者实自明远始也用韵二首 蜡梅",
        "preface": "",
        "paragraphs": [
            "色异政自贵，香清未堪嗟。",
            "灵蜂擅造化，幻作姚家花。",
            "丰姿轻明体充实，染透蔷薇毓晴日。",
            "从称紫晕黄檀心，桃李依然是凡质。"
        ],
        "notes": "",
        "id": "63d8bf66d64b6d2b48e324ff743d42f4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "二月二日东屯感怀",
        "preface": "",
        "paragraphs": [
            "春波渺渺柳依依，芳草侵街蛱蝶飞。",
            "万景横陈空物是，一区幽僻念人非。",
            "沉悲逝者去不返，自挽已而今曷归。",
            "回首鹡鸰原上路，感怀赢得泪沾衣。"
        ],
        "notes": "",
        "id": "9e164fb651191e24f9d4445908f565d5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "野馆",
        "preface": "",
        "paragraphs": [
            "野馆春归后，横塘度柳绵。",
            "轻风翻麦浪，细雨落花天。",
            "草褥迷三径，苔纹叠万钱。",
            "山禽自呼唤，水竹倍清妍。"
        ],
        "notes": "",
        "id": "5c98b615d18c2e3a7caa1e7a6c2e03e2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "闲居即事",
        "preface": "",
        "paragraphs": [
            "山水萦洄处士家，春林环合翠交加。",
            "行吟溪岸牵垂柳，坐倚栏杆数落花。",
            "万卉万葩天长养，一丘一壑我生涯。",
            "长瓶芳草陶然处，不向愁边感物华。"
        ],
        "notes": "",
        "id": "ac47428a58a96af2948592a21f54eb4f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "紫溪庄即事",
        "preface": "",
        "paragraphs": [
            "嶂碧枫丹色倍鲜，路回烟袅认前川。",
            "霜阴酿晚意将雨，风厉裂云时见天。",
            "古木叶雕乌矍铄，平田沙泠鹭联拳。",
            "稻粱割尽村原迥，落日牛羊傍水眠。"
        ],
        "notes": "",
        "id": "5dccfdb8285d3c020c7852c56f16b8b0"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "云际峡中",
        "preface": "",
        "paragraphs": [
            "野渡烟迷谷，寒潭水涨沙。",
            "入云千万岫，出坞两三家。",
            "涧古泉仍石，山空菊自花。",
            "柳塘冰欲结，相对祇栖鸦。"
        ],
        "notes": "",
        "id": "36a07bd2a6c3e2b405947e7a5fba8448"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "西𪨷观瀑水简沈庄仲三首  其一",
        "preface": "",
        "paragraphs": [
            "云润衣裾夕露沾，悬崖一水散疎帘。",
            "精庐隠约青山下，缥缈飞甍出画檐。"
        ],
        "notes": "",
        "id": "573287a0114601d6e654ee63e0c4e0d8"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "西𪨷观瀑水简沈庄仲三首  其二",
        "preface": "",
        "paragraphs": [
            "踏石穿云野兴添，傍崖昌歜绿纤纤。",
            "幽人近得安心术，撷满湘篮意未厌。"
        ],
        "notes": "",
        "id": "2c660e667c6943a4c3c4ed96ce676efb"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "西𪨷观瀑水简沈庄仲三首  其三",
        "preface": "",
        "paragraphs": [
            "暮云新月一钩镰，归路溪风动碧蒹。",
            "美酒不妨车后载，夜深无处认青帘。"
        ],
        "notes": "",
        "id": "88076c81120d28ba1b5a480aff349887"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "窑前小酌和外舅韵",
        "preface": "",
        "paragraphs": [
            "五马旌旗去路长，笋舆穿翠度羊肠。",
            "霜余绿橘浆尤美，秋晚黄花气倍香。",
            "胜景形容诗入咏，羁情排遣酒传觞。",
            "风流太傅何须诧，独载东山窈窕娘。"
        ],
        "notes": "",
        "id": "1c545e5ab480a636837cfac647aa0a3f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "午日柳阴正，晓风花气新。",
            "川明鱼泳水，林静鸟啼春。"
        ],
        "notes": "",
        "id": "86d2a04c6096ddfe429204e5b3a15355"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "游九曲",
        "preface": "",
        "paragraphs": [
            "三十六峰高插天，来游谁不慕真僊。",
            "幔亭旧事随流水，空自溪头唤钓船。"
        ],
        "notes": "",
        "id": "430de9d9d7cd6a10d1c2af0b0b6aa30b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "武夷山",
        "preface": "",
        "paragraphs": [
            "十年不到武夷山，几与神仙绝往还。",
            "九曲依然青嶂里，一峰仍插画檐间。",
            "潺湲野水溪随转，缥缈秋云意自闲。",
            "我见溪山浑似旧，溪山见我鬓毛斑。"
        ],
        "notes": "",
        "id": "97b7348937adcc1e1e1265232a2dae64"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "鹅湖道中",
        "preface": "",
        "paragraphs": [
            "去城十里路盘纡，幽径平冈驾小舆。",
            "认得鹅湖山下路，绿松𪨷畔拥僧庐。"
        ],
        "notes": "",
        "id": "a1b56a0f95d737c97429f335e9cccb73"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "分题得雪浪斋石",
        "preface": "",
        "paragraphs": [
            "四海广大万山立，奇怪崷崒几𪨷石。",
            "弃而违者庸有之，爱乐每恨沙土蚀。",
            "忽然一旦获所遇，刮垢磨光呈美质。",
            "骚人讽诵脱诸口，世宝不减和氏璧。",
            "东坡居士岂好奇，偶尔得之心良怡。",
            "巨盆沃以清涟漪，脉络雪浪纵横施。",
            "平生我屡哦此诗，恨不见石心飞驰。",
            "何人志古墨写迹，剡藤染就贴东壁。",
            "似是而非不可知，诵诗对画长嗟咨。"
        ],
        "notes": "",
        "id": "977a458066c9de57aae946c0ea384da1"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "伯益以玉舟相酬酢席上口占二绝  其一",
        "preface": "",
        "paragraphs": [
            "新年殊未有吟搜，美酒醺人不自由。",
            "多谢主人情意厚，玉舟三度转船头。"
        ],
        "notes": "",
        "id": "49025eabe3560a33c011f78b5568e626"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "伯益以玉舟相酬酢席上口占二绝  其二",
        "preface": "",
        "paragraphs": [
            "元正讲礼讵能忘，便辱留连设酒浆。",
            "笑指一船春盎盎，稽山应未愧知章。"
        ],
        "notes": "",
        "id": "dceed4b079586072dad5d3dee675fa45"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次刘伯益三咏韵 方竹",
        "preface": "",
        "paragraphs": [
            "烟梢修矗画簷低，春晓丛疎绿玉枝。",
            "节立孤高虚静处，身持敬义直方时。",
            "清风戛玉声摇佩，明月筛金影散墀。",
            "寄语幽人勤爱护，莫教斵削俗髠知。"
        ],
        "notes": "",
        "id": "d7280da7fa14c6ff9469ffe5f008e306"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次刘伯益三咏韵 耐冬子",
        "preface": "",
        "paragraphs": [
            "雪里婆娑结子低，山童应亦讶卑枝。",
            "几年开落慙无取，一日搜吟信有时。",
            "红实累累临曲砌，丹苞簇簇耀幽墀。",
            "古今未见多题品，却恐君诗取世知。"
        ],
        "notes": "",
        "id": "f680349f608047f435fcf903d42ac9a2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次刘伯益三咏韵 金凤花",
        "preface": "",
        "paragraphs": [
            "鲜华五色翅飞低，不比寻常鹊踏枝。",
            "德茂翱翔丹穴日，琴清调弄紫庭时。",
            "羞同鸡鹜喧堂宇，笑把金铜铸殿墀。",
            "何似花栏自生长，幽芳端不在人知。"
        ],
        "notes": "",
        "id": "795ef4d2e780097ec6c7335c64edf980"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "度姪从事行亲迎之礼于傅氏朋旧各赋诗赠别老叔虽凄凉阮巷老大谢家可无数语以饯行色",
        "preface": "",
        "paragraphs": [
            "晓露沁桃脸，东风摇柳丝。",
            "小雨敛香尘，山川发华滋。",
            "今晨天气新，满路春融怡。",
            "祖饯宾从懽，喧哗车马驰。",
            "问云何为者，吾子有所之。",
            "所之道匪遥，求友贵及时。",
            "婚婣古则然，制礼今或亏。",
            "琴瑟因好合，苹蘩尤谨持。",
            "择耦得贤柔，令淑全妇仪。",
            "岂但荣己身，实将慰母慈。",
            "冰翁君子儒，材术世吏师。",
            "听讼鉴烛物，明不差毫厘。",
            "子既获晤承，朝夕广见知。",
            "士生三日别，犹以刮目为。",
            "此行谅经月，归计春仲期。",
            "非吴下阿蒙，行可验措施。",
            "心广体自胖，勿溺小智私。",
            "门户要人兴，责望夙所蕲。",
            "庙见事唯谨，遄迈毋或迟。",
            "语直殆逆耳，愿当深致思。"
        ],
        "notes": "",
        "id": "dc425e46d2b1c94f63599bf4cae47bfe"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄谢叔通宗兄题耕隠诗韵",
        "preface": "",
        "paragraphs": [
            "云陇躬耕新雨足，东阡南陌水奫沦。",
            "市朝轩绂秋多事，鹿豕渔樵欣与隣。",
            "我欲为谋三亩地，君能来共一犂春。",
            "蚤知世路风波险，俛首无令愧野人。"
        ],
        "notes": "",
        "id": "ca66bfdbed0b28d571d5b9b45066f741"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 寿藏",
        "preface": "",
        "paragraphs": [
            "负锸刘伯伦，坐圹司空图。",
            "谁为后来达，息庵与之俱。"
        ],
        "notes": "",
        "id": "d7f4bbaf042d1377358216c9d672ef9d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 息庵",
        "preface": "",
        "paragraphs": [
            "日出机事生，日入群动息。",
            "吁嗟利名子，逐逐何所急。"
        ],
        "notes": "",
        "id": "e5c104509824aaddab834d1767129f8b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 止宿",
        "preface": "",
        "paragraphs": [
            "大路古茅塞，问津欲何从。",
            "鸡黍相款留，贤哉植杖翁。"
        ],
        "notes": "",
        "id": "b4ad02c18cedbd36dd409abfdd9cde80"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 负闲",
        "preface": "",
        "paragraphs": [
            "钟鼎本玩世，富贵徒苦人。",
            "何似天地间，萧然一闲身。"
        ],
        "notes": "",
        "id": "69bc0fb33985187e583a23669689dddd"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 洪泽",
        "preface": "",
        "paragraphs": [
            "酌彼洪泽水，吾知非盗泉。",
            "举世望甘霖，唤起神蛰渊。"
        ],
        "notes": "",
        "id": "480dfa64e2cdc4cee22c00567c84469a"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 横舟",
        "preface": "",
        "paragraphs": [
            "山崦少人渡，夕阳横钓艖。",
            "颠风卷重阴，急浪扬层波。"
        ],
        "notes": "",
        "id": "8eed9e919c911bc8c5c2b42c800585cf"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄题吴介夫专壑七咏 专壑",
        "preface": "",
        "paragraphs": [
            "竹原与草堂，转眼事非旧。",
            "一壑今独专，造物有付授。"
        ],
        "notes": "",
        "id": "21443fbca0b983e34c4d5914b7ebbb57"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "余读林子仁诗云君心恨不走天涯不比衰翁只恋家最是横塘黄叶路今年无伴折梅花时吟此诗念刘伯益之未返偶检校前村南枝的皪已三花五蘂矣忽伯益自黄檗归访余折归插玩知友朋之念有同然者对花剧饮用韵述怀",
        "preface": "",
        "paragraphs": [
            "梅边春兴浩无涯，长忆西湖处士家。",
            "我政念君君过我，夜窗同共醉疎花。"
        ],
        "notes": "",
        "id": "cebbb6b7d3f2f5a868b09b4217da5d38"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "佳人命薄今古悲，苦乐在人知者谁。",
            "镜鸾窥损春黛眉，洞房不出藏绣帏。",
            "二十许嫁豪家儿，阿爷已受筐篚仪。",
            "心旌暗许良人随，那知中道前议非。",
            "父母反复志愿违，嫁归只得随身衣。",
            "金币粧饰无所赍，妇德妇容虽守持。",
            "阿姑色厉妯娌嗤，良人轻贱恩意亏。",
            "春波不似鸳鸯齐，春风不如双燕飞。",
            "妾非无声不敢啼，妾非无泪不敢垂。",
            "此身自恨生不时，怨雠父母将何为。",
            "不如携将六尺帛，黄泉冥行与世辞。",
            "父母安用深致思，此身期与良人知。"
        ],
        "notes": "",
        "id": "82abc719626e7e80a92f0047d02cffc4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "中秋分韵得云字成三百言",
        "preface": "",
        "paragraphs": [
            "今秋苦淫雨，涨汐添溪𣸣。",
            "新凉值月夕，密霭高灿雯。",
            "稽首告天公，恳念心良勤。",
            "天公知意诚，感应若有闻。",
            "须臾檄丰隆，苹末生鳞纹。",
            "庭皋一震拂，陇首飞秋云。",
            "忽然朗穹昊，万象蒙奇勋。",
            "举头见松梢，光照草树分。",
            "乾坤两莹彻，烂白无边垠。",
            "我歌忽如狂，我醉茫如薰。",
            "桂酒杂椒浆，酝酿腾馨芬。",
            "皓魄耿素怀，幽思殊不群。",
            "泠然冰雪肠，顿醒曲糵醺。",
            "便欲浥沆瀣，盘馔遗膻荤。",
            "遥望琼楼僊，雾绡青霞裙。",
            "何当下招呼，上征离尘氛。",
            "去年当此时，浩饮逢诸君。",
            "今载复肯来，持杯共论文。",
            "相从岂无他，群聚徒飞蟁。",
            "苟得嗜利辈，抑何挂牙龈。",
            "豪杰所愿交，黄金胜千斤。",
            "喜得诗谪仙，恨去髯将军。",
            "众子贤共推，奚用区莸薰。",
            "爱客绰祖风，满席生欢欣。",
            "参横斗转杓，魔祟相纠纷。",
            "欲眠君且去，陶语吾亦云。",
            "慷慨有大刘，浩气充栋棼。",
            "十觞不能醉，餐嚼无余臐。",
            "鸣鸡忽唱晓，杲日东方昕。",
            "归路袭桂香，幽𪨷麝沉焚。"
        ],
        "notes": "",
        "id": "2e2f885afc9145866b32d5a34295fd9d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 潇湘夜雨",
        "preface": "",
        "paragraphs": [
            "移艘系湾浦，倾篷声更豪。",
            "谩起湘妃恨，长歌灵均骚。",
            "晓汐涨何许，微茫泛江皋。"
        ],
        "notes": "",
        "id": "aa47cb9a27039238c7b16ffaf681e760"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 江天暮雪",
        "preface": "",
        "paragraphs": [
            "云痴天四合，密雪洒石矼。",
            "野渡灭行迹，岸沙横孤艭。",
            "谁怜鹤发翁，披蓑钓寒江。"
        ],
        "notes": "",
        "id": "a6789b2e096ab130360307478d8ad1a3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 山市晴岚",
        "preface": "",
        "paragraphs": [
            "贸易足鱼米，相逢话桑麻。",
            "村墟人蚁纷，日夕山气佳。",
            "酒贱醉甆瓯，樵渔自生涯。"
        ],
        "notes": "",
        "id": "eb0aaa54093ed309b3bcfe15598cf83f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 烟寺晚钟",
        "preface": "",
        "paragraphs": [
            "钟声烟际来，佛屋栖云端。",
            "回飙度崖谷，疎韵出林峦。",
            "东岫上明月，归僧濯清湍。"
        ],
        "notes": "",
        "id": "418f8293bcde51687b40043c20d0da96"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 渔村晚照",
        "preface": "",
        "paragraphs": [
            "轻蓑著篷背，日暮渔者还。",
            "新月印浅水，夕阳生乱山。",
            "谁歌采菱词，隠隠过前湾。"
        ],
        "notes": "",
        "id": "96ea9f96db5079fd4f456acf3c809042"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 洞庭秋月",
        "preface": "",
        "paragraphs": [
            "木落露君山，空明夜气浮。",
            "冰轮揩鉴浄，皓彩漾波流。",
            "空外数声笛，孤吟人倚楼。"
        ],
        "notes": "",
        "id": "b44a839fcd68983e48a4e31b7eac0343"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 平沙落鴈",
        "preface": "",
        "paragraphs": [
            "水落洲渚阔，天寒风雪微。",
            "自云排序下，聚翮与沙依。",
            "饥啄芦苇根，何时稻粱肥。"
        ],
        "notes": "",
        "id": "67c6a717ced4ad08263d46b3ea9d7d63"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋祝次仲八景 远浦归帆",
        "preface": "",
        "paragraphs": [
            "归鹭林边白，落霞天际明。",
            "蒲帆载风急，征棹逐鸥轻。",
            "稚子候江浒，遥闻嬉笑声。"
        ],
        "notes": "",
        "id": "c35ad56404aa9b8a68359eec2c24e68e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "僊洲呈刘伯益沈庄仲",
        "preface": "",
        "paragraphs": [
            "杜门久经时，老我徒谬悠。",
            "平生山水心，汩汩不暇谋。",
            "今辰定何辰，木落风露秋。",
            "忘怀两佳士，共约来僊洲。",
            "杖藜欣跻攀，空蒙翠烟浮。",
            "解带小盘礴，寻胜还经丘。",
            "扪萝坐石冷，俯涧穿林幽。",
            "露重巾屦湿，涉历青山头。",
            "瀑泉尽生寒，晴雪散不收。",
            "蜒蜿下大壑，一闯千丈虬。",
            "归来坐危亭，兴与孤云留。",
            "野草为谁好，𪨷花徒尔愁。",
            "昔贤有遗踪，俯仰岁月流。",
            "慨叹不自禁，陶然聊消忧。"
        ],
        "notes": "",
        "id": "763f74985eaab1ef85403522402d1209"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "密庵题柱二首  其一",
        "preface": "",
        "paragraphs": [
            "清钟静室破寂历，灏气空山生泬寥。",
            "长林风送涧水急，聒枕宛似春江潮。"
        ],
        "notes": "",
        "id": "f6755cf8d22980a5d29771abbb33a776"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "密庵题柱二首  其二",
        "preface": "",
        "paragraphs": [
            "五更清梦鸡唤醒，八月好景诗为催。",
            "秋虫夜静野禽语，风木天寒山雨来。"
        ],
        "notes": "",
        "id": "8247b7a85edb98464d0b9a9888b6d398"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "责庲",
        "preface": "",
        "paragraphs": [
            "我生不辰八岁孤，伯父薨逝叔父无。",
            "长才十五立志苦，不敢怠惰知读书。",
            "汝生父子不识面，母慈育字如捧珠。",
            "那知汝更命苦极，八龄甫及母亦殂。",
            "幸有阿叔相持扶，叔亦痛念同气余。",
            "辛勤鞠养力尽瘁，五载为汝六请师。",
            "固知门户要人兴，切切训诲口欲枯。",
            "有言弗听日益懒，乖劣气习移下愚。",
            "朅来值我有行役，恐汝质变为小夫。",
            "携俱不惮数千里，跳走健胜猿与狙。",
            "水行为汝爱江湖，出陆每愁山险纡。",
            "川途忧愁念虑苦，摩拊岂啻亲子如。",
            "傍舟终日捞虾鱼，坐舆人夫肩□□。",
            "□呶徒自费牙颊，事不获己施鞭蒲。",
            "潜窥谛视不少改，谑浪笑傲仍前初。",
            "圣经有味懒不读，对字粗晓平侧呼。",
            "吾家七世身业儒，忠孝学术夸乡闾。",
            "汝当更明所自出，挺挺当代文公朱。",
            "不悛祇为先德羞，失教何异犬马猪。",
            "稍长面目益可憎，侪辈戏弄人见疎。",
            "我今极口复汝说，速宜悔念毋忽诸。",
            "嬉游傥更不检束，命也奈何吾已夫。"
        ],
        "notes": "",
        "id": "cda39cfb89f35804cd55db5e824db87e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "光化储丈晨兴摘郡圃桃见惠每颗有重十三两者他州未尝见顷读邺中记勾鼻桃有重二觔者每窃笑之观此信不诬矣光化去京止六七百里且地脉肥沃疑承平时得种来植",
        "preface": "",
        "paragraphs": [
            "金盘磊磈大如瓜，照乘骊珠未足夸。",
            "大矣芳苞含美实，烂然红脸灿朝霞。",
            "臙脂细擘浆流液，珠琲轻挥露带华。",
            "一洗宿酲牙颊爽，瑶池如宴母僊家。"
        ],
        "notes": "",
        "id": "32aedcaa248346dad5077322bd4b0407"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "安康中秋书怀",
        "preface": "",
        "paragraphs": [
            "去年中秋吾庐成，月华逾昼风露清。",
            "今年中秋来安康，风凉雨冷天无光。",
            "去年把酒诸子与，月落尊空未归去。",
            "今年把酒兴如故，有月无月不须虑。",
            "妇翁欢喜婿远来，阿妇见爷双靥开。",
            "是风是雨是明月，管甚阴晴与圆缺。",
            "但愿吾身益强健，莫使骨肉叹南北。"
        ],
        "notes": "",
        "id": "0d83562a09146ae48a120464f459cecb"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 贯钱石八豆",
        "preface": "",
        "paragraphs": [
            "贯钱石八豆，充肠备粱糗。",
            "饱嬉游手儿，初不事耕耨。",
            "好衣好食街市女，汗珠滴滴田妇苦。",
            "夫耘妇饷日卓午，朝夕南山捕虫鼠。"
        ],
        "notes": "",
        "id": "d6150cc966f31d9b700a40f39e23adc1"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 不如归去",
        "preface": "",
        "paragraphs": [
            "不如归去，愁绿怨红春欲暮。",
            "汝劝行人归，行人劝汝住。",
            "鸣声不住良苦辛，啼得血流无用处。",
            "不如归去吾今归，千声万声尔何为。"
        ],
        "notes": "",
        "id": "fdd3b778566a9ca936e0faef24c53195"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 泥滑滑",
        "preface": "",
        "paragraphs": [
            "泥滑滑，泥滑滑，前声住，后声发。",
            "不道去年冬没雪，今年春早已三月。",
            "月如金，日如血，大麦小麦尽枯竭。",
            "使君祈祷走阡陌，汝切勿啼泥滑滑。"
        ],
        "notes": "",
        "id": "eb6e3d9d1e6f470a120c81640f5613e1"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 行不得哥哥",
        "preface": "",
        "paragraphs": [
            "行不得，唤阿兄。",
            "向晚夕，犹悲鸣。",
            "坦坦之途万人履，跛鳖不休跬千里。",
            "汝行不上可奈何，日暮途远无蹉跎。"
        ],
        "notes": "",
        "id": "6fb49baa2f70202f0633ce5ecdd20cb4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 姑恶",
        "preface": "",
        "paragraphs": [
            "姑恶姑恶家道立，汝为人妇供妇职。",
            "妇德妇功汝不能，抱恨殁身空怨抑。",
            "不化秋柏食，不化山头石。",
            "化作春鸟鸣，号呶何苦极。"
        ],
        "notes": "",
        "id": "8e28c34eb3c0a9ac33307fc588d66a34"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 提葫芦沽美酒",
        "preface": "",
        "paragraphs": [
            "提葫芦，沽美酒，酒美欲沽何处有。",
            "官醪道远不可得，村酿浓酸难入口。",
            "况当春暮暄暖初，沉浸𬪩郁醺体肤，客中醉倒无人扶。"
        ],
        "notes": "",
        "id": "637a9d5f9504c282060624cb6365a3d3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "七禽咏 早耕早布",
        "preface": "",
        "paragraphs": [
            "早耕早布，节物如流春色暮。",
            "金房土瘠无稻田，布耕播种种何处。",
            "一春焦涸旱无雨，麦穗藏头犹未吐。",
            "麦穗不吐人不忧，粟田再种秋可收。",
            "只愁夏料欠输纳，悍吏坐门官不休。"
        ],
        "notes": "",
        "id": "fce658c86aef9bf49bce753d05af6c48"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "郧乡舟中睡觉书怀",
        "preface": "",
        "paragraphs": [
            "晴空扬沙春茫茫，柳絮匝岸东风狂。",
            "篷窗两畔高插起，收拾万象供吟章。",
            "眼中物物尽诗料，应接不暇劳迎将。",
            "睡魔欺人晴昼长，坦腹一枕追羲皇。",
            "醒来意兴难说似，石鼎细味煎茶香。",
            "江花无情为谁芳，江草绿嫩肥牛羊。",
            "弥弥渺渺水曲折，远远近近山低昂。",
            "各怀邂逅良未恶，隠几抱膝聊徜徉。",
            "故人念我天一方，我亦千里遥相望。",
            "相思用情何日了，带围宽剩羞东阳。",
            "不如且理文字五千卷，搜吟拄腹撑枯肠。"
        ],
        "notes": "",
        "id": "028ffa786384fa12eb4fb931e3efcef1"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "甲口玩月",
        "preface": "",
        "paragraphs": [
            "山头团团上明月，偏与行人照离别。",
            "月华只是寻常明，照人离愁愁思盈。",
            "千古万古是个月，如何有愁有欢悦。",
            "君将此理细推寻，悲欢原自由人心。"
        ],
        "notes": "",
        "id": "3c33fcc6ee425546be3b0204e4fc5c42"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "蜀口枕上",
        "preface": "",
        "paragraphs": [
            "清啸孤猿半夜啼，子规山狖共酸悲。",
            "水风露月烟江冷，正是离人睡觉时。"
        ],
        "notes": "",
        "id": "f57992901d12f55caccfd5d789e9c40b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "浄口二绝句  其一",
        "preface": "",
        "paragraphs": [
            "一江春水绿油油，遶尽春山去不休。",
            "愧我虚舟无定著，追随曲折与同流。"
        ],
        "notes": "",
        "id": "b45827be7746c990e2c8924b6791a566"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "浄口二绝句  其二",
        "preface": "",
        "paragraphs": [
            "修修野竹碧琅玕，乱石悬崕剑戟攒。",
            "贪看野禽穿绿树，不知船已过前滩。"
        ],
        "notes": "",
        "id": "28ba4bbf65bb15461ac0b23dfb3c89c6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "钓矶候舟",
        "preface": "",
        "paragraphs": [
            "可以赋新诗，江清钓石矶。",
            "船移山势动，滩急岸形飞。",
            "云日林红薄，晴烟野翠微。",
            "长歌渔父句，世事付蓑衣。"
        ],
        "notes": "",
        "id": "2bc1cace8cd406af4e357a1d62c168c2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "溪亭醉卧用季僊韵",
        "preface": "",
        "paragraphs": [
            "客眠幽梦永，花气著衣深。",
            "枕借溪中石，云开体上衾。",
            "醒来揩乱眼，风雨涤烦襟。",
            "得句无人解，惟予识子心。"
        ],
        "notes": "",
        "id": "421bd1811b6a7c4a739df4cdd7eeefd8"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次溪园纪实韵",
        "preface": "",
        "paragraphs": [
            "随地安身乐有涯，万锺于我我何加。",
            "左蛮右触真成幻，浮利虚名总是花。",
            "草茁玉英新药笼，火添金鼎旧丹芽。",
            "异时相见无惊讶，漆点双瞳脸莹霞。"
        ],
        "notes": "",
        "id": "409f572ef506e91d510bf8014d8554ea"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "新霁和人韵",
        "preface": "",
        "paragraphs": [
            "晚天未霁烟张雾，浮埃蔽空云擘絮。",
            "西山远挂月一眉，澹澹寒辉生绮户。",
            "须臾仰视天中央，清飚震拂银河光。",
            "人影在地林影散，月出皎兮星斗灿。"
        ],
        "notes": "",
        "id": "5596b65f10ae676382e0ea637920a136"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通推官见寄二首  其一",
        "preface": "",
        "paragraphs": [
            "海错园蔬富矣哉，杜醪龙壻一时来。",
            "放杯停筯情何似，经造无何半日回。"
        ],
        "notes": "",
        "id": "244b06c1610ccc247b33c4a3fa954e99"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通推官见寄二首  其二",
        "preface": "",
        "paragraphs": [
            "君比昌黎颇似之，号啼不问但吟诗。",
            "贮储甚愧邻僧谊，不与卢仝更与谁。"
        ],
        "notes": "",
        "id": "f34670fbf469cca88112d03b2b5365c0"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "久雨秋怀二首  其一",
        "preface": "",
        "paragraphs": [
            "孤云野鹤情自在，碧水丹山人易安。",
            "哀鸿独叫暮天阔，宿鹭双飞秋雨寒。",
            "蔗林遮眼青到市，桕叶漫山红隔水。",
            "不将浊酒急驱除，满意风光谁料理。"
        ],
        "notes": "",
        "id": "2d8ccf622f3e9a848be39593c7dc72a5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "久雨秋怀二首  其二",
        "preface": "",
        "paragraphs": [
            "汉阴抱瓮自其志，彭泽折腰非本心。",
            "碧梧委路霜信早，黄菊护篱秋气深。",
            "稻场可羡西畴老，红酿黄鸡醉翁媪。",
            "自笑吾侬计太迂，愁满吟怀诗未了。"
        ],
        "notes": "",
        "id": "4c2929a46cb4e0148c3821cc4db23b9c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "再次叔通来字诗字韵二首  其一",
        "preface": "",
        "paragraphs": [
            "秋云冥冥未开霁，搔首怀人人未来。",
            "特地送将双鲤去，果然换得两诗回。"
        ],
        "notes": "",
        "id": "31895678f80cfc728eb06f711e348978"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "再次叔通来字诗字韵二首  其二",
        "preface": "",
        "paragraphs": [
            "谁念溪翁我念之，折腰为米见诸诗。",
            "春秧夏穟苦萦抱，不似东坡更似谁。"
        ],
        "notes": "",
        "id": "b933d188c9a201c7b33c64ce913727c8"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通见寄四首韵  其一",
        "preface": "",
        "paragraphs": [
            "万箱未获交徧谪，积雨不翅三日霖。",
            "如将翳处日忽露，似欲霁间云复深。",
            "况当边报置邮速，讵识老儒忧世心。",
            "读君诗罢三太息，嘿不晤语行磵阴。"
        ],
        "notes": "",
        "id": "bf9fc1811ac51a565d8f513f0307d4ce"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通见寄四首韵  其二",
        "preface": "",
        "paragraphs": [
            "掀髯停杯一问之，细读白柄长镵诗。",
            "我生托子以为命，世路艰危徒尔为。",
            "北阙不才书莫上，西山有味去何辞。",
            "流风余韵只在眼，须信古今同一时。"
        ],
        "notes": "",
        "id": "c03c5fb6c32bd722203bc4c83d42eee0"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通见寄四首韵  其三",
        "preface": "",
        "paragraphs": [
            "江山到眼一披豁，世念搅思三宜休。",
            "文章苦心费雕琢，岁月老我徒谬悠。",
            "欲谭圆觉识佛祖，更希超举期浮丘。",
            "宗盟暮年味嚼蜡，灰木万念空烦忧。"
        ],
        "notes": "",
        "id": "ff924badbabdb31072e136e54395b3b1"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "次叔通见寄四首韵  其四",
        "preface": "",
        "paragraphs": [
            "周遭山五峰，环抱潭一曲。",
            "溪头植杨柳，山下栽松菊。",
            "盈阡𫁂䅉香，遶舍梨柿熟。",
            "归来书在床，出去云满屋。",
            "萧散乐予心，可谓享清福。"
        ],
        "notes": "",
        "id": "2c14115a8b1993dce245fc82c2098ebc"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "东屯庄监秤六言三首  其一",
        "preface": "",
        "paragraphs": [
            "读书不执笺注，治生奚用丰财。",
            "诗吟一首两首，酒饮三杯五杯。",
            "石田茅屋无恙，不与乱生苍苔。"
        ],
        "notes": "",
        "id": "db7b27bbe9f9b6adc253ef9f98c16924"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "东屯庄监秤六言三首  其二",
        "preface": "",
        "paragraphs": [
            "天末鸿飞无际，沙头鹭立倍鲜。",
            "霞明东崦个里，烟抹西山那边。",
            "上马吟诗未竟，举头望月俄圆。"
        ],
        "notes": "",
        "id": "14e3f9726bbdb2e0b0842496afc5d4a3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "东屯庄监秤六言三首  其三",
        "preface": "",
        "paragraphs": [
            "割尽黄云万顷，舂成玉粒千仓。",
            "出甑香粳满舍，压糟新酒盈堈。",
            "田家惭愧时熟，官赋催征可偿。"
        ],
        "notes": "",
        "id": "f5679784d444dd6874c2fc9357c197d6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "邀赵行之陈敬叟未至四韵速之",
        "preface": "",
        "paragraphs": [
            "一别亲朋岁月催，衿连袂属肯俱来。",
            "交情聊叙慇懃意，野䔩随宜三两杯。",
            "新月窥簷频起顾，清风动竹几惊猜。",
            "碧云日暮山环合，𥩟立柴扉首屡回。"
        ],
        "notes": "",
        "id": "c3f5dc8d36a49ab28a0b05ee8ade0176"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "陈洮湖取古今梅诗自鲍明远降至今日名胜集中所赋悉和之凡千首计三十六卷十日然后读毕用其叙中四韵和题其后",
        "preface": "",
        "paragraphs": [
            "照眼梅花雪作堆，阴厓寒谷带春回。",
            "千篇堕我吟边去，万里怀人书未来。",
            "遶树政须搜苦语，攀条那忍负芳杯。",
            "长镵几度锄明月，尽是刘郎手自栽。"
        ],
        "notes": "",
        "id": "ecc18d924d206085af7a51e9b3d9a643"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其一",
        "preface": "",
        "paragraphs": [
            "年年江上见梅时，忆著西湖处士诗。",
            "香暗影疎清到骨，水边篱下雪融枝。",
            "可知寒谷先回律，会是东皇肯与私。",
            "竹迳松扉留作伴，莫教风伯肆狂吹。"
        ],
        "notes": "",
        "id": "37e7b79a424afd21cd9c1a9e74a16222"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其二",
        "preface": "",
        "paragraphs": [
            "芳菲犹未露春妍，已是梅开溪上园。",
            "香静细参花外意，眼明应笑雾中昏。",
            "自怜拙思污吟笔，谁赋新诗入梦魂。",
            "风味满前难料理，急招佳客对开尊。"
        ],
        "notes": "",
        "id": "f114b5b1db95c0022f88bd6da29d0c9f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其三",
        "preface": "",
        "paragraphs": [
            "梅花湿露未全干，青女横陈故作难。",
            "卯醉醉如申醉醉，晚寒寒似晓寒寒。",
            "园林雪后清孤甚，京洛尘中子细看。",
            "自是丰神无与比，肯同桃李恋雕鞍。"
        ],
        "notes": "",
        "id": "08388c3f0ecbe8dc435d0a29f7df28bc"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其四",
        "preface": "",
        "paragraphs": [
            "寂寞吟怀谁与开，前村除是竹边梅。",
            "清尊撩触香三嗅，短日吟搜肠九回。",
            "石路与风随袖入，茆簷和月上窗来。",
            "几番客散庭空处，独倚寒梢更一杯。"
        ],
        "notes": "",
        "id": "def87e630aa4f33f27a9722e5ce4b85f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其五",
        "preface": "",
        "paragraphs": [
            "犯寒不怕雪蒙头，蹋石穿林不暂休。",
            "千首诗成千首意，十分春瘦十分愁。",
            "飞添宫额粧同艳，斜插鬓云香共留。",
            "勉续清吟知笔弱，苦无风度恐花羞。"
        ],
        "notes": "",
        "id": "6376fde7bee09e1a9917da92d66ead7d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其六",
        "preface": "",
        "paragraphs": [
            "雪皎花明夜不迷，借光何假更然脐。",
            "咏吟自我形长短，斟唱从渠付浅低。",
            "谁识摽梅诗什赋，绝胜红叶御沟题。",
            "明朝杖履山行去，约束牛羊勿践蹊。"
        ],
        "notes": "",
        "id": "93b4b20b1dea2210f584025b05183f79"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其七",
        "preface": "",
        "paragraphs": [
            "一树才开玉未残，忍些风雪耐些寒。",
            "不须俗子联翩去，政要幽人自在看。",
            "白玉堂中春信早，黄金琖里酒痕干。",
            "后凋孰与坚盟约，松竹青青共岁阑。"
        ],
        "notes": "",
        "id": "71916f4ba335ca338170cc41d5b40ccc"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和林处士梅诗八首  其八",
        "preface": "",
        "paragraphs": [
            "寻春山径坐班荆，食罍芳尊后乘并。",
            "觞咏随宜无限趣，尘嚣不到有余清。",
            "风流天赋幽闲态，寂寞霜明冷澹情。",
            "若把春葩归品藻，此花端的冠群英。"
        ],
        "notes": "",
        "id": "359d078e68802ce06998d142b2fd58a3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "与政仲山行见梅偶成并和其诗二首  其一",
        "preface": "",
        "paragraphs": [
            "巉𪨷石壁挂崕嵬，烟槛风篁十数栽。",
            "约客偶成花外迳，举头俄见竹边梅。",
            "背阴寒谷无人问，著句阳春有意裁。",
            "惭愧心肠非铁石，携壶遶树日千回。"
        ],
        "notes": "",
        "id": "682d41805e51b3b96b57255db4ff8895"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "与政仲山行见梅偶成并和其诗二首  其二",
        "preface": "",
        "paragraphs": [
            "梅花端的记年芳，每到开时趁一阳。",
            "绿水湖边和靖句，含章簷下寿阳妆。",
            "昏昏澹月疎疎影，缓缓清风细细香。",
            "不比芳春万红紫，荡人狂思费思量。"
        ],
        "notes": "",
        "id": "0fc7e2a8e5fb1b031ece006aaf7e1a22"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "水僊花分韵得鸿字",
        "preface": "",
        "paragraphs": [
            "借水开花体态丰，护畦寒日玉珑璁。",
            "素槃黄琖清尊并，绿箸青簪白发同。",
            "楚楚凌波明振鹭，翩翩遵渚洁飞鸿。",
            "断肠莫赋招魂句，我政怜渠趣未穷。"
        ],
        "notes": "",
        "id": "48c9a826a272b5e3e402ccc21054e3d8"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "感事怀人送春病酒晓起五首  其一",
        "preface": "",
        "paragraphs": [
            "把酒伤春暮，何人慰寂寥。",
            "才高融未荐，魂断玉空招。",
            "赋就青阳曲，吟成白纻谣。",
            "拊栏三太息，幽愤几磨消。"
        ],
        "notes": "",
        "id": "ae641ecd2ff22610a980f31909a06f2e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "感事怀人送春病酒晓起五首  其二",
        "preface": "",
        "paragraphs": [
            "节物随时换，朱明斗转杓。",
            "波肥溪𫚈壮，风暖谷鶑娇。",
            "青草溪头岸，红栏水际桥。",
            "怀人无数舍，我欲致书招。"
        ],
        "notes": "",
        "id": "3cd10ba89472c0000f250acd0b678435"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "感事怀人送春病酒晓起五首  其三",
        "preface": "",
        "paragraphs": [
            "煮酝青梅且共尝，游蜂飞蝶为谁忙。",
            "秋千彩索迷青草，车马红桥锁绿杨。",
            "春事战回蒲剑老，诗肠结尽柳丝长。",
            "韶光赋别休匆遽，凝伫东风更一觞。"
        ],
        "notes": "",
        "id": "2a083cd9e71dc18a00034363c8cb4e86"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "感事怀人送春病酒晓起五首  其四",
        "preface": "",
        "paragraphs": [
            "积雨平田水接天，乍晴云日焕山川。",
            "浄无余馥延春艳，缛有繁阴长夏妍。",
            "泛泛荷衣青倚盖，轻轻柳絮白飞绵。",
            "一声布谷催清晓，节物惊心挠醉眠。"
        ],
        "notes": "",
        "id": "bb464af58f4dc46a2d79fb117ca5b9e9"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "感事怀人送春病酒晓起五首  其五",
        "preface": "",
        "paragraphs": [
            "双眉不皱乐平生，一斗时能对客倾。",
            "晓枕恰醒红日上，篆炉未歇紫烟明。",
            "画桥贴水轻飞燕，绿牖依山静啭鶑。",
            "随雨随晴看天气，缓扶筇杖遶园行。"
        ],
        "notes": "",
        "id": "5ece00f4cc7e2dc8549272e4e50fd8d3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "宾从集藕花堂分韵得园字二十韵",
        "preface": "",
        "paragraphs": [
            "流金烁石火燎燔，何地泄此畏暑袢。",
            "草堂幸有茆三间，冷浸十亩泉有源。",
            "泉音琮琤下空山，金石戛击声潺湲。",
            "太华峰头十丈莲，吾侬玉井亲移根。",
            "开华结实今几年，红幛绿盖风翻翻。",
            "卷舒万柄摇苍烟，香苞芳萼锦绮緐。",
            "云将急雨珠溅圆，日焙晴酣香胜荪。",
            "龟鱼窃荫鸥鹭眠，勾致属玉栖双鸳。",
            "房青子碧甘剥鲜，藕白条翠冰堆盆。",
            "嚼之清泠醒醉魂，犹可招邀慰文园。",
            "君胡不闻李谪仙，声名飘然誉开元。",
            "忽传诏草白莲序，一扫意到无余言。",
            "又知苏州韦不凡，风清月晓之江樊。",
            "形容委曲识花趣，妙语历历成订论。",
            "我今对花难著句，挹取香气临窗轩。",
            "俱来亦有二三子，将坛共筑旗同攑。",
            "搜吟速下一转语，缩手无畏前辈尊。",
            "但今取之二老间，勿效碔砆乱玙璠。",
            "少需红日西沉山，从容特为开芳尊。",
            "晚色婉静更丽娟，咏到东方生晓暾。"
        ],
        "notes": "",
        "id": "299c11f4e098ee41789009e4bf70bbd2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "外舅安抚游东湖一联云润衣红湿池荷雨拂面清泠槛竹风即席令足成之",
        "preface": "",
        "paragraphs": [
            "庚伏人间暑气隆，纳凉留客咏诗翁。",
            "润衣红湿池荷雨，拂面清泠槛竹风。",
            "沙觜旧痕平不露，野湾新涨曲相通。",
            "画桡澹月人归处，万盖翻翻涌翠筩。"
        ],
        "notes": "",
        "id": "cf9d9699e8e650fa5032a48730dbefa7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "杨户曹用外舅二诗韵见寄和以酬之  其一",
        "preface": "",
        "paragraphs": [
            "得不知所止，泛然乘风船。",
            "正大辱启蒙，似欲驾我僊。",
            "大哉周孔心，异彼祇漆园。",
            "讲月琢以磨，岂在耘人田。"
        ],
        "notes": "",
        "id": "8eefec58ccc026386d4c657aefc0f289"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "杨户曹用外舅二诗韵见寄和以酬之  其二",
        "preface": "",
        "paragraphs": [
            "切问而近思，进进在不已。",
            "流光驹过隙，迁变一弹指。",
            "道大无津涯，讵作井蛙喜。",
            "公私义利分，亦各从其类。"
        ],
        "notes": "",
        "id": "62bf04d3208fe7b09a929a8aa4cb6d64"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "请游山之日于黎广文二首寺有万竹  其一",
        "preface": "",
        "paragraphs": [
            "此君原不俗，幽趣逼苍官。",
            "浊世三庚热，空山六月寒。",
            "何忧怀抱隘，便㨫水云宽。",
            "敬请游盘日，追随杖屦看。"
        ],
        "notes": "",
        "id": "ab09d628d58b6c820b5f57c3e921434c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "请游山之日于黎广文二首寺有万竹  其二",
        "preface": "",
        "paragraphs": [
            "闻说江隈里，云藏古寺深。",
            "不妨相唤集，作意共登临。",
            "苦茗供朝盌，伊蒲馔晚鬵。",
            "天风吹皓月，归路细披襟。"
        ],
        "notes": "",
        "id": "5c1e42cdf83c5c33d15481af8a898368"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "上王通守传易数",
        "preface": "",
        "paragraphs": [
            "大哉皇羲古神圣，八卦始画天地辟。",
            "干效于天坤法地，六子运用眇难测。",
            "天理人文一宣朗，万化昭然从此出。",
            "发明洊更三圣手，动静机缄皎如日。",
            "自从战国周纲颓，是道亦几乎暂息。",
            "汉儒众说徒专门，后世可闻无几及。",
            "传流吾宋盛文物，学老儒宗相继述。",
            "濂溪伊洛绍韦编，数至邵公精算策。",
            "祗今南渡九十年，统会宗元孰探赜。",
            "恭惟先生蕴其秘，口不宣言藏以臆。",
            "愚虽不敏敢敬请，愿执门墙洒扫役。",
            "先生学识际天人，先生手提六经笔。",
            "俯察仰观关键透，虚激寸心参太极。",
            "不鄙愚昧谓之进，启迪狂迷窥奥阈。",
            "他年衣钵得亲传，誓言力造神明德。"
        ],
        "notes": "",
        "id": "2e6ffa57ca708aea4ab8e595d03884f6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "宴吴侯致语口号",
        "preface": "",
        "paragraphs": [
            "一昨初登大将坛，弓刀旗帜簇雕鞍。",
            "连营壮士心先服，并塞胡人胆已寒。",
            "天上麒麟祥可卜，人间日月老应难。",
            "明年枢府为公寿，慷慨还知酒量宽。"
        ],
        "notes": "",
        "id": "06de2f031f6339cfbd96589b6cae7638"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "寄静庵",
        "preface": "",
        "paragraphs": [
            "天寒日短道路长，白云飞去知吾乡。",
            "大江之东渭之北，念吾故人何可忘。",
            "别来杨柳春依依，只今开到梅花香。",
            "扁舟漫浪归未得，京尘海里安行藏。",
            "身名未立仰天笑，床头夜夜鸣干将。",
            "羡师物外无宠辱，庭前柏树常苍苍。",
            "吁嗟急羽飞不到，二千里外空相望。",
            "五云前坠满室光，报师之意无以将。",
            "篇诗滚墨才淋浪，一声雁过天南翔。"
        ],
        "notes": "",
        "id": "fe6fa5508e42611cce573228c2e2161f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和韵",
        "preface": "",
        "paragraphs": [
            "窗烛销残转寂寥，柴门无复野僧敲。",
            "偶来枕上吟诗就，记向心头欠笔抄。",
            "鸣竹数声疑雪片，寻梅清梦到山坳。",
            "世情云雨多翻覆，谁是江湖耐久交。"
        ],
        "notes": "",
        "id": "f06b6696f1f93b3b13a1a0f5709c55df"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "萧长公来访示以诸公诗卷谓与予游从之久不能一辞为赠颇相噍责予赋之不可辞之亦不可皆有说焉名章俊语前后相望无数次乎其间是覩西子之容面自增丑耳所不容却者予年十五时海山官丁受琴于长夫今予年四十与长夫有二十五年之旧辞之弗作其可乎因书数言",
        "preface": "",
        "paragraphs": [
            "生平不愿为佣书，亦不愿作章句儒。",
            "酒酣诗成吐素霓，意气凛凛吞千夫。",
            "前年排云叫阊阖，出门一夜车四角。",
            "去年海峤席未温，一舸乘潮又催□。",
            "大江之西日本东，庐陵文物常称雄。",
            "决科岁占十八九，君当努力提词锋。",
            "才高不用长叹息，四海弥天岂无识。",
            "壮年怀居亦何有，著眼带砺开胸臆。",
            "岩岩柏府凌高寒，豪士倾盖宜交欢。",
            "我知屠龙不屠猪，食马政欲食马肝。",
            "吴姬压酒飘香絮，谪仙神游歌白纻。",
            "敬亭惟有孤云闲，欲雨人间亦飞去。"
        ],
        "notes": "",
        "id": "76faac06419b492128037886d30bf638"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "忆昔美人初别时，长亭两岸柳依依。",
            "今日美人天之涯，美人美人胡不归。",
            "忆昔君别妾，分破青鸾镜。",
            "破镜如破心，与妾表相忆，相忆图久深。",
            "忆昔妾别君，剪断金凤钗。",
            "断钗如断肠，赠君表相思，相思图久长。",
            "一日一日复一日，青镜鸾孤钗凤只。",
            "未必君相思，能如妾相忆。",
            "寒衣剪就欲寄君，长安门外无行人。",
            "雁声半夜西风恶，窗前一片梧桐落。"
        ],
        "notes": "",
        "id": "5db01722ba71f6a4e48632aa82c9905c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "观猿",
        "preface": "",
        "paragraphs": [
            "挂石攀云日半斜，乱山深处饱烟霞。",
            "香林月满僧归去，啼落春风几树花。"
        ],
        "notes": "",
        "id": "2cafa71c0d1a29099c63aec1c932af7f"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "失鹤",
        "preface": "",
        "paragraphs": [
            "顶上新成九转丹，□花日日到春坛。",
            "夜深飞上云霄去，华表月明风露寒。"
        ],
        "notes": "",
        "id": "6c330e2554768b4dadb7338514279df3"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "宿大慈山悟真观",
        "preface": "",
        "paragraphs": [
            "终南道士学弹琴，门外松萝锁翠阴。",
            "涉海八龙朝出洞，隔山群鹿夜归林。",
            "琪花过雨溪风澹，玉树笼烟璧月沈。",
            "三十六坛钟鼓寂，云璈声接步虚音。"
        ],
        "notes": "",
        "id": "8ae0b9bb72622d6abb2c351415858318"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "赋林景参梅屿",
        "preface": "",
        "paragraphs": [
            "结庐分得雁山云，屿上梅花是四邻。",
            "水月一天芗世界，冰霜千古玉精神。",
            "短檠夜雨西窗梦，长铗秋风北塞尘。",
            "我亦烟波纶钓侣，与君同作岁寒人。"
        ],
        "notes": "",
        "id": "8167b8d9cdb083177df6ad55bf6d563e"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "怀潘鄮屋",
        "preface": "",
        "paragraphs": [
            "洛阳才解珮，过眼忽秋分。",
            "四海一明月，千山共白云。",
            "雁烟迷晓树，虫露湿香芹。",
            "满纸相思字，临风欲寄君。"
        ],
        "notes": "",
        "id": "c7e2ee63a93b3d07aaeac6a907fa4508"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "吴江道上",
        "preface": "",
        "paragraphs": [
            "夜半扁舟出洞庭，客帆初挂早潮平。",
            "社风才起海鹰至，岚露未收江鹄鸣。",
            "吴岫乱云擎古塔，楚皋寒叶拥荒城。",
            "垂虹桥外天连水，无限别离生杜蘅。"
        ],
        "notes": "",
        "id": "d44a5b7e249a96653b4288fbf7f35194"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "登西楼怀汤损之",
        "preface": "",
        "paragraphs": [
            "杨柳飘飃春思长，绿桥流水遶宫墙。",
            "碧云望断空回首，一半栏干无夕阳。"
        ],
        "notes": "",
        "id": "064f54dc06d35f3697b55fe55fb02900"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "吴山雪霁",
        "preface": "",
        "paragraphs": [
            "九天宫阙春风满，陆地楼台夜月寒。",
            "铁笛一声吹雁落，片云不到玉栏干。"
        ],
        "notes": "",
        "id": "f94a77782f2a22dc93450036058c368b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "双路",
        "preface": "",
        "paragraphs": [
            "王命驰驱不敢轻，文书要核去来情。",
            "青山步步生幽意，碧涧悠悠趁远程。",
            "春浅禽声犹自小，泥酥马迹正宜晴。",
            "地名见说名双路，便舍崎岖就坦平。"
        ],
        "notes": "",
        "id": "a141d617efaa3c93410892ac3d1c36be"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "宝际窗前睡香",
        "preface": "",
        "paragraphs": [
            "瑞锦窠应对锦郎，谁将灵种到幽坊。",
            "山深月冷梅花老，压尽群英是此香。"
        ],
        "notes": "",
        "id": "000f625cbf5a954185f2f009801f7326"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "石桥楼待  其一",
        "preface": "",
        "paragraphs": [
            "当年立雪直齐腰，宗旨流传到石桥。",
            "风急窗寒灯影远，疎梅无语夜香销。"
        ],
        "notes": "",
        "id": "e18d9d6bde63cc2cc0c167e625bb23aa"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "石桥楼待  其二",
        "preface": "",
        "paragraphs": [
            "手笔华严梵笈新，更开宝地接迷津。",
            "一声金磬人初静，月照空山草自春。"
        ],
        "notes": "",
        "id": "3603ebad47e0268b56682174da46c112"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "闻寺中晓鼓",
        "preface": "",
        "paragraphs": [
            "灵鼍一鼓振潮音，征梦迢遥枕畔闻。",
            "语断频伽天正晓，松风吹散满山云。"
        ],
        "notes": "",
        "id": "922bc1cca5e7090776b4a4376461506c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "跨水道间",
        "preface": "",
        "paragraphs": [
            "店舍总迢遥，山深转寂寥。",
            "看鸥临远水，下马过危桥。",
            "晴雪林间少，春风野外饶。",
            "此行为王事，旅食任萧条。"
        ],
        "notes": "",
        "id": "e0a9bf2c3ddef264427c309ec3249c2b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "峮山铺",
        "preface": "",
        "paragraphs": [
            "未说路行难，山深分外寒。",
            "晚村林隠寺，春涧石鸣滩。",
            "薄宦曾无补，劳生敢自安。",
            "羽书虽较少，备御莫教宽。"
        ],
        "notes": "",
        "id": "697aa012cde1ae98bcf5fcc021768e86"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "杏塘",
        "preface": "",
        "paragraphs": [
            "境接江东界，邮程是杏塘。",
            "雨喧茅屋小，泥滑草桥长。",
            "旷野人稀少，平田水渺茫。",
            "半生游历地，未若此荒凉。"
        ],
        "notes": "",
        "id": "32852aca46a67e3896fcf6faa7c53d7a"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "四安焚惠藏殿",
        "preface": "",
        "paragraphs": [
            "劫火不能焚，空中转法轮。",
            "风霜鸱殿古，金碧贝函尘。",
            "物本由成数，人言不坏身。",
            "却怜无问者，遗迹竟成陈。"
        ],
        "notes": "",
        "id": "69546995f72a31cce70154017e0bd6ca"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "上司谏曹先生",
        "preface": "",
        "paragraphs": [
            "声名满世重如山，果见延登左掖班。",
            "天子虚心求国是，先生著手济时艰。",
            "要看出处诸公上，只在精神一转间。",
            "前此极言虽引去，安危理乱正相关。"
        ],
        "notes": "",
        "id": "610af0bce52b11c5ff12bdd9bab951cf"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "池萍  其一",
        "preface": "",
        "paragraphs": [
            "一番雨过一番多，间挟晴风涨绿波。",
            "柳絮吹残游迹在，谢池点点是阳和。"
        ],
        "notes": "",
        "id": "6b486fb5e19c55694e632b0beb7cc6cf"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "池萍  其二",
        "preface": "",
        "paragraphs": [
            "竹篱茅舍去相安，谁与移根入画栏。",
            "尽道重帘妨暖日，疎枝却得护春寒。"
        ],
        "notes": "",
        "id": "cd44ff71fdfa1c0188e5a5d2fc7e0c46"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "池萍  其三",
        "preface": "",
        "paragraphs": [
            "风标漫与万花殊，可有尘埃染得渠。",
            "把住琼枝相晤语，只疑身在玉堂居。"
        ],
        "notes": "",
        "id": "9074e520714042b013cb59958780a704"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "和陆明叟",
        "preface": "",
        "paragraphs": [
            "了无闲事上眉纤，一炷清香静昼帘。",
            "造化自从回暖律，芬华顿觉转穷簷。",
            "轻风度柳春情薄，细雨催花土脉黏。",
            "所愧微官相束缚，何因共访酒家帘。"
        ],
        "notes": "",
        "id": "806561c9a033ee5efafc1f19814c4cf7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "夜窗听雨",
        "preface": "",
        "paragraphs": [
            "一炷夜香清，挑灯听雨声。",
            "虽然添客梦，却可助诗情。",
            "泽沁兰心重，泥酥笋角萌。",
            "山行频有约，日日候晴明。"
        ],
        "notes": "",
        "id": "d163774aef760df1be18e243a0102858"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "破榴",
        "preface": "",
        "paragraphs": [
            "蜂壳盈盈万颗珠，润于玛瑙浸冰壶。",
            "吟心先自清如水，嚼了寒霜骨更臞。"
        ],
        "notes": "",
        "id": "70a88c586296f0167b25f954c6a06810"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "登应天塔",
        "preface": "",
        "paragraphs": [
            "云级涌青冥，金鳌载宝轮。",
            "地高心自逸，天近足无尘。",
            "图画千峰晚，楼台万井春。",
            "三生许元度，曾此证前身。"
        ],
        "notes": "",
        "id": "df6fe39fb621803f7346e002908cbd7d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "鳗井",
        "preface": "",
        "paragraphs": [
            "人言此井有灵源，潮落潮生透海门。",
            "陵谷未须穷变易，朱墙里是濮王园。"
        ],
        "notes": "",
        "id": "356b89d7ac5434ff0e93f56c8827405b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "大能仁寺",
        "preface": "",
        "paragraphs": [
            "规模应甲刹，殿阁拥金仙。",
            "岁歉炊烟绝，城低野色连。",
            "客僧皆散去，主者独安眠。",
            "成毁难逃数，山门八百年。"
        ],
        "notes": "",
        "id": "f79d2c68df3011c383dc9a05229ee0f5"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "留滞",
        "preface": "",
        "paragraphs": [
            "何期踪迹又迟留，行止于人自不由。",
            "梦境固知空似蚁，生涯却笑拙于鸠。",
            "碧涵一镜晴天阔，翠拥千峰宿雨收。",
            "从此公余须杖屦，未应草草度春休。"
        ],
        "notes": "",
        "id": "f63eabc6affc3c1b64a06d0f55826375"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "晓寒",
        "preface": "",
        "paragraphs": [
            "曲曲屏山忆梦中，峭寒成阵入帘栊。",
            "宿香销尽金猊冷，一树梅花却晓春。"
        ],
        "notes": "",
        "id": "942de91ba88320065fa3ef6fcc6a3bc4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "晚思",
        "preface": "",
        "paragraphs": [
            "客思悠悠幸自安，亦因吟事可相宽。",
            "小窗过了廉纤雨，细与东风说晚寒。"
        ],
        "notes": "",
        "id": "0c6b6c3ec1c26b0693aec43a6594e5a4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "用明叟韵并寓山行未成之意",
        "preface": "",
        "paragraphs": [
            "久客住兰亭，心同晋水清。",
            "忘机盟宿鹭，伐木听雏鶑。",
            "物亦知人意，春宁有世情。",
            "幽寻空作计，一夜雨连明。"
        ],
        "notes": "",
        "id": "9bc520587cebef48e29867f6ec6ddbc7"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "何期一雨成三日，约客同行竟未能。",
            "春到分时阴不解，夜当深处气犹凝。",
            "簷低卷箔看飘洒，础润添香散鬰蒸。",
            "想见故园梅落尽，和羹消息又堪凭。"
        ],
        "notes": "",
        "id": "52910bd63ddb39bdf6c706059f0033c2"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "雨中用雪坡韵",
        "preface": "",
        "paragraphs": [
            "无计酬春独有诗，倚栏终日候晴晖。",
            "东风渐属新桃李，帘幕深深燕子飞。"
        ],
        "notes": "",
        "id": "da214d81dd2ae5f8e4ebd0aec6eb21c4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "雪坡以雨阻山行有诗用以次韵",
        "preface": "",
        "paragraphs": [
            "为欲看山助眼明，频占鹊喜报新晴。",
            "春光已过三之一，尘世难逢四者并。",
            "诗酒深情殊未适，水蔬薄具亦频更。",
            "终来不似西湖好，晴雨皆堪傍柳行。"
        ],
        "notes": "",
        "id": "0dfd34446b527016e051205f29e3014c"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "月丹和鹤庄韵",
        "preface": "",
        "paragraphs": [
            "灵种飞来鹤顶红，谁云九转有仙功。",
            "广庭曾侍东风宴，留得霞杯照晚丛。"
        ],
        "notes": "",
        "id": "9c79d8609023603b99b79f346abc0372"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "禹庙",
        "preface": "",
        "paragraphs": [
            "且要尽清欢，须知一出难。",
            "人因晴后喜，春到水边宽。",
            "柳长官桥媚，梅飘客袖寒。",
            "荒祠存禹迹，得得又来看。"
        ],
        "notes": "",
        "id": "ed83f8ea26556fe5720c249a11bde7fc"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "镜湖一曲",
        "preface": "",
        "paragraphs": [
            "天与平湖老贺郎，春波依旧染晴光。",
            "可怜千载风流意，付与租符晓夕忙。"
        ],
        "notes": "",
        "id": "66a33ab0eb1fe529fec9aa95c66728b6"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "用雪坡春色韵",
        "preface": "",
        "paragraphs": [
            "才出城门兴便浓，晴光野色两俱融。",
            "柳方染得三分绿，桃已熏成一半红。",
            "山涌林峦荒寺隠，湖分港汊小舟通。",
            "相携各自论年事，几度春风一鬓蓬。"
        ],
        "notes": "",
        "id": "fcc17e6f98f1c2b0dca761bcde1cab6d"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "用梅溪镜湖韵",
        "preface": "",
        "paragraphs": [
            "畎亩镜中分，沧波杂断云。",
            "向来官里赐，今属野人耘。",
            "怀古天难问，贪吟日易曛。",
            "羽衣传遗本，起诵想余芬。"
        ],
        "notes": "",
        "id": "36f4049072f296713bf35bf08b691590"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "天基瑞应宫",
        "preface": "",
        "paragraphs": [
            "金碧拥琼庐，天开绕电区。",
            "鸟流周室瑞，蛇断汉家符。",
            "石井腾曦驭，瑶坛布斗枢。",
            "愿将皇极福，敷锡徧康衢。"
        ],
        "notes": "",
        "id": "9fbe1ecd6fe73d2bd10f888a0667ba35"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "送东蒲张应发归永嘉",
        "preface": "",
        "paragraphs": [
            "客里偶相逢，襟怀亦偶同。",
            "对梅吟夜月，新柳间春风。",
            "子勿言浮梗，余方笑转蓬。",
            "归程经雁荡，得句附邮筒。"
        ],
        "notes": "",
        "id": "4875869f075ac3839a94e35222264941"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "碧桃",
        "preface": "",
        "paragraphs": [
            "月浸虚庭夜未央，一枝静对白云乡。",
            "三生自结玄都约，来伴疎梅到玉堂。"
        ],
        "notes": "",
        "id": "7334a1942ba6a1b9c6ceb46b3df54864"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "一春屡有阳明之约雨辄尼之将旋幙侍外舅来游邂逅二羽衣一能参上道一能知天丹竟日留话喜赋二解时清明日也  其一",
        "preface": "",
        "paragraphs": [
            "几有行山约，山灵早得知。",
            "仙家宁易到，尘世亦何为。",
            "草润非烟石，花流止水池。",
            "不晴还不雨，正是卖饧时。"
        ],
        "notes": "",
        "id": "d3e099aa01c13282aa9ac6d413b67204"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "一春屡有阳明之约雨辄尼之将旋幙侍外舅来游邂逅二羽衣一能参上道一能知天丹竟日留话喜赋二解时清明日也  其二",
        "preface": "",
        "paragraphs": [
            "裂石未尝关，毋将俗眼观。",
            "虚中原有爱，造蕴亦何难。",
            "羽客能谈道，云房识候丹。",
            "只应仙有分，风响步虚坛。"
        ],
        "notes": "",
        "id": "e386e25ae9c82f555945f40b81277375"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "道间见桃李花",
        "preface": "",
        "paragraphs": [
            "东风到处竞繁华，不问穷簷与大家。",
            "垂柳丝中深院宇，隔墙时有出来花。"
        ],
        "notes": "",
        "id": "5b97097beab6c86132931b700fc97457"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "古寺",
        "preface": "",
        "paragraphs": [
            "应天曾建塔，又此结精庐。",
            "释氏缘何熟，诗人念总疎。",
            "壁荒遗尽水，僧老学医书。",
            "笑我重来者，经年不定居。"
        ],
        "notes": "",
        "id": "4e91ffacb7a81f8280ca811d99935db4"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "奉和龟翁送别",
        "preface": "",
        "paragraphs": [
            "为说吟边事，曾陪䜩笑频。",
            "自惭无韵者，敢对有名人。",
            "雨洗秦山晓，波明镜水春。",
            "匆匆还别去，芳草正如茵。"
        ],
        "notes": "",
        "id": "a449eb6e24935ce8ff1eb95a0c1e610b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "萧山望城中遗漏",
        "preface": "",
        "paragraphs": [
            "见说天文变，频占太史台。",
            "但云星犯月，不料火为灾。",
            "尽夜看烟灭，逢人问讯来。",
            "丹心勤恋阙，东乡极裴徊。"
        ],
        "notes": "",
        "id": "b13e885909706feea5e21f964e10657b"
    },
    {
        "author": "刘学箕",
        "dynasty": "宋",
        "type": "诗",
        "rhythmic": "",
        "title": "唤渡旋幙",
        "preface": "",
        "paragraphs": [
            "半载蓬莱地，相携只是诗。",
            "心怀丹凤去，梦与白鸥随。",
            "俯仰俱无愧，勤劳必有知。",
            "归舟平似掌，天亦念孤危。"
        ],
        "notes": "",
        "id": "a8c3f347d7de8c8fa7042c50d449d776"
    }
]