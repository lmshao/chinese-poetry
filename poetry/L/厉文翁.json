[
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "杏花",
        "preface": "",
        "paragraphs": [
            "杏花菖叶渐烂斑，率属劭农入祖关。",
            "昔日郎君方彩袖，今朝太守已苍颜。"
        ],
        "notes": "",
        "id": "f097b30ee9871636f7e0c2ad15c773fd"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "庭竹",
        "preface": "",
        "paragraphs": [
            "渭川未暇栽千亩，庭槛聊须种数根。",
            "敢爱深秋群木脱，独欺风雨战黄昏。"
        ],
        "notes": "",
        "id": "6d0c5757f26b769f7e6e7117991b1308"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "海滨鱼盐胜耕稼，尝呼父老采丁宁。",
            "江乡鱼茗尤逐末，为分利害别重轻。",
            "拔茶种桑何苦口，崇阳因得良吏名。"
        ],
        "notes": "",
        "id": "0777cf444f3a363bae399a638cc1a78c"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "滟滪拓瞿唐，二孤障澜蠡。",
            "大哉神禹功，天地相终始。"
        ],
        "notes": "",
        "id": "ec02b4e28abc8aa9056565e1b4088852"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "暮云春雪江南北，回首人生叹路歧。"
        ],
        "notes": "",
        "id": "965d9325c00acc77f65d0314b036d2b2"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "翠草庭前生意足，甘棠堤上去思多。"
        ],
        "notes": "",
        "id": "96edeef8e2285dd2f66537847dec584f"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "苍芜万顷渺无边，鞭石飞梁接市廛。"
        ],
        "notes": "",
        "id": "829009bf8b405a394f123feb27eb00e6"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "且喜卧龙常自在，新诗特地报平安。"
        ],
        "notes": "",
        "id": "71e944c5aa96e7a4642a05e61890efc3"
    },
    {
        "author": "厉文翁",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "若见集英门外柳，为言曾惹御炉香。"
        ],
        "notes": "",
        "id": "8ce7eb59e51bd659e21f2be620d41099"
    }
]