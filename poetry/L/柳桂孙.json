[
    {
        "author": "柳桂孙",
        "dynasty": "宋",
        "type": "诗",
        "rhythmic": "",
        "title": "贺陈随隠以布衣除东宫掌书",
        "preface": "",
        "paragraphs": [
            "镂玉裁冰字字奇，少年亲结九重知。",
            "君臣际遇荣千载，父子推敲冠一时。",
            "罍进楚兰春奏雅，瓶分陶菊夜联诗。",
            "五云楼近开黄道，金紫连班进赤墀。"
        ],
        "notes": "",
        "id": "b1bfbf349be65f2580d2a9638f2d197a"
    },
    {
        "author": "柳桂孙",
        "dynasty": "宋",
        "type": "诗",
        "rhythmic": "",
        "title": "杜鹃花",
        "preface": "",
        "paragraphs": [
            "金鸭香烧午夜烟，空弹宝瑟怨流年。",
            "东风一架蔷薇雪，老尽春风是杜鹃。"
        ],
        "notes": "",
        "id": "bb6159665ba361a3b3d4a42f077dddca"
    },
    {
        "author": "柳桂孙",
        "dynasty": "宋",
        "type": "诗",
        "rhythmic": "",
        "title": "花山寺看黄山  其一",
        "preface": "",
        "paragraphs": [
            "翠色沈沈万树春，幽怀宜共竹为邻。",
            "黄山只在阑干外，谿阁云深认不真。"
        ],
        "notes": "",
        "id": "0ff2443183d52d7368d8262bb7872b62"
    },
    {
        "author": "柳桂孙",
        "dynasty": "宋",
        "type": "诗",
        "rhythmic": "",
        "title": "花山寺看黄山  其二",
        "preface": "",
        "paragraphs": [
            "借得云房半榻眠，三生夙结静中缘。",
            "茶罏谩著松枝火，趺坐蒲团听夜禅。"
        ],
        "notes": "",
        "id": "33d367f627ffb5175d2b2fe806f1612e"
    }
]