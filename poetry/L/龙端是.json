[
    {
        "author": "龙端是",
        "dynasty": "宋",
        "type": "词",
        "rhythmic": "忆旧游",
        "title": "",
        "preface": "",
        "paragraphs": [
            "问南楼月色，十载相疏，何似今宵。",
            "旧雨菰蒲国，想波光雁影，远撼沅潇。",
            "拟苏堤上杨柳，烟碧为谁摇。",
            "叹庾扇尘深，胡床梦浅，翠减香销。",
            "迢迢。",
            "谩回首，记酹酒江山，曾共金镳。",
            "暮色沈西垒，几狂朋来往，舟叶招招。",
            "浩歌拍手归去，风月两长桥。",
            "算此会何时，刘郎去后多嫩桃。"
        ],
        "notes": "",
        "id": "5fd6221a9a745172b2f8ba8a3d564706"
    }
]