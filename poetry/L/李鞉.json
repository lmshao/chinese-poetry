[
    {
        "author": "李鞉",
        "dynasty": "宋",
        "type": "诗",
        "rhythmic": "",
        "title": "三学院二首  其一",
        "preface": "",
        "paragraphs": [
            "远岫朝来更爽，孤云徙倚长闲。",
            "飞出偶成霖雨，归来依旧青山。"
        ],
        "notes": "",
        "id": "aa43d5b519636bb43b4b85ea7d240032"
    },
    {
        "author": "李鞉",
        "dynasty": "宋",
        "type": "诗",
        "rhythmic": "",
        "title": "三学院二首  其二",
        "preface": "",
        "paragraphs": [
            "江横水如带，枫落山为屏。",
            "高深自天险，豪迈由地灵。",
            "行个古道中，下马坐邮亭。",
            "鹤栖必仙家，凤仪岂尧庭。",
            "神仙事恍惚，谁实观超升。",
            "孙氏一时杰，父兄俱有声。",
            "将军垂紫髯，阿瞒眼亦青。",
            "周郎往视师，不数李与程。",
            "缅怀前哲人，耿耿在心扃。",
            "托宿就萧寺，梦还神更清。"
        ],
        "notes": "",
        "id": "254a67b278f42515680f9196048b7515"
    },
    {
        "author": "李鞉",
        "dynasty": "宋",
        "type": "诗",
        "rhythmic": "",
        "title": "宝林院岩香阁",
        "preface": "",
        "paragraphs": [
            "花到清明际，随春渡虎溪。",
            "勾牵木芍药，流落古招提。",
            "独喜孤芳在，何妨众草齐。",
            "定知妃子意，不解谪仙题。"
        ],
        "notes": "",
        "id": "719f4494470735425579d8c901b063ea"
    },
    {
        "author": "李鞉",
        "dynasty": "宋",
        "type": "诗",
        "rhythmic": "",
        "title": "送李去病郎中出使西蜀",
        "preface": "",
        "paragraphs": [
            "宗盟一派落三川，人物风流类谪。",
            "自小飞声灿星斗，至今挥翰起云烟。",
            "过家徙倚东山外，弭节雍容锦水边。",
            "信道儒冠真贵重，疾驱负弩令君先。"
        ],
        "notes": "",
        "id": "f66fcf9832a430f4294416546bc710a4"
    }
]