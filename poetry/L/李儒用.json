[
    {
        "author": "李儒用",
        "dynasty": "宋",
        "type": "诗",
        "rhythmic": "",
        "title": "登中梁山  其一",
        "preface": "",
        "paragraphs": [
            "浩荡秋风使节归，南山重与北山违。",
            "自来人物瞻乌帽，更共宾僚款绿衣。",
            "秦地关河才咫尺，汉都风景尚依稀。",
            "壶浆迎处多遗老，绝叹登坛往事非。"
        ],
        "notes": "",
        "id": "ce382aa1dda92748ce8aaeedf327b3f3"
    },
    {
        "author": "李儒用",
        "dynasty": "宋",
        "type": "诗",
        "rhythmic": "",
        "title": "登中梁山  其二",
        "preface": "",
        "paragraphs": [
            "路入梁州如砥平，登高远目更增明。",
            "霜清木落千山瘦，潦尽江空一水横。",
            "岁稳未宽忧国志，时危转切望乡情。",
            "英雄千载兴王地，孺子堪怜此曳兵。"
        ],
        "notes": "",
        "id": "75b3f767d751dbf11a1d4bf951f2fa0b"
    }
]