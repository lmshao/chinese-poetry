[
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "寄杨休文",
        "preface": "",
        "paragraphs": [
            "溪园雪凝古梅枝，我逐归云子到时。",
            "交一臂间迟面见，乃千里外话心期。",
            "人缘至此犹难合，天意其然欲对移。",
            "拟办瘦藤闻束担，有何山水未经诗。"
        ],
        "notes": "",
        "id": "def0c574fde84beb683d4839012ff113"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "舟中寄磵谷",
        "preface": "",
        "paragraphs": [
            "秋风四起秋云薄，客怀颇欠商量著。",
            "浅滩胶舟石荦确，欲进不可退难却。",
            "苹蓼妆成秋绰约，独倚晚风吟思涸。",
            "故人云锦自天落，一纸模糊万金药。",
            "上言相思下离索，勾引莼鲈味逾恶。",
            "吾心孤云身野鹤，到此方知出山错。",
            "归理绿蓑更青蒻，何处方舟无杜若。"
        ],
        "notes": "",
        "id": "1db408ba376a5c1b047799a020277a44"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗杂诗  其一",
        "preface": "",
        "paragraphs": [
            "学把鉏头莳小畦，牡丹不种种荼縻。",
            "花开赢得年年看，棘蔓犹堪补败篱。"
        ],
        "notes": "",
        "id": "1ddb76b3364c21b06a19a338aca09204"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗杂诗  其二",
        "preface": "",
        "paragraphs": [
            "一样春风到町畦，物成春亦不能齐。",
            "过篱新笋贪成竹，不管同根未脱泥。"
        ],
        "notes": "",
        "id": "3e4b3ae5ed2f49ed060f91d1f3b6b79b"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗杂诗  其三",
        "preface": "",
        "paragraphs": [
            "夜久寒炉火尚红，隔山谁动五更钟。",
            "小童和梦移灯去，不管残书读未终。"
        ],
        "notes": "",
        "id": "4d992592f267f8ca13755d77bafd7107"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "内河  其一",
        "preface": "",
        "paragraphs": [
            "短蓬邀我到常州，入郭犹如野渡头。",
            "忽有画桥杨柳岸，柳中依约见青楼。"
        ],
        "notes": "",
        "id": "d77d5d4708472a88f049d08f70d61189"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "内河  其二",
        "preface": "",
        "paragraphs": [
            "隔岸青松数百株，柳阴阴处结茅庐。",
            "溪翁有此不知趣，乞与诗人作退居。"
        ],
        "notes": "",
        "id": "1e7a46b6d29ec4876f6dca0484e647d9"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "乌衣园  其一",
        "preface": "",
        "paragraphs": [
            "绿阴庭院夏初长，梅子新肥杏子黄。",
            "枝上莫弹秦吉了，游人借此当笙簧。"
        ],
        "notes": "",
        "id": "3a9a34dfc39e2282e4d997fc6fbaebc3"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "乌衣园  其二",
        "preface": "",
        "paragraphs": [
            "乌衣三径去年开，庭树幽阴绿作堆。",
            "胡蝶不知人是客，双双飞入矮墙来。"
        ],
        "notes": "",
        "id": "67ecc350a68d589f8f5425fc9300a21e"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "层楼  其一",
        "preface": "",
        "paragraphs": [
            "半空和月倚新秋，十二栏干曲曲愁。",
            "我亦天涯零落者，不如饮到醉归休。"
        ],
        "notes": "",
        "id": "9b1e0930c432207ac3be70dbc3b997a4"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "层楼  其二",
        "preface": "",
        "paragraphs": [
            "台城胜概得同游，烂醉西风药玉舟。",
            "目送归云天一角，教人生怕上层楼。"
        ],
        "notes": "",
        "id": "403ec0694abc0710f10e69a8614ebdcd"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗",
        "preface": "",
        "paragraphs": [
            "挂起山窗满眼秋，小溪寒处竹深幽。",
            "有诗戏尔教儿诵，无酒归而与妇谋。",
            "窗为防风须密补，篱因御寇更完修。",
            "怕无人可论心事，賸种梅花在屋头。"
        ],
        "notes": "",
        "id": "be42c6402da1b7b12a989f3ae188ba42"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗杂诗  其一",
        "preface": "",
        "paragraphs": [
            "柳花收絮麦收芒，安石榴开日渐长。",
            "窗下小儒无一事，自携新水活菖阳。"
        ],
        "notes": "",
        "id": "8e4e04c8bb01812e9397164456468f3c"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "山窗杂诗  其二",
        "preface": "",
        "paragraphs": [
            "月照西窗夜未阑，起来和墨研池干。",
            "急忙欲写梅花赋，敲碎溪冰一片寒。"
        ],
        "notes": "",
        "id": "b0a62b346047393f688f928e939dd3f9"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "题李伯章蓬窗",
        "preface": "",
        "paragraphs": [
            "短蓬留雪映窗纱，一似王家访戴家。",
            "到底王家风味浅，月痕低处欠梅花。"
        ],
        "notes": "",
        "id": "d2c57723c7a0e03d3cf13e3dbab37924"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "题刘总郎书堂屏上",
        "preface": "",
        "paragraphs": [
            "怀人已仙去，书堂犹昔时。",
            "夜梦虽微茫，昼日俨在兹。",
            "我欲载遗事，简素多亡遗。",
            "目前尚如此，后世谁相知。"
        ],
        "notes": "",
        "id": "6b3570abc6a7f258ebb2f0cffce26d3c"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "扑断清贫事，萧然一室居。",
            "雨将苔曼衍，秋与蕙清癯。",
            "火白衣犹煖，香焦味有余。",
            "山中足诗思，岂必灞桥馿。"
        ],
        "notes": "",
        "id": "8be4b7d9f94055b804f14b0bc63b76bb"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "题徐后湖扣舷歌卷末",
        "preface": "",
        "paragraphs": [
            "吾欲钓鱼东海去，一叶扁舟未能具。",
            "君呼小舫山水间，扣舷作歌秋水寒。",
            "吾诗百篇不直一杯水，君歌一阕游鱼亦倾耳。",
            "得君此编拱璧加明冰，玉笥陵云无此清。",
            "安能移我龙湖白竺之茅屋，来并清江后湖曲。",
            "我鸣榔，君扣舷。",
            "醉歌长篇复短篇，却使后人呼作徐李同舟仙。"
        ],
        "notes": "",
        "id": "ea64d8f3e711d6d07a9a521bec8872f1"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "送李仲炳归  其一",
        "preface": "",
        "paragraphs": [
            "君家渝水我螺川，同是江南百里天。",
            "同道同心更同姓，只年相远却忘年。"
        ],
        "notes": "",
        "id": "750ba35708e4ac6922fe38f558c4a480"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "送李仲炳归  其二",
        "preface": "",
        "paragraphs": [
            "扁舟同载石头城，雨打孤蓬夜共听。",
            "愁杀明朝桃叶渡，阳关无曲柳能青。"
        ],
        "notes": "",
        "id": "863151c95e8fc9a16ce540ff41766eb9"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "送李仲炳归  其三",
        "preface": "",
        "paragraphs": [
            "思归恨臂不成翰，却笑谁令汝出山。",
            "梦暂得归归未得，且编归梦寄书还。"
        ],
        "notes": "",
        "id": "54b9e5afb383350bdcf70991e436e3eb"
    },
    {
        "author": "李叔与",
        "dynasty": "宋",
        "type": "诗",
        "rhythmic": "",
        "title": "赠谈天",
        "preface": "",
        "paragraphs": [
            "我坐诗穷子术穷，十年湖海两漂蓬。",
            "子归农圃吾归钓，此去悬知命可通。"
        ],
        "notes": "",
        "id": "4cc80a42e7db5be67aeeacfc8629379c"
    }
]