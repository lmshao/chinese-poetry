[
    {
        "author": "刘玄英",
        "dynasty": "宋",
        "type": "诗",
        "rhythmic": "",
        "title": "题潭州寿宁观",
        "preface": "",
        "paragraphs": [
            "醉走白云来，倒提铜尾秉。",
            "引个碧眼奴，担著独壶瘿。",
            "自言秦世事，家住葛洪井。",
            "不读黄庭经，岂烧龙虎鼎。",
            "独立都市中，不受俗人请。",
            "欲携霹雳琴，去上芙蓉顶。",
            "吴牛买十个，溪田耕半顷。",
            "种秫酿白醪，总是仙家境。",
            "醉卧松荫下，闲过白云岭。",
            "要去即便去，直入秋霞影。"
        ],
        "notes": "",
        "id": "d7e334fc84288f02e641fe700eab9734"
    },
    {
        "author": "刘玄英",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "抛离火宅三千指，屏去门兵十万家。"
        ],
        "notes": "",
        "id": "3846c352690586e9d66e670751e59858"
    }
]