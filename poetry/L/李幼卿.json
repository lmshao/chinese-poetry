[
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "前年春与独孤常州兄花时为别倏已三年矣今莺花又尔覩物增怀因之抒情聊以奉寄",
        "preface": "",
        "paragraphs": [
            "近日霜毛一番新，别时芳草两回春。",
            "不堪花落花开处，况是江南江北人。",
            "薄宦龙钟心懒慢，故山寥落水奫沦。",
            "缘君爱我疵瑕少，愿窃仁风寄老身。"
        ],
        "notes": "",
        "id": "9c3003cde8fbbf60cc04803bd751a842"
    },
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "游烂柯山四首 一",
        "preface": "",
        "paragraphs": [
            "拂雾理孤策，薄霄眺层岑。",
            "迥升烟雾外，豁见天地心。",
            "物象不可及，迟回空咏吟。"
        ],
        "notes": "",
        "id": "df59ca4db7c2204557a47c05103f6362"
    },
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "游烂柯山四首 二",
        "preface": "",
        "paragraphs": [
            "巨石何崔嵬，横桥架山顶。",
            "傍通日月过，仰望虹霓迥。",
            "圣者开津梁，谁能度兹岭。"
        ],
        "notes": "",
        "id": "44f99ebcf226dfe0b0699c1988276663"
    },
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "游烂柯山四首 三",
        "preface": "",
        "paragraphs": [
            "二仙自围棋，偶与樵夫会。",
            "仙家异人代，俄顷千年外。",
            "笙鹤何时还，仪形尚相对。"
        ],
        "notes": "",
        "id": "705a7fea2deca1133dde9018e1e887b3"
    },
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "游烂柯山四首 四",
        "preface": "",
        "paragraphs": [
            "石室过云外，二僧俨禅寂。",
            "不语对空山，无心向来客。",
            "作礼未及终，忘循旧形迹。"
        ],
        "notes": "",
        "id": "4b14539a7bc65429c2a594e6343d6b28"
    },
    {
        "author": "李幼卿",
        "dynasty": "唐",
        "type": "诗",
        "rhythmic": "",
        "title": "题琅琊山寺道标道揖二上人东峰禅室时助成此□□筑斯地",
        "preface": "",
        "paragraphs": [
            "佛寺秋山里，僧堂绝顶边。",
            "同依妙乐土，别占净居天。",
            "转壁千林合，归房一迳穿。",
            "豁心群壑尽，骇目半空悬。",
            "锡杖栖云湿，绳床挂月圆。",
            "经行蹑霞雨，跬步隔岚烟。",
            "地胜情非系，言忘意可传。",
            "凭虚堪喻道，封境自安禅。",
            "每贮归休巅，多慙爱深偏。",
            "助君成此地，一到一留连。",
            "（安徽人民出版社出版《瑯琊山石刻选》载拓片。",
            "此诗承周勋初先生录示。",
            "）。"
        ],
        "notes": "",
        "id": "c4c1459a9ad737a0233d8b1025ae7aeb"
    }
]