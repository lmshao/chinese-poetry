[
    {
        "author": "李梦符",
        "dynasty": "唐",
        "type": "诗",
        "rhythmic": "",
        "title": "荅常学士",
        "preface": "",
        "paragraphs": [
            "罢修儒业罢修真，养拙藏愚春复春。",
            "到老不疎林里鹿，平生难见日边人。",
            "洞桃深处千林锦，岩雪铺时万草新。",
            "深谢名贤远相访，求闻难博凤为邻。"
        ],
        "notes": "",
        "id": "26ba5deeb38b211786def13509e0b8e5"
    },
    {
        "author": "李梦符",
        "dynasty": "唐",
        "type": "诗",
        "rhythmic": "",
        "title": "渔父引二首 一",
        "preface": "",
        "paragraphs": [
            "林寺钟声度远滩，半轮残月落山前。",
            "徐徐拨櫂却归湾，浪叠朝霞锦绣翻。"
        ],
        "notes": "",
        "id": "fb8339b402f1ede8d0606e141b3f02c1"
    },
    {
        "author": "李梦符",
        "dynasty": "唐",
        "type": "诗",
        "rhythmic": "",
        "title": "渔父引二首 二",
        "preface": "",
        "paragraphs": [
            "渔弟渔兄喜到来，波官赛却坐江隈。",
            "椰榆杓子木瘤杯，烂煮鲈鱼满案堆。"
        ],
        "notes": "",
        "id": "b5f3fe5c83a00f9ad97cfd381673a2e1"
    },
    {
        "author": "李梦符",
        "dynasty": "唐",
        "type": "诗",
        "rhythmic": "",
        "title": "察考取状荅",
        "preface": "",
        "paragraphs": [
            "插花饮酒何妨事，樵唱渔歌不碍时。"
        ],
        "notes": "",
        "id": "9f37c32679aaeaadbc3d9fe1b615f437"
    }
]