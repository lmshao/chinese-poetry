[
    {
        "author": "李谅",
        "dynasty": "唐",
        "type": "诗",
        "rhythmic": "",
        "title": "苏州元日郡斋感怀寄越州元相公杭州白舍人",
        "preface": "",
        "paragraphs": [
            "称庆还乡郡吏归，端忧明发俨朝衣。",
            "首开三百六旬日，新知四十九年非。",
            "当官补拙犹勤虑，游宦量才已息机。",
            "举族共资随月俸，一身惟忆故山薇。",
            "旧交邂逅封疆近，老牧萧条宴赏稀。",
            "书札每来同笑语，篇章时到借光辉。",
            "丝纶暂厌分符竹，舟檝初登拥羽旗。",
            "未知今日情何似，应与幽人事有违。"
        ],
        "notes": "",
        "id": "49871684d65c87d46e79baec6b7416d6"
    },
    {
        "author": "李谅",
        "dynasty": "唐",
        "type": "诗",
        "rhythmic": "",
        "title": "湘中纪行",
        "preface": "",
        "paragraphs": [
            "[湘江]（江水）永州路，水碧山崒兀。",
            "古木暗[渔]（鱼）潭，阴云起龙窟。",
            "峻屏夹澄[彻]（澈），怪石生[溪渤]（□勒）。",
            "[巨]舰时邅回，轻舠已超忽。",
            "疾如奔羽翼，清可[鉴]（鉴）毛髪。",
            "寂寞[几]（榜）渔舟，逶迤逗[啇]（商）[筏]。",
            "[我]行十月杪，猿啸中夜发。",
            "枫叶寒始丹，菊花冬未歇。",
            "凝流绿可[染]，积[翠]（学）浮堪撷。",
            "[峭]蒨每惊新，幽奇信夸绝。",
            "稠[峰]（峰）叠玉嶂，浅[浪]（泿）翻残雪。",
            "石[燕]（鷰）雨中飞，[塞]（霜）鸿云外别。（回鴈峰）",
            "溯洄已劳苦，览[玩]（玩）还愉悦。",
            "鹤岭访胎仙（[祁]阳县白鹤[岭]道士屈志静得仙处），𢈪（音吾）亭仰文[喆]（哲）（祁阳𢈪亭，元中丞次山所居。）。",
            "川间[有]渔钓，山上多薇蕨。",
            "无[以]（公）佐雍熙，何如养疵拙。",
            "安人苟有[积]（绩），抚己行将[耋]。",
            "此路好[乘桴]，吾其谢羁绁。",
            "（见《金石萃编》卷一百八。",
            "第三句「暗鱼」二字原缺，据《舆地纪胜》卷五十六补。",
            "）（《金石萃编》录此诗缺误甚多，而清瞿中溶《古泉山馆金石文编残稿》卷三补录此诗无缺，今据以校补。",
            "瞿中溶跋云：李谅《湘中纪行》诗二十行，行三十字，正书左行。",
            "述葊侍郎《金石萃编》所载阙十五字，又『溪渤』之『渤』误作『勒』，『积翠』之『翠』误作『学』，盖搨本未精之故。",
            "予游浯溪，亲督搨工椎打，所谓阙泐者一一皆可辨识，乃为补之。",
            "中云『痦亭仰文哲』，『亭』字并不作『庼』，此唐人手笔，可见次山当本用『亭』字也。",
            "）（〖1〗石刻诗后至题「大和四年十月廿五日，[桂]管都防御观察处置等使桂州刺史兼御史大夫李谅，过此偶题，并领男颖同登览。",
            "」〖2〗《金石萃编》王昶按：「李谅，两《唐书》无传，《全唐诗》有其人，小传称谅字复言，三宰剧邑，再为郡牧，终京兆尹，而佚名所牧何郡。",
            "所载诗，便有《苏州元日郡齐感怀寄越州元相公杭州白舍人》诗一首，题下注云：『时长庆四年也。",
            "』而不载此诗。",
            "诗中缺泐，无从校补。",
            "此诗题曰《湘中纪行》，是官桂州刺史道经永州题此诗于𢈪亭者。",
            "合而观之，是谅先于长庆四年守苏州，至此时相距七年而移守桂州，所谓再为郡牧者是已。",
            "《苏州元日》诗句云『新知四十九年非』，是长庆四年年五十也，至此则五十六矣。",
            "有一子，名颖。",
            "谅之可见者祇此。",
            "」）。"
        ],
        "notes": "",
        "id": "d1690be2c13ecaf1bce98c91e8af831d"
    }
]