[
    {
        "author": "路德延",
        "dynasty": "唐",
        "type": "诗",
        "rhythmic": "",
        "title": "芭蕉",
        "preface": "",
        "paragraphs": [
            "一种灵苗异，天然体性虚。",
            "叶如斜界纸，心似倒抽书。"
        ],
        "notes": "",
        "id": "ee85edf95b8fce3d1af7816304620b33"
    },
    {
        "author": "路德延",
        "dynasty": "唐",
        "type": "诗",
        "rhythmic": "",
        "title": "感旧诗",
        "preface": "",
        "paragraphs": [
            "初骑竹马咏芭蕉，尝忝名卿诵满朝。",
            "五字便容趋绛帐，一枝寻许折丹霄。",
            "岂知流落萍蓬远，不觉推迁岁月遥。",
            "国境未安身未立，至今颜巷守箪瓢。"
        ],
        "notes": "",
        "id": "f62a6d68cd67df345b2e101fe998bf01"
    },
    {
        "author": "路德延",
        "dynasty": "唐",
        "type": "诗",
        "rhythmic": "",
        "title": "小儿诗",
        "preface": "",
        "paragraphs": [
            "情态任天然，桃红两颊鲜。",
            "乍行人共看，初语客多怜。",
            "臂膊肥如瓠，肌肤软胜绵。",
            "长头才覆额，分角渐垂肩。",
            "散诞无尘虑，逍遥占地仙。",
            "排衙朱阁上，喝道画堂前。",
            "合调歌杨柳，齐声踏采莲。",
            "走隄行细雨，奔巷趁轻烟。",
            "嫩竹乘为马，新蒲折作鞭。",
            "莺雏金旋系，猫自彩丝牵。",
            "拥鹤归晴岛，驱鹅入暖泉。",
            "杨花争弄雪，榆叶共收钱。",
            "锡镜当胸挂，银珠对耳悬。",
            "头依苍鹘裹，袖学柘枝揎。",
            "酒𣨼丹砂暖，茶催小玉煎。",
            "频邀筹箸挣，时乞绣针穿。",
            "宝箧拏红豆，妆奁拾翠钿。",
            "戏袍披按褥，劣帽戴靴毡。",
            "展画趍三圣，开屏笑七贤。",
            "贮怀青杏小，垂额绿荷圆。",
            "惊滴沾罗泪，娇流汚锦涎。",
            "倦书饶娅姹，憎药巧迁延。",
            "弄帐鸾绡映，藏衾凤绮缠。",
            "指敲迎使鼓，筋拨赛神弦。",
            "帘拂鱼钩动，筝推雁柱偏。",
            "碁图添路画，笛管欠声镌。",
            "恼客初酣睡，惊僧半入禅。",
            "寻蛛穷屋瓦，探雀遍楼椽。",
            "抛果忙开口，藏钩乱出拳。",
            "夜分围榾柮，朝聚打秋千。",
            "折竹装泥燕，添丝放纸鸢。",
            "互夸轮水碓，相教放风旋。",
            "旗小裁红绢，书幽截碧牋。",
            "远铺张鸽网，低控射蝇弦。",
            "𧮪语时时道，谣歌处处传。",
            "匿牕眉乍曲，遮路臂相连。",
            "鬬草当春迳，争毬出晚田。",
            "柳傍慵独坐，花底困横眠。",
            "等鹊前篱畔，听蛩伏砌边。",
            "傍枝粘舞蝶，隈树捉鸣蝉。",
            "平岛夸趫上，层崖逞捷缘。",
            "嫩苔车迹小，深雪履痕全。",
            "竞指云生岫，齐呼月上天。",
            "蚁窠寻迳𣃁，蜂穴遶阶填。",
            "樵唱回深岭，牛歌下远川。",
            "垒柴为屋木，和土作盘筵。",
            "险砌高台石，危跳峻塔砖。",
            "忽升隣舍树，偷上后池船。",
            "项橐称师日，甘罗作相年。",
            "明时方任德，劝尔减狂颠。"
        ],
        "notes": "",
        "id": "8e9760ad5be4c16291c0c87c2979cdae"
    },
    {
        "author": "路德延",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不是上台知姓字，五花宾馆敢从容。"
        ],
        "notes": "",
        "id": "83821f9c4722bd19d787178e3c0c846b"
    }
]