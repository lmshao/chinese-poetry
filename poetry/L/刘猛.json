[
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "月生",
        "preface": "",
        "paragraphs": [
            "月生十五前，日望光彩圆。",
            "月满十五后，日畏光彩瘦。",
            "不见夜花色，一尊成暗酒。",
            "匣中苔背铜，光短不照空。",
            "不惜补明月，惭无此良工。"
        ],
        "notes": "",
        "id": "9d6d2c81dd89f45af213e1190eb672da"
    },
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "自念数年间，两手中藏钩。",
            "于心且无恨，他日为我羞。",
            "古老传童歌，连淫亦兵象。",
            "夜梦戈甲鸣，苦不愿年长。"
        ],
        "notes": "",
        "id": "029bd1c4e66c2760f40da7b18784b612"
    },
    {
        "author": "刘猛",
        "dynasty": "唐",
        "type": "诗",
        "rhythmic": "",
        "title": "晓",
        "preface": "",
        "paragraphs": [
            "朝梳一把白，夜泪千滴雨。",
            "可耻垂拱时，老作在家女。"
        ],
        "notes": "",
        "id": "a71d4d522eba51de30e8d2bbe80ee917"
    }
]