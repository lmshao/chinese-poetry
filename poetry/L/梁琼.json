[
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "宿巫山寄远人",
        "preface": "",
        "paragraphs": [
            "巫山云，巫山雨，朝云暮雨无定所。",
            "南峰忽暗北峰晴，空里仙人语笑声。",
            "曾侍荆王枕席处，直至如今如有灵。",
            "春风澹澹白云闲，惊湍流水响千山。",
            "一夜此中对明月，忆得此中与君别。",
            "感物情怀如旧时，君今渺渺在天涯。",
            "晓看襟上泪流处，点点血痕犹在衣。"
        ],
        "notes": "",
        "id": "34a2a5300460868b05912fa271a6b309"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "昭君怨",
        "preface": "",
        "paragraphs": [
            "自古无和亲，贻灾到妾身。",
            "朔风嘶去马，汉月出行轮。",
            "衣薄狼山雪，妆成虏塞春。",
            "回看父母国，生死毕胡尘。"
        ],
        "notes": "",
        "id": "8120d4cee2e7c1c8ae01c32537a20253"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "歌扇向陵开，齐行奠玉杯。",
            "舞时飞燕列，梦里片云来。",
            "月色空余恨，松声莫更哀。",
            "谁怜未死妾，掩袂下铜台。"
        ],
        "notes": "",
        "id": "eee405692b6327801bb4aa77616f5ea8"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "远意",
        "preface": "",
        "paragraphs": [
            "脉脉长摅气，微微不离心。",
            "叩头从此去，烦恼阿谁禁。"
        ],
        "notes": "",
        "id": "22484e26dce7689a7a5107974a2cc4ff"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "玉枕空流别后泪，罗衣已尽去时香。"
        ],
        "notes": "",
        "id": "b609035998e52ba993dcad1a08427d15"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "含情欲语泪双双。",
            "（胡伟《宫词》。",
            "）。"
        ],
        "notes": "",
        "id": "00c7955cc7a8447e35ccc491eb47ba61"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "春过门前争得知。",
            "（同前。",
            "）。"
        ],
        "notes": "",
        "id": "6c7f96224b436de6e51b30cf115e2d6a"
    },
    {
        "author": "梁琼",
        "dynasty": "唐",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "飞燕不知肠欲断。",
            "（同前。",
            "）。"
        ],
        "notes": "",
        "id": "5a91fb2952bdd90f4f6524895c3b2691"
    }
]