[
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "蝶扑蜂粘发出狂，飘然欲上白云乡。",
            "无端却被游蜂搅，绾住东风舞几场。"
        ],
        "notes": "",
        "id": "ff016ddf7574788370dc50fdefda87c5"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "龙眼",
        "preface": "",
        "paragraphs": [
            "绛衣摇曳绽冰肌，依约华清出浴时。",
            "何物鸦儿驱不去，前身恐是食酥儿。"
        ],
        "notes": "",
        "id": "3e86e0abafe8982a6936f54cd1b7ed36"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "读刘梦得集",
        "preface": "",
        "paragraphs": [
            "一咏桃花谪九年，何如兵卫日高眠。",
            "苦嫌不得文章力，得力教君更可怜。"
        ],
        "notes": "",
        "id": "504e13a9895e8c82ad1c5c4813b4048b"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "壮志已违黄鹄下，老身合占白鸥前。",
            "夜来耿耿江湖梦，秋水长天一钓船。"
        ],
        "notes": "",
        "id": "8c6915c5ea78816f0d6fa19e6bacf4f4"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "柳耳",
        "preface": "",
        "paragraphs": [
            "风絮起时无纩塞，雨丝添处有珠垂。",
            "黄鶑说尽千般语，舞困三眠总不知。"
        ],
        "notes": "",
        "id": "30d6d1c9bccb86599735b85ab300707b"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "笔阵",
        "preface": "",
        "paragraphs": [
            "鼓舞先声自管城，细听鏖战了无声。",
            "看来亦异常蛇势，扫退词场万马兵。"
        ],
        "notes": "",
        "id": "ec65669d30c0dc675779ccff14953946"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "羽扇",
        "preface": "",
        "paragraphs": [
            "奋迹冲霄驾鹤游，霜毛鞭落在扬州。",
            "仁人收拾才挥动，风被黎元六月秋。"
        ],
        "notes": "",
        "id": "f6e4f3a51bfee7f9503d85e85524027e"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "闻笛",
        "preface": "",
        "paragraphs": [
            "何处桓伊酒力雄，分明嚼征更含宫。",
            "倚楼三弄西风急，不觉梅花大半空。"
        ],
        "notes": "",
        "id": "427a3bf09a1d90f9c6b70b85da664677"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "麾蚊",
        "preface": "",
        "paragraphs": [
            "烟驱扇击手频挝，奈尔传呼又满衙。",
            "我醉不眠君不去，下帷高枕任喧哗。"
        ],
        "notes": "",
        "id": "fe6bcc2d2313f488cf7719a61331857b"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "露满枯肠蜕顿轻，山林那有不平鸣。",
            "薰弦寂寞无人续，故揖清风作颂声。"
        ],
        "notes": "",
        "id": "a8d07272f9b4fe14c97dbd9cc6de6cd8"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "代贺皇太子生日诗二首  其一",
        "preface": "",
        "paragraphs": [
            "宝月重轮丽虎闱，祥烟葱鬰绕黄麾。",
            "九秋沆砀平分日，万国元良初度时。",
            "礼乐诗书俱习惯，圣贤仁孝况生知。",
            "八荒寿域从今启，请为丰年上玉巵。"
        ],
        "notes": "",
        "id": "01c240e650a6a9a4b82982efd73d68a2"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "代贺皇太子生日诗二首  其二",
        "preface": "",
        "paragraphs": [
            "朱芾皇皇问寝门，青宫喜气满乾坤。",
            "江清淮晏干戈息，渊默雷声匕鬯尊。",
            "端冕常年亲举礼，远庖此日剩明恩。",
            "直将三代齐长久，愿听长沙贾谊言。"
        ],
        "notes": "",
        "id": "a03531dcc76808ab2767ed01d475fbb5"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "又代贺皇太子生日诗二首  其一",
        "preface": "",
        "paragraphs": [
            "银盘浴兔方二日，宝册蟠龙甫半旬。",
            "甲观诞弥佳气鬰，春宫衍庆缛仪新。",
            "前星色正光芒远，少海波清润泽均。",
            "鹤驾归来传密语，更将仁义域斯民。"
        ],
        "notes": "",
        "id": "b2a3a3d20f4265f3110de102e0b6b89e"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "又代贺皇太子生日诗二首  其二",
        "preface": "",
        "paragraphs": [
            "粲粲祥烟绕虎闱，欢声催捧未央巵。",
            "干戈东序承平日，衮冕南郊负见时。",
            "行中鸾和真合礼，宴陪鱼藻旧闻诗。",
            "宫僚惭愧非周召，三善惟当效祝规。"
        ],
        "notes": "",
        "id": "39649f6704ced53e014c9fc7987056f6"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺参政二首  其一",
        "preface": "",
        "paragraphs": [
            "海山俯视百川东，中有明堂一柱隆。",
            "两社直从平地到，寸心原共老天通。",
            "管乐功烈非轲志，尧舜君民在尹躬。",
            "寿国端须寿君子，愿将箕翼等延洪。"
        ],
        "notes": "",
        "id": "cc0f02eee6ef36f2cb879eb00f7fedbc"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺参政二首  其二",
        "preface": "",
        "paragraphs": [
            "东府西枢纪诞辰，非烟郁郁更纷纷。",
            "共知崧岳生申伯，竞把旃檀寿卯君。",
            "燮理已成六月雨，经纶更作八荒云。",
            "齐安即是安天下，敢为先生诵所闻。"
        ],
        "notes": "",
        "id": "5ffe6c0d9d28c2b0734ae9570fd21693"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆泸帅魏侍郎二首  其一",
        "preface": "",
        "paragraphs": [
            "中庸日用脚根实，动静天机眼力亲。",
            "未月凤筩钟地统，戌年麟跋纪生辰。",
            "身名宿世陈忠肃，眉寿他年范景仁。",
            "福禄近来贤否共，欲将斯道觉斯民。"
        ],
        "notes": "",
        "id": "666ec2bb610aa09b59c8575bc9753e7d"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆泸帅魏侍郎二首  其二",
        "preface": "",
        "paragraphs": [
            "碧油满眼诗书帅，紫橐骈肩献纳臣。",
            "有客皆能歌保鲁，如公方合美生申。",
            "庄椿坐阅人间世，嶰竹早吹天上春。",
            "士曰时哉起君实，只今犹可却辽人。"
        ],
        "notes": "",
        "id": "57f78821d1ae8bf19687cdb114d8f106"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆桂帅经略二首  其一",
        "preface": "",
        "paragraphs": [
            "江汉浮浮炳地灵，参旗井钺寿星明。",
            "庚寅初度周而始，戊己连营静不惊。",
            "山上印成龟左顾，月中桂共兔长生。",
            "公堂遥想称觞后，便报天阶取履声。"
        ],
        "notes": "",
        "id": "a4b15d806860367cadfaefe110182e4b"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆桂帅经略二首  其二",
        "preface": "",
        "paragraphs": [
            "煌煌昴宿正开冬，日驭高躔龙尾宫。",
            "赉说须知应天策，留萧暂委守关中。",
            "赤云决胜三边壮，白日褰晴五谷丰。",
            "六十州人开寿域，碧幢一笑与民同。"
        ],
        "notes": "",
        "id": "010c7315e73a4d7fc34738ec202bb698"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿泸帅杨尚书  其一",
        "preface": "",
        "paragraphs": [
            "八年黄伯颍川政，十载武侯泸水功。",
            "还向碧幢揆初度，但愁绿诏启元戎。",
            "生从峻极崧高降，寿在慈祥岂弟中。",
            "今岁添杯添福禄，膝前文度伴仙翁。"
        ],
        "notes": "",
        "id": "183ad14fb4b4442b21fc630ed50dc9bb"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿泸帅杨尚书  其二",
        "preface": "",
        "paragraphs": [
            "尚书清禀秋天杳，吉梦元占玉燕飞。",
            "南定三军须北定，西归九罭合东归。",
            "寿星出丙光丹极，华盖丞辰近紫薇。",
            "要减汾阳声乐半，直须扬濯入黄扉。"
        ],
        "notes": "",
        "id": "9696d17b598d81003727d6d126e47dc2"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿漕使",
        "preface": "",
        "paragraphs": [
            "金床玉兔岁重逢，初度占星尚剑东。",
            "铁马未容耕渭上，木牛且合漕关中。",
            "云屯营垒樵苏饱，雨足郊原菽粟丰。",
            "更与坤垠开寿域，皇华一笑与民同。"
        ],
        "notes": "",
        "id": "14078903239ab26d8ef48a648d9c94df"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿提管",
        "preface": "",
        "paragraphs": [
            "满廊香雾弄霏霏，欲去还留燕子飞。",
            "酒盏自便秋思早，花枝未怯鬓毛非。",
            "脱巾骂灌从狂醉，剪烛留髠好缓归。",
            "我欲寄君无杰语，安期大枣荐青玑。"
        ],
        "notes": "",
        "id": "30394041d3022851b2447472dd439d66"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆刘教授",
        "preface": "",
        "paragraphs": [
            "万里秋风生桂枝，麒麟堕地有谁知。",
            "摩空早奏甘泉赋，取势犹歌泮水诗。",
            "好是桑蓬浮喜气，正栽桃李助清诗。",
            "银袍争愿公衣钵，应指湘山无量师。"
        ],
        "notes": "",
        "id": "aa75b368d7b9ada762eeb09aaedb67c9"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺舍弟新得子",
        "preface": "",
        "paragraphs": [
            "早来干鹊鸣簷楹，报我庭阶玉树生。",
            "告白祖宗知积善，喧传奴婢总欢声。",
            "远增阿大中郎喜，足想殊常散骑情。",
            "点校六经留汝读，吾家元不蓄金籝。"
        ],
        "notes": "",
        "id": "238dcd86c9ae7e7d7d42671f48b077c1"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺生次子又喜领荐",
        "preface": "",
        "paragraphs": [
            "君家兰玉满庭除，尤喜徐卿第二雏。",
            "方遂鹏程收鹗荐，又符熊梦获骊珠。",
            "史山孕秀头颅别，秋水为神骨骼殊。",
            "况有义方严训在，早看腾踏上云衢。"
        ],
        "notes": "",
        "id": "3ecf8a11932996566946cafade4c76c4"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "送甥回崇仁",
        "preface": "",
        "paragraphs": [
            "万里七年艰险同，我车西去子舟东。",
            "教儿强学先循理，嫁女随宜莫讳穷。",
            "注就欧诗勤琢削，续成汉纪更磨礲。",
            "乡人借问碧鸡使，万卷书中一老翁。"
        ],
        "notes": "",
        "id": "c4cad403a56b2b900f1694d80918ea78"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "赠刻图书处士二首  其一",
        "preface": "",
        "paragraphs": [
            "信手挥斤出古文，商盘秦鼎失精神。",
            "烦君惜取铸金手，留待人间周伯仁。"
        ],
        "notes": "",
        "id": "742e6d35357c62b3e07024aebc1535c6"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "赠刻图书处士二首  其二",
        "preface": "",
        "paragraphs": [
            "我乏君家玉印材，强寻厄木倩君开。",
            "无盐恐有遭逢处，也道曾将刻画来。"
        ],
        "notes": "",
        "id": "756a537f83cf3e41e72ce788200c6ce9"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿刘宰",
        "preface": "",
        "paragraphs": [
            "制锦新城衣锦归，种桃遗爱满桃蹊。",
            "恩波淮水流不尽，福力螺山高与齐。",
            "天上已催班玉笋，日边行见月璇题。",
            "欢声都是长生曲，薰作香云覆宝猊。"
        ],
        "notes": "",
        "id": "10b1b6792b79940a305c9764cfd661ca"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿帅阃",
        "preface": "",
        "paragraphs": [
            "盛德元勋绝等伦，麟符虎节冠宗臣。",
            "大椿上古身千岁，一柱明堂力万钧。",
            "坐镇熊罴瞻绣衮，燕居松鹤伴纶巾。",
            "只应便是神仙事，万丈蓬莱却未真。"
        ],
        "notes": "",
        "id": "57a18fe522ce312ae6fe91cf277c076b"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿教授",
        "preface": "",
        "paragraphs": [
            "襟怀锦绣富多文，人物冰壶绝点尘。",
            "太华昨宵方诞吕，姑苏今日恰生申。",
            "堂萱呈瑞年年绿，坛杏逢春日日新。",
            "更为南丰添一瓣，即看趣诏侍严宸。"
        ],
        "notes": "",
        "id": "b9b975eec52dfb960d5b5522f6f1d6c3"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿先生  其一",
        "preface": "",
        "paragraphs": [
            "明善堂前香矗云，诸生再拜祝庄椿。",
            "芹香藻绿涵和气，枫老梅疏健小春。",
            "有道可为明主佐，无毡休叹广文贫。",
            "烹羔压酒称千寿，会看仙桃着子新。"
        ],
        "notes": "",
        "id": "b0a85801f12711bca060acde5a150a8f"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿先生  其二",
        "preface": "",
        "paragraphs": [
            "今年生日胜常年，一佛中间万佛缘。",
            "善念才兴方寸地，恩光便下九重天。",
            "花香作供围方丈，粟粒成功福大千。",
            "长寿如来更多宝，饱参住世小乘禅。"
        ],
        "notes": "",
        "id": "d36a3afc4773d869b82883716752d6e8"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿太守",
        "preface": "",
        "paragraphs": [
            "蓂飞两叶正深春，是日人间岳降神。",
            "自昔词章推大手，即今风采见埋轮。",
            "书传黄石由来远，名压青钱孰与伦。",
            "寿禄祈公如万福，未应江海羡鲈蒪。"
        ],
        "notes": "",
        "id": "89a910ac757eddcf942f88130c5a1c77"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿县尉",
        "preface": "",
        "paragraphs": [
            "华阳传与纯阳诀，竹隠中间悟养生。",
            "止心情澄不挠浊，浮云富贵澹无营。",
            "龙铅虎箓交离坎，鹤算龟龄几甲庚。",
            "唤起吟坛称寿句，夜来一点寿星明。"
        ],
        "notes": "",
        "id": "d5255c6da68560a778184267b052433c"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿翁权县",
        "preface": "",
        "paragraphs": [
            "昴宿腾辉落建溪，鸳鸿兄弟步云梯。",
            "暂收鸾翼来栖棘，聊鼓牛刀为割鸡。",
            "三月鸣琴初布政，万家磨石拟镌题。",
            "情知百里难淹骥，行看天书下紫泥。"
        ],
        "notes": "",
        "id": "5fd5beab49eecfe8d22dd6c80546664c"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿牛都大",
        "preface": "",
        "paragraphs": [
            "律中黄钟九日前，长淮巨海降真贤。",
            "鹏程九万快抟击，騋牝三千表塞渊。",
            "夜看牛星贯南极，早携鹤驭出西川。",
            "梅花岁岁横参影，长伴罗浮不老仙。"
        ],
        "notes": "",
        "id": "3b42ab29b7607befd56965268f2ae92e"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿友人",
        "preface": "",
        "paragraphs": [
            "探胜东风一夜先，燕堂丝管沸华筵。",
            "鱼轩并寿欢何极，凤穴添雏庆愈绵。",
            "独乐园中闲日月，香山图里永神仙。",
            "磻溪自有安车到，屈指佳期祇六年。"
        ],
        "notes": "",
        "id": "0526d075865543ec13dd745ceb414321"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿友人林仲乔",
        "preface": "",
        "paragraphs": [
            "十分国艳贪春煖，一簇芳心衬晓霞。",
            "送与生朝添寿斝，洛阳年少洛阳花。"
        ],
        "notes": "",
        "id": "c4e1e04bf7dd6574956ab7b9044e0194"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "自寿",
        "preface": "",
        "paragraphs": [
            "光景不相待，流年剧箭过。",
            "酸辛前诏左，科甲后生多。",
            "命蹇穷为祟，愁多睡作魔。",
            "盖棺方事定，有酒且高歌。"
        ],
        "notes": "",
        "id": "39a2f5eee7d3ecf5e776f6232d2e1e47"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺晚生子",
        "preface": "",
        "paragraphs": [
            "商瞿五十子何迟，佳气充闾庆可知。",
            "喜溢麟生天上日，梦回虎堕月中时。",
            "犀钱賸送沾佳客，麝颗轻涂付侍儿。",
            "英物从来声自别，试啼容我一听之。"
        ],
        "notes": "",
        "id": "ac6b266ea469805c262d92e02165a082"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "贺晚生子",
        "preface": "",
        "paragraphs": [
            "兰玉森森天下奇，灵椿犹自长新枝。",
            "从来老蚌珠生晚，岂是长庚梦到迟。",
            "标格银蟾光皎洁，精神秋水碧涟漪。",
            "玉皇案吏家声近，伫看追踪入凤池。"
        ],
        "notes": "",
        "id": "8dd0def96731780b8b6c63998c123760"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "庆尚书八十",
        "preface": "",
        "paragraphs": [
            "宝唐佳气夜充闾，八十尚书古所无。",
            "勘破赵州行脚案，展开老子出关图。",
            "五房孙各了官事，千户侯封食税租。",
            "若问蹯溪钓渔叟，先生应道没工夫。"
        ],
        "notes": "",
        "id": "b1e611a1106f8bbb6f1ab098803b36e1"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿成都黄副帅二首  其一",
        "preface": "",
        "paragraphs": [
            "王正初生七叶蓂，斗牛间气出延平。",
            "次公恰恰九年最，叔度汪汪千顷清。",
            "济北一编烦展究，剑西半壁頼生成。",
            "且倾江汉朝宗水，济彼公堂荐寿觥。"
        ],
        "notes": "",
        "id": "144ea7b13297d91e61b3a1248340f0ed"
    },
    {
        "author": "李刘",
        "dynasty": "宋",
        "type": "诗",
        "rhythmic": "",
        "title": "寿成都黄副帅二首  其二",
        "preface": "",
        "paragraphs": [
            "玉帐公弓应六蓬，瓣香遥遗贺南丰。",
            "扪参以手谁怜汝，居井之眉我倚公。",
            "寿域八荒随气转，醉乡五福与民同。",
            "老𢋙不是青冥脚，也愿追随龟鹤东。"
        ],
        "notes": "",
        "id": "1f3200d3e79e38e2d381a4c3053e882e"
    },
    {
        "author": "李刘",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "我生辰在斗牛中。",
            "井路有何功。",
            "运转峨眉山月，按行雪界天风。",
            "归欤老矣，愁添鬓白，酒借颜红。",
            "丘壑堪容我辈，轩裳分付诸公。"
        ],
        "notes": "",
        "id": "18437c1b59885641a5bd2cddcae3bae3"
    },
    {
        "author": "李刘",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "端正九秋月，今夜始生明。",
            "扬辉毓秀，飘然海上跨长鲸。",
            "认得灵均初度，直用望舒为御，重耀紫枢庭。",
            "何事乘槎使，尚藉执珪卿。",
            "合东西，瞻使节，镜中行。",
            "腾腾渐渐，绕枝乌鹊不须惊。",
            "太白擒胡了未，即墨降城安否，玉斧仗修成。",
            "圆却山河影，捣药兔长生。"
        ],
        "notes": "",
        "id": "ef531fb42c21f4e607a24d70e94d63c8"
    },
    {
        "author": "李刘",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "万里碧鸡使，叱驭问邛崃。",
            "枪旗有烨，川秦奔走送龙媒。",
            "好在灵均初度，唤起长庚佳梦，霜月照金罍。",
            "寿似武侯柏，香在草堂梅。",
            "舞娉婷，斟凿落，沃崔嵬。",
            "神尧孙子，向来八九上三台。",
            "挂了桑弧蓬矢，便恐彤弓秬瓒，分宝下天阶。",
            "归赋梁园雪，试唤长卿来。"
        ],
        "notes": "",
        "id": "fc0992ad066cc696f2e43893b8ab62d4"
    },
    {
        "author": "李刘",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "濯锦江边玉树明。",
            "碧油幢里彩衣荣。",
            "当年此日下长庚。",
            "细酌成都千岁酒，闲看嶰谷一阳春。",
            "归听云母隔屏声。"
        ],
        "notes": "",
        "id": "1694506e378c6fb0beb5be4c7cd54e2c"
    },
    {
        "author": "李刘",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "郑履声传，倪经业绍，半千贤运重开。",
            "妙年阔步，高折桂枝回。",
            "卿月郎星历遍，都贪把、符竹南来。",
            "棠阴永，仍持玉节，臬事副钦哉。",
            "吾生，真幸会，旧家桃李，曾费栽培。",
            "更春风次第，吹到寒荄。",
            "遥望绂麟祥旦，霄躔邈、阻奉琅杯。",
            "谁知道，清源路远，直上即蓬莱。"
        ],
        "notes": "",
        "id": "fd07710f0c98170d2aedcfb5cfc84225"
    },
    {
        "author": "李刘",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "万里彩衣远，旬日黄花后。",
            "蓬矢纪佳辰，莲幕翻新奏。",
            "更看桂枝香，归献灵椿寿。",
            "同对小蟠桃，共醉长生酒。"
        ],
        "notes": "",
        "id": "6b1325f88b2207385b4ef33432b9e72b"
    },
    {
        "author": "李刘",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "湘江贯地维，衡岳生人杰。",
            "谁遣益州星，暂伴峨眉月。",
            "初度庆今朝，绣斧双龙节。",
            "为国罩嘉鱼，趣觐黄金阙。"
        ],
        "notes": "",
        "id": "0170d5e37b4d5c320c7794749d0f6d6c"
    },
    {
        "author": "李刘",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "鹄立通明殿。",
            "又重逢、揆余初度，梦庚华旦。",
            "不学花奴簪红槿，且看秋香宜晚。",
            "任甲子、从新重换。",
            "天欲东都修车马，故降神生甫维周翰。",
            "歌崧岳，咏江汉。",
            "明堂朝罢夷琛献。",
            "引星辰、万人共听，风尘长算。",
            "清昼山东诸将捷，席卷黄河两岸。",
            "问谁在、玉皇香案。",
            "师保万民功业别，向西京、原庙行圭瓒。",
            "定郏鄏，卜瀍涧。"
        ],
        "notes": "",
        "id": "24f84dbb1528bd0ee97ee4b1e52532b1"
    },
    {
        "author": "李刘",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "汉庭用老，想君王也忆、潜郎白首。",
            "底事煌煌金玉节，奔走天涯许久。",
            "江右风流，湖南清绝，更借诗翁手。",
            "明年七十，人间此事希有。",
            "固是守得堂间，鲂斋亭下，要称归来柳。",
            "上恐夜深□贾傅，便有锋车迎候。",
            "寿岳峰前，寿星池畔，且寿长沙酒。",
            "期颐三万，祖风应管依旧。"
        ],
        "notes": "",
        "id": "ee8e2997a611f95a7940ab7e8bffb970"
    },
    {
        "author": "李刘",
        "dynasty": "宋",
        "type": "词",
        "rhythmic": "鱼游春水",
        "title": "",
        "preface": "",
        "paragraphs": [
            "湖南三千里。",
            "百万人家争送喜。",
            "元戎初度，和气水流山峙。",
            "荆楚中间寿域开，翼轸傍边台躔起。",
            "崧岳降神，维箕骑尾。",
            "见说君王注倚。",
            "问舟楫、盐梅谁是。",
            "国人争望周公，东归几几。",
            "功名多载旗常上，福禄平分天壤里。",
            "家家弦管，年年弧矢。"
        ],
        "notes": "",
        "id": "5b56dbfee4270165d4e490f9ba0c68f8"
    },
    {
        "author": "李刘",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "恰则重阳信宿前。",
            "菊潭先寿濮阳仙。",
            "暂陪明月清风夜，共醉孤云落照边。",
            "群玉府，紫微天。",
            "看看东壁二星连。",
            "月中斫桂吴夫子，定是长生不记年。"
        ],
        "notes": "",
        "id": "c17cd9e474fea573743e4e1c5ce5a0e9"
    }
]