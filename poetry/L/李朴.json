[
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "皓魄当天晓镜升，云间仙籁寂无声。",
            "平分秋色一轮满，长伴云衢千里明。",
            "狡兔空从弦外落，妖蟆休向眼前生。",
            "灵槎拟约同携手，更待银河彻底清。"
        ],
        "notes": "",
        "id": "d83490f444c6620e38935a1a07f20fb4"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "次韵玉岩应诏  其一",
        "preface": "",
        "paragraphs": [
            "天书远下事征求，乡里同推马少游。",
            "世事已非三不可，年华却是一宜休。",
            "岂缘薄禄贻身累，祇为当时分主忧。",
            "筇杖芒鞋留我伴，伫闻谈笑即封侯。"
        ],
        "notes": "",
        "id": "942cc4d44a7303f124529106083ae336"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "次韵玉岩应诏  其二",
        "preface": "",
        "paragraphs": [
            "掷饵求鱼计亦难，长鲸摇曳海波宽。",
            "狂风有待三秋起，健翮须教万里抟。",
            "直以逸民朝圣主，不随计吏上春官。",
            "庖刀休用援尸祝，巾笥宁封贡禹冠。"
        ],
        "notes": "",
        "id": "f51be5ba93cc6a7653b51517246876d5"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "忆玉岩  其一",
        "preface": "",
        "paragraphs": [
            "阿阁曾看紫凤栖，暮年江国拥旌麾。",
            "孤云南北本无定，浮世悲欢那可期。",
            "鹤顶丹砂埋药灶，鸭头绿水浸春陂。",
            "待公踏遍红尘地，景物归来似旧时。"
        ],
        "notes": "",
        "id": "2b4dfa958a3ba2860e4b62571af304b8"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "忆玉岩  其二",
        "preface": "",
        "paragraphs": [
            "秋风燕雀正关关，忽见篱边菊又斑。",
            "寒雁自知霜露重，海鸥常伴水云闲。",
            "百年往事丹心里，千古声名直道间。",
            "此意属公须慷慨，晚云成雨便归山。"
        ],
        "notes": "",
        "id": "96c3b69fb6eaa0911f6ce717984d34d0"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "崆峒山",
        "preface": "",
        "paragraphs": [
            "云根秀出碧芙蓉，烟晃霞飞瑞霭中。",
            "地脉九枝龙奋蛰，天河一派练横空。"
        ],
        "notes": "",
        "id": "29789eabc72358c835ec79ff4dee177b"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "天竺山",
        "preface": "",
        "paragraphs": [
            "天竺崎岖绝海边，何人分作赣江禅。",
            "鹫山巧叠三峰石，葛坞深疏两派泉。",
            "一醉风光能几许，十年尘迹尚依然。",
            "欲题豹隠还相笑，盼断长空簇暝烟。"
        ],
        "notes": "",
        "id": "c8140cc77134a766e8508cac12edb0dd"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "马祖岩",
        "preface": "",
        "paragraphs": [
            "踏尽层峦上小亭，日华初泛晓烟清。",
            "尘埃不到门常静，身世相忘性自灵。"
        ],
        "notes": "",
        "id": "094655c33d298fa34d859ae097697cb5"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "乞巧",
        "preface": "",
        "paragraphs": [
            "处处香筵拂绮罗，为传神女渡天河。",
            "休嫌天上佳期少，已恨人间巧态多。",
            "齚舌自应工妩媚，方心谁更苦镌磨。",
            "独收至拙为吾事，笑指双针一缕过。"
        ],
        "notes": "",
        "id": "3c25075f8b10ad2e584100d7bae250d0"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "八境台",
        "preface": "",
        "paragraphs": [
            "金弋百战古虔州，滚滚双江日夜流。",
            "杯酒登台同极目，夕阳渔唱起沙鸥。"
        ],
        "notes": "",
        "id": "f61384c5d3ac985c5c42cc74380da98a"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "游通天岩",
        "preface": "",
        "paragraphs": [
            "春烟澄霁色，杖策出郊坰。",
            "叠嶂浮空翠，孤云罨断青。",
            "燕衔泥作垒，僧结草为亭。",
            "万树山风里，钟声下界听。"
        ],
        "notes": "",
        "id": "4e5895b7ff14f5b449501dd835aee785"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "端砚",
        "preface": "",
        "paragraphs": [
            "岩石凝清粹，端然绝世珍。",
            "声清轻楚玉，色润胜燕珉。"
        ],
        "notes": "",
        "id": "24366d45f15a8e204b8a0d10e319ccb3"
    }
]