[
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "中秋",
        "preface": "",
        "paragraphs": [
            "皓魄当天晓镜升，云间仙籁寂无声。",
            "平分秋色一轮满，长伴云衢千里明。",
            "狡兔空从弦外落，妖蟆休向眼前生。",
            "灵槎拟约同携手，更待银河彻底清。"
        ],
        "notes": "",
        "id": "47cbbcc6eeeb89fedc7427f0000fb88f"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "次韵玉岩应诏  其一",
        "preface": "",
        "paragraphs": [
            "天书远下事征求，乡里同推马少游。",
            "世事已非三不可，年华却是一宜休。",
            "岂缘薄禄贻身累，祇为当时分主忧。",
            "筇杖芒鞋留我伴，伫闻谈笑即封侯。"
        ],
        "notes": "",
        "id": "dcba7312759986b6b23b009f2d84ad49"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "次韵玉岩应诏  其二",
        "preface": "",
        "paragraphs": [
            "掷饵求鱼计亦难，长鲸摇曳海波宽。",
            "狂风有待三秋起，健翮须教万里抟。",
            "直以逸民朝圣主，不随计吏上春官。",
            "庖刀休用援尸祝，巾笥宁封贡禹冠。"
        ],
        "notes": "",
        "id": "9c937d039f9a3511ff5da3d0bd2d5b30"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "忆玉岩  其一",
        "preface": "",
        "paragraphs": [
            "阿阁曾看紫凤栖，暮年江国拥旌麾。",
            "孤云南北本无定，浮世悲欢那可期。",
            "鹤顶丹砂埋药灶，鸭头绿水浸春陂。",
            "待公踏遍红尘地，景物归来似旧时。"
        ],
        "notes": "",
        "id": "57c924ce1d7928528fd0e729611717be"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "忆玉岩  其二",
        "preface": "",
        "paragraphs": [
            "秋风燕雀正关关，忽见篱边菊又斑。",
            "寒雁自知霜露重，海鸥常伴水云闲。",
            "百年往事丹心里，千古声名直道间。",
            "此意属公须慷慨，晚云成雨便归山。"
        ],
        "notes": "",
        "id": "84ec1ab27642693748ddbaa2c7ac546b"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "崆峒山",
        "preface": "",
        "paragraphs": [
            "云根秀出碧芙蓉，烟晃霞飞瑞霭中。",
            "地脉九枝龙奋蛰，天河一派练横空。"
        ],
        "notes": "",
        "id": "9e1997bfa4d190db8341732dc95f0e7b"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "天竺山",
        "preface": "",
        "paragraphs": [
            "天竺崎岖绝海边，何人分作赣江禅。",
            "鹫山巧叠三峰石，葛坞深疏两派泉。",
            "一醉风光能几许，十年尘迹尚依然。",
            "欲题豹隠还相笑，盼断长空簇暝烟。"
        ],
        "notes": "",
        "id": "330387754cbf942c0c21d851513cca79"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "马祖岩",
        "preface": "",
        "paragraphs": [
            "踏尽层峦上小亭，日华初泛晓烟清。",
            "尘埃不到门常静，身世相忘性自灵。"
        ],
        "notes": "",
        "id": "8dc6799c0ac824edcb5cce7452997673"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "乞巧",
        "preface": "",
        "paragraphs": [
            "处处香筵拂绮罗，为传神女渡天河。",
            "休嫌天上佳期少，已恨人间巧态多。",
            "齚舌自应工妩媚，方心谁更苦镌磨。",
            "独收至拙为吾事，笑指双针一缕过。"
        ],
        "notes": "",
        "id": "09e3478f880238b2de3dcbf15e0ff816"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "八境台",
        "preface": "",
        "paragraphs": [
            "金弋百战古虔州，滚滚双江日夜流。",
            "杯酒登台同极目，夕阳渔唱起沙鸥。"
        ],
        "notes": "",
        "id": "9d8671f26589eead8c5ad8f86785fad8"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "游通天岩",
        "preface": "",
        "paragraphs": [
            "春烟澄霁色，杖策出郊坰。",
            "叠嶂浮空翠，孤云罨断青。",
            "燕衔泥作垒，僧结草为亭。",
            "万树山风里，钟声下界听。"
        ],
        "notes": "",
        "id": "42e7f22b2a087db7c525677fba61926e"
    },
    {
        "author": "李朴",
        "dynasty": "宋",
        "type": "诗",
        "rhythmic": "",
        "title": "端砚",
        "preface": "",
        "paragraphs": [
            "岩石凝清粹，端然绝世珍。",
            "声清轻楚玉，色润胜燕珉。"
        ],
        "notes": "",
        "id": "cbce19fd878c64541e074c14a26e9b77"
    },
    {
        "author": "李朴",
        "dynasty": "宋",
        "type": "词",
        "rhythmic": "庆清朝",
        "title": "",
        "preface": "",
        "paragraphs": [
            "晓庭天离，擎香肖紫，严瑞气满春彰。",
            "勋门旧擎，从来功在江南。",
            "二百岁中阴德去，今天府享潭潭。",
            "遵画一，记得那时，□□□□。",
            "且趁东风解冻，向柳梢青处，□□□□。",
            "□□听满，此夕何惜醺酣。",
            "醉挹寿卿春色，一帘花影转微蟾。",
            "千秋岁，愿祝算数□，多似彭聃。"
        ],
        "notes": "",
        "id": "d90ad29d63b08a6d56313609b0269d26"
    }
]