[
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "打马赋诗",
        "preface": "",
        "paragraphs": [
            "佛貍定见卯年死，贵贱纷纷尚流徙。",
            "满眼骅骝杂𫘧駬，时危安得真致此。",
            "老矣谁能致千里，但愿相将过淮水。"
        ],
        "notes": "",
        "id": "f825f058ed73f2a22e400d1537b0096a"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "和张文潜浯溪中兴颂二首  其一",
        "preface": "",
        "paragraphs": [
            "五十年功如电扫，华清花柳咸阳草。",
            "五坊供奉鬬鸡儿，酒肉堆中不知老。",
            "胡兵忽自天上来，逆胡亦是奸雄才。",
            "勤政楼前走胡马，珠翠踏尽香尘埃。",
            "何为出战辄披靡，传置荔枝多马死。",
            "尧功舜德本如天，安用区区纪文字。",
            "著碑铭德真陋哉，乃令神鬼磨山崖。",
            "子仪光弼不自猜，天心悔祸人心开。",
            "夏商有鉴当深戒，简策汗青今具在。",
            "君不见当时张说最多机，虽生已被姚崇卖。"
        ],
        "notes": "",
        "id": "a0abca6ac473140fd1ce1454e23d4518"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "和张文潜浯溪中兴颂二首  其二",
        "preface": "",
        "paragraphs": [
            "君不见惊人废兴传天宝，中兴碑上今生草。",
            "不知负国有奸雄，但说成功尊国老。",
            "谁令妃子天上来，虢秦韩国皆天才。",
            "花桑羯鼓玉方响，春风不敢生尘埃。",
            "姓名谁复知安史，健儿猛将安眠死。",
            "去天尺五抱瓮峰，峰头凿出开元字。",
            "时移势去真可哀，奸人心丑深如崖。",
            "西蜀万里尚能反，南内一闭何时开。",
            "可怜孝德如天大，反使将军称好在。",
            "呜呼奴辈乃不能道辅国用事张后尊，乃能念春荠长安作斤卖。"
        ],
        "notes": "",
        "id": "c10491dbc4968a4516a1411d2b24b502"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "上韩公枢密  其一",
        "preface": "",
        "paragraphs": [
            "三年夏六月，天子视朝久。",
            "凝旒望南云，垂衣思北狩。",
            "如闻帝若曰，岳牧与群后。",
            "贤宁无半千，运已遇阳九。",
            "勿勒燕然铭，勿种金城柳。",
            "岂无纯孝臣，识此霜露悲。",
            "何必羹舍肉，便可车载脂。",
            "土地非所惜，玉帛如尘泥。",
            "谁当可将命，币厚词益卑。",
            "四岳佥曰俞，臣下帝所知。",
            "中朝第一人，春官有昌黎。",
            "身为百夫特，行足万人师。",
            "嘉祐与建中，为政有臯夔。",
            "匈奴畏王商，吐蕃尊子仪。",
            "夷狄已破胆，将命公所宜。",
            "公拜手稽首，受命白玉墀。",
            "曰臣敢辞难，此亦何等时。",
            "家人安足谋，妻子不必辞。",
            "愿奉天地灵，愿奉宗庙威。",
            "径持紫泥诏，直入黄龙城。",
            "单于定稽颡，侍子当来迎。",
            "仁君方恃信，狂生休请缨。",
            "或取犬马血，与结天日盟。",
            "胡公清德人所难，谋同德协心志安。",
            "脱衣已被汉恩暖，离歌不道易水寒。",
            "皇天久阴后土湿，雨势未回风劳急。",
            "车声辚辚马萧萧，壮士懦夫俱感泣。",
            "闾阎嫠妇亦何知，沥血投书干记室。",
            "夷虏从来性虎狼，不虞预备庸何伤。",
            "衷甲昔时闻楚幕，乘城前日记平凉。",
            "葵丘践土非荒城，勿轻谈士弃儒生。",
            "露布词成马犹倚，崤函关出鸡未鸣。",
            "巧匠何曾弃樗栎，刍荛之言或有益。",
            "不乞隋珠与和璧，只乞乡关新信息。",
            "灵光虽在应萧萧，草中翁仲今何若。",
            "遣氓岂尚种桑麻，残虏如闻保城郭。",
            "嫠家父祖生齐鲁，位下名高人比数。",
            "当时稷下纵谈时，犹记人挥汗成雨。",
            "子孙南渡今几年，飘流遂与流人伍。",
            "欲将血泪寄山河，去洒东山一抔土。"
        ],
        "notes": "",
        "id": "77a235011128d413991e7a2bfecf46ff"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "上韩公枢密  其二",
        "preface": "",
        "paragraphs": [
            "想见皇华过二京，壶浆夹道万人迎。",
            "连昌宫里桃应在，华萼楼头鹊定惊。",
            "但说帝心怜赤子，须知天意念苍生。",
            "圣君大信明如日，长乱何须在屡盟。"
        ],
        "notes": "",
        "id": "7c041931d38f706f9eab32a766684e64"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "婺州八咏楼",
        "preface": "",
        "paragraphs": [
            "千古风流八咏楼，江山留与后人愁。",
            "水通南国三千里，气压江城十四州。"
        ],
        "notes": "",
        "id": "6bd4828c41804d0f87ac7a2ab39097ae"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 皇帝阁",
        "preface": "",
        "paragraphs": [
            "日月尧天大，璇玑舜历长。",
            "侧闻行殿帐，多集上书囊。"
        ],
        "notes": "",
        "id": "113db7ef935f69ca59d1416b12ab0108"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 皇后阁",
        "preface": "",
        "paragraphs": [
            "意帖初宜夏，金驹已过蚕。",
            "至尊千万寿，行见百斯男。"
        ],
        "notes": "",
        "id": "5973cd72be26924465d556b85cc2745c"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "端午帖子 夫人阁",
        "preface": "",
        "paragraphs": [
            "三宫催解粽，妆罢未天明。",
            "便面天题字，歌头御赐名。"
        ],
        "notes": "",
        "id": "85c3aaf5f8df5cd1d217ef999d294a75"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "十五年前花月底，相从曾赋赏花诗。",
            "今看花月浑相似，安得情怀似往时。"
        ],
        "notes": "",
        "id": "5ed26b9728059f19fdbf9340a690b308"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春帖子 皇帝阁",
        "preface": "",
        "paragraphs": [
            "莫进黄金簟，新除玉局床。",
            "春风送庭燎，不复用沈香。"
        ],
        "notes": "",
        "id": "e5fd4081271b452bb253dbc7b7c62c1c"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春帖子 贵妃阁",
        "preface": "",
        "paragraphs": [
            "金环半后礼，钩弋比昭阳。",
            "春生百子帐，喜入万年觞。"
        ],
        "notes": "",
        "id": "55c3ba8f4809deb56bb9f5826a03edb9"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "夏日绝句",
        "preface": "",
        "paragraphs": [
            "生当为人杰，死亦作鬼雄。",
            "至今思项羽，不肯过江东。"
        ],
        "notes": "",
        "id": "8851a60fc5e02cb2658ae667901ee48d"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "分得知字韵",
        "preface": "",
        "paragraphs": [
            "学诗三十年，缄口不求知。",
            "谁遣好奇士，相逢说项斯。"
        ],
        "notes": "",
        "id": "d09e0feacf2637f073dd752f2e3112aa"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "晓梦",
        "preface": "",
        "paragraphs": [
            "晓梦随疏钟，飘然蹑云霞。",
            "因缘安期生，邂逅萼绿华。",
            "秋风正无赖，吹尽玉井花。",
            "共看藕如船，同食枣如瓜。",
            "翩翩坐上客，意妙语亦佳。",
            "嘲辞鬬诡辨，活火分新茶。",
            "虽非助帝功，其乐莫可涯。",
            "人生能如此，何必归故家。",
            "起来敛衣坐，掩耳厌喧哗。",
            "心知不可见，念念犹咨嗟。"
        ],
        "notes": "",
        "id": "883a170ba3ec2bd6b66e4c107b13a3b9"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "春残",
        "preface": "",
        "paragraphs": [
            "春残何事苦思乡，病里梳头恨最长。",
            "梁燕语多终日在，蔷薇风细一帘香。"
        ],
        "notes": "",
        "id": "393df20d147367095e88a4be7a48fb9e"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "寒窗败几无书史，公路可怜竟至此。",
            "青州从事孔方君，终日纷纷喜生事。",
            "作诗谢绝聊闭门，燕寝凝香有佳思。",
            "静中我乃得知交，乌有先生子虚子。"
        ],
        "notes": "",
        "id": "cbc41d28fa2777099f959b2b35a2de3e"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "巨舰只缘因利往，扁舟亦是为名来。",
            "往来有愧先生德，特地通宵过钓台。"
        ],
        "notes": "",
        "id": "a839c9ae2c404509c2fc94de6f9e099a"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "南渡衣冠欠王导，北来消息少刘琨。"
        ],
        "notes": "",
        "id": "4569158d0571c94bebcb82da2bb823ac"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "南游尚觉怯吴江冷，北狩应悲易水寒。"
        ],
        "notes": "",
        "id": "d2ff8acdae6eb54623f5d69449b265c3"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "何况人间父子情。"
        ],
        "notes": "",
        "id": "51e8433faa960692aa4dcd2f63d26659"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "炙手可热心可寒。"
        ],
        "notes": "",
        "id": "04e6a9410a4b3cbaa4b3cd818e04d11e"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "露花倒影柳三变，桂子飘香张九成。"
        ],
        "notes": "",
        "id": "d2f6cc96552c992f5d0e494f2af6f1a7"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "两汉本继绍，新室如赘疣。"
        ],
        "notes": "",
        "id": "fc604295665e390d148fefd95dba614c"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "所以嵇中散，至死薄殷周。"
        ],
        "notes": "",
        "id": "e30488bc49b1f666e8e26a93225cf712"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "诗情如夜鹊，三遶未能安。"
        ],
        "notes": "",
        "id": "5a18ff89f2b645f07bf6ef79383692b7"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "少陵也自可怜人，更待来年试春草。"
        ],
        "notes": "",
        "id": "a7bd576599de0be05d9517d170063bc9"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "犹将歌扇向人遮。"
        ],
        "notes": "",
        "id": "56d008043b696ad6b2731309985b12fb"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "水晶山枕象牙床。"
        ],
        "notes": "",
        "id": "d8a3f263d71cf943c646bae942617f08"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "彩云易散月长亏。"
        ],
        "notes": "",
        "id": "5005207450bb32eb2cdffa1499494e21"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "几多深恨断人肠。"
        ],
        "notes": "",
        "id": "af15b64c5b592c730a10a799cc0f92a5"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "罗衣消尽恁时香。"
        ],
        "notes": "",
        "id": "6fc08f45056c18fa24618ca216214d45"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "闲愁也似月明多。"
        ],
        "notes": "",
        "id": "e80d734bf732f933158984efca94353a"
    },
    {
        "author": "李清照",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "直送凄凉到画屏。"
        ],
        "notes": "",
        "id": "6b7d056df7f7010eb44034aba1087659"
    },
    {
        "author": "李清照",
        "dynasty": "宋",
        "type": "词",
        "rhythmic": "一剪梅・一翦梅",
        "title": "",
        "preface": "",
        "paragraphs": [
            "红藕香残玉簟秋。",
            "轻解罗裳，独上兰舟。",
            "雪中谁寄锦书来，雁字回时，月满西楼。",
            "花自飘零水自流。",
            "一种相思，两处闲愁。",
            "此情无计可消除，才下眉头，却上心头。"
        ],
        "notes": "",
        "id": "a57ea9395bc1bc8e2c0cc811b581bb86"
    },
    {
        "author": "李清照",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "庭院深深深几许，云窗雾阁春迟。",
            "为谁憔悴损芳姿。",
            "夜来清梦好，应是发南枝。",
            "玉瘦檀轻无限恨，南楼羌管休吹。",
            "浓香吹尽有谁知。",
            "暖风迟日也，别到杏花肥。"
        ],
        "notes": "",
        "id": "3954d1a3c37ed32b2accdc6ffd05f66a"
    },
    {
        "author": "李清照",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "庭院深深深几许，云窗雾阁常扃。",
            "柳梢梅萼渐分明。",
            "春归秣陵树，人客远安城。",
            "感月吟风多少事，如今老去无成。",
            "谁怜憔悴更凋零。",
            "试灯无意思，踏雪没心情。"
        ],
        "notes": "",
        "id": "3954d1a3c37ed32b2accdc6ffd05f66a"
    },
    {
        "author": "李清照",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "卖花担上。",
            "买得一枝春欲放。",
            "泪染轻匀。",
            "犹带彤霞晓露痕。",
            "怕郎猜道。",
            "奴面不如花面好。",
            "云鬓斜簪。",
            "徒要教郎比并看。"
        ],
        "notes": "",
        "id": "b3dca2cb3851dfdcc17e339b4b05f649"
    },
    {
        "author": "李清照",
        "dynasty": "宋",
        "type": "词",
        "rhythmic": "凤凰台上忆吹箫",
        "title": "",
        "preface": "",
        "paragraphs": [
            "香冷金猊，被翻红浪，起来人未梳头。",
            "任宝奁闲掩，日上帘钩。",
            "生怕闲愁暗恨，多少事、欲说还休。",
            "今年瘦，非干病酒，不是悲秋。",
            "明朝，这回去也，千万遍阳关，也即难留。",
            "念武陵春晚，云锁重楼。",
            "记取楼前绿水，应念我、终日凝眸。",
            "凝眸处，从今更数，几段新愁。"
        ],
        "notes": "",
        "id": "b044997bf429c5b2ca550608bb93ba4e"
    },
    {
        "author": "李清照",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "天上星河转，人间帘幕垂。",
            "凉生枕簟泪痕滋。",
            "起解罗衣、聊问夜何其。",
            "翠贴莲蓬小，金销藕叶稀。",
            "旧时天气旧时衣。",
            "只有情怀、不似旧家时。"
        ],
        "notes": "",
        "id": "e539d966a1bf5c40af385679a5b73a33"
    },
    {
        "author": "李清照",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "寻寻觅觅，冷冷清清，凄凄惨惨戚戚。",
            "乍暖还寒时候，最难将息。",
            "三杯两盏淡酒，怎敌他、晚来风急。",
            "雁过也，正伤心，却是旧时相识。",
            "满地黄花堆积。",
            "憔悴损，如今有谁忺摘。",
            "守著窗儿，独自怎生得黑。",
            "梧桐更兼细雨，到黄昏、点点滴滴。",
            "这次第，怎一个、愁字了得。"
        ],
        "notes": "",
        "id": "2665f26d5f60cd6754fb66b187d65701"
    },
    {
        "author": "李清照",
        "dynasty": "宋",
        "type": "词",
        "rhythmic": "多丽",
        "title": "",
        "preface": "",
        "paragraphs": [
            "小楼寒，夜长帘幕低垂。",
            "恨萧萧、无情风雨，夜来揉损琼肌。",
            "也不似、贵妃醉脸，也不似、孙寿愁眉。",
            "韩令偷香，徐娘傅粉，莫将比拟未新奇。",
            "细看取、屈平陶令，风韵正相宜。",
            "微风起，清芬酝籍，不减酴醿。",
            "渐秋阑、雪清玉瘦，向人无限依依。",
            "似愁凝、汉皋解佩，似泪洒、纨扇题诗。",
            "朗月清风，浓烟暗雨，天教憔悴度芳姿。",
            "纵爱惜、不知从此，留得几多时。",
            "人情好，何须更忆，泽畔东篱。"
        ],
        "notes": "",
        "id": "915c84cfe3984b07b990d4a4809367c6"
    },
    {
        "author": "李清照",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "教我甚情怀。"
        ],
        "notes": "",
        "id": "9679567049f012403b30068cb50b9e45"
    },
    {
        "author": "李清照",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "瑞脑烟残，沈香火冷。"
        ],
        "notes": "",
        "id": "107a3d9735c4e9938b5773b61037b251"
    },
    {
        "author": "李清照",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "条脱闲揎系五丝。"
        ],
        "notes": "",
        "id": "71a837304484cf6d20d3c2411dba8624"
    },
    {
        "author": "李清照",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "犹将歌扇向人遮。",
            "水晶山枕象牙床。",
            "彩云易散月长亏。",
            "几多深恨断人肠。",
            "罗衣消尽恁时香。",
            "闲愁也似月明多。",
            "直送凄凉到画屏。"
        ],
        "notes": "",
        "id": "b5841988f05666e8128b2e1846608f1a"
    },
    {
        "author": "李清照",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "风定落花深，帘外拥红堆雪。",
            "长记海棠开后，正是伤春时节。",
            "酒阑歌罢玉尊空，青缸暗明灭。",
            "魂梦不堪幽怨，更一声啼鴂。"
        ],
        "notes": "",
        "id": "fc56532d9a1e0ebb5dd330f3825a187b"
    },
    {
        "author": "李清照",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "昨夜雨疏风骤。",
            "浓睡不消残酒。",
            "试问卷帘人，却道海棠依旧。",
            "知否。",
            "知否。",
            "应是绿肥红瘦。"
        ],
        "notes": "",
        "id": "64efe5cca5d8d1431a88a5864b15d78b"
    },
    {
        "author": "李清照",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "常记溪亭日暮。",
            "沈醉不知归路。",
            "兴尽晚回舟，误入藕花深处。",
            "争渡。",
            "争渡。",
            "惊起一滩鸥鹭。"
        ],
        "notes": "",
        "id": "86258fb02ea7100fc3e36fbf97efcf78"
    },
    {
        "author": "李清照",
        "dynasty": "宋",
        "type": "词",
        "rhythmic": "孤雁儿・御街行",
        "title": "",
        "preface": "",
        "paragraphs": [
            "藤床纸帐朝眠起。",
            "说不尽、无佳思。",
            "沈香断续玉炉寒，伴我情怀如水。",
            "笛里三弄，梅心惊破，多少春情意。",
            "小风疏雨萧萧地。",
            "又催下、千行泪。",
            "吹箫人去玉楼空，肠断与谁同倚。",
            "一枝折得，人间天上，没个人堪寄。"
        ],
        "notes": "",
        "id": "da25afddaeed728e1143b9e44aa09094"
    },
    {
        "author": "李清照",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "春到长门春草青。",
            "江梅些子破，未开匀。",
            "碧云笼碾玉成尘。",
            "留晓梦，惊破一瓯春。",
            "花影压重门。",
            "疏帘铺淡月，好黄昏。",
            "二年三度负东君。",
            "归来也，著意过今春。"
        ],
        "notes": "",
        "id": "7be349b9d2bd53f073e3227e27935668"
    },
    {
        "author": "李清照",
        "dynasty": "宋",
        "type": "词",
        "rhythmic": "庆清朝",
        "title": "",
        "preface": "",
        "paragraphs": [
            "禁幄低张，彤阑巧护，就中独占残春。",
            "容华淡伫，绰约俱见天真。",
            "待得群花过后，一番风露晓妆新。",
            "妖娆艳态，妒风笑月，长殢东君。",
            "东城边，南陌上，正日烘池馆，竟走香轮。",
            "绮筵散日，谁人可继芳尘。",
            "更好明光宫殿，几枝先近日边匀。",
            "金尊倒，拚了尽烛，不管黄昏。"
        ],
        "notes": "",
        "id": "3b5aeed6ef36086b12e1841feac284ac"
    },
    {
        "author": "李清照",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "临高阁。",
            "乱山平野烟光薄。",
            "烟光薄。",
            "栖鸦归后，暮天闻角。",
            "断香残酒情怀恶。",
            "西风催衬梧桐落。",
            "梧桐落。",
            "又还秋色，又还寂寞。"
        ],
        "notes": "",
        "id": "7c4baeb288eae55a7f91c5a873422181"
    },
    {
        "author": "李清照",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "萧条庭院，有斜风细雨，重门须闭。",
            "宠柳娇花寒食近，种种恼人天气。",
            "险韵诗成，扶头酒醒，别是闲滋味。",
            "征鸿过尽，万千心事难寄。",
            "楼上几日春寒，帘垂四面，玉阑干慵倚。",
            "被冷香消新梦觉，不许愁人不起。",
            "清露晨流，新桐初引，多少游春意。",
            "日高烟敛，更看今日晴未。"
        ],
        "notes": "",
        "id": "c7d965de6eebc882daa8dfa0244de3d5"
    },
    {
        "author": "李清照",
        "dynasty": "宋",
        "type": "词",
        "rhythmic": "怨王孙・忆王孙",
        "title": "",
        "preface": "",
        "paragraphs": [
            "帝里春晚。",
            "重门深院。",
            "草绿阶前，暮天雁断。",
            "楼上远信谁传。",
            "恨绵绵。",
            "多情自是多沾惹。",
            "难拚舍。",
            "又是寒食也。",
            "秋千巷陌，人静皎月初斜。",
            "浸梨花。"
        ],
        "notes": "",
        "id": "c87e29da32e77ba3e523f6a23fafbb46"
    },
    {
        "author": "李清照",
        "dynasty": "宋",
        "type": "词",
        "rhythmic": "怨王孙・忆王孙",
        "title": "",
        "preface": "",
        "paragraphs": [
            "湖上风来波浩渺。",
            "秋已暮、红稀香少。",
            "水光山色与人亲，说不尽、无穷好。",
            "莲子已成荷叶老。",
            "青露洗、苹花汀草。",
            "眠沙鸥鹭不回头，似也恨、人归早。"
        ],
        "notes": "",
        "id": "adfd97c88a035b87881f796744ff3cd3"
    },
    {
        "author": "李清照",
        "dynasty": "宋",
        "type": "词",
        "rhythmic": "摊破浣溪沙・山花子",
        "title": "",
        "preface": "",
        "paragraphs": [
            "病起萧萧两鬓华。",
            "卧看残月上窗纱。",
            "豆蔻连梢煎熟水，莫分茶。",
            "枕上诗书闲处好，门前风景雨来佳。",
            "终日向人多酝藉，木犀花。"
        ],
        "notes": "",
        "id": "9af87f7e3ef868b7af2f18e80cc354c5"
    },
    {
        "author": "李清照",
        "dynasty": "宋",
        "type": "词",
        "rhythmic": "摊破浣溪沙・山花子",
        "title": "",
        "preface": "",
        "paragraphs": [
            "揉破黄金万点轻。",
            "剪成碧玉叶层层。",
            "风度精神如彦辅，大鲜明。",
            "梅蕊重重何俗甚，丁香千结苦粗生。",
            "熏透愁人千里梦，却无情。"
        ],
        "notes": "",
        "id": "a39ba5ba2cb8b6cc0dc58b4157b3edf8"
    },
    {
        "author": "李清照",
        "dynasty": "宋",
        "type": "词",
        "rhythmic": "新荷叶",
        "title": "",
        "preface": "",
        "paragraphs": [
            "薄露初零，长宵共、永昼分停。",
            "绕水楼台，高耸万丈蓬瀛。",
            "芝兰为寿，相辉映、簪笏盈庭。",
            "花柔玉净，捧觞别有娉婷。",
            "鹤瘦松青，精神与、秋月争明。",
            "德行文章，素驰日下声名。",
            "东山高蹈，虽卿相、不足为荣。",
            "安石须起，要苏天下苍生。"
        ],
        "notes": "",
        "id": "a635c1e552c27bf4ba157cfd4f790f11"
    },
    {
        "author": "李清照",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "风住尘香花已尽，日晚倦梳头。",
            "物是人非事事休。",
            "欲语泪先流。",
            "闻说双溪春尚好，也拟泛轻舟。",
            "只恐双溪舴艋舟。",
            "载不动、许多愁。"
        ],
        "notes": "",
        "id": "602b7af13bc305f5342cf3109955416a"
    },
    {
        "author": "李清照",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "落日熔金，暮云合璧，人在何处。",
            "染柳烟浓，吹梅笛怨，春意知几许。",
            "元宵佳节，融和天气，次第岂无风雨。",
            "来相召、香车宝马，谢他酒朋诗侣。",
            "中州盛日，闺门多暇，记得偏重三五。",
            "铺翠冠儿，拈金雪柳，簇带争济楚。",
            "如今憔悴，风鬟霜鬓，怕见夜间出去。",
            "不如向、帘儿底下，听人笑语。"
        ],
        "notes": "",
        "id": "f1e96cdf02de076e8f27d4e81b37e74a"
    },
    {
        "author": "李清照",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "绣面芙蓉一笑开。",
            "斜飞宝鸭衬香腮。",
            "眼波才动被人猜。",
            "一面风情深有韵，半笺娇恨寄幽怀。",
            "月移花影约重来。"
        ],
        "notes": "",
        "id": "ebf49f49fc3bfc696c0cb2f537e1d2cc"
    },
    {
        "author": "李清照",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "髻子伤春慵更梳。",
            "晚风庭院落梅初。",
            "淡云来往月疏疏。",
            "玉鸭熏炉闲瑞脑，朱樱斗帐掩流苏。",
            "通犀还解辟寒无。"
        ],
        "notes": "",
        "id": "5c86e0d6c512dc68ba10a9edcfab6294"
    },
    {
        "author": "李清照",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "淡荡春光寒食天。",
            "玉炉沈水袅残烟。",
            "梦回山枕隐花钿。",
            "海燕未来人斗草，江海已过柳生绵。",
            "黄昏疏雨湿秋千。"
        ],
        "notes": "",
        "id": "878eb56bbee87a67b97adfc44da9d42a"
    },
    {
        "author": "李清照",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "小院闲窗春色深。",
            "重帘未卷影沈沈。",
            "倚楼无语理瑶琴。",
            "远岫出山催薄暮，细风吹雨弄轻阴。",
            "梨花欲谢恐难禁。"
        ],
        "notes": "",
        "id": "7e0fed46dacaf7f69405ff731e0d7f12"
    },
    {
        "author": "李清照",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "莫许杯深琥珀浓。",
            "未成沈醉意先融。",
            "□□已应晚来风。",
            "瑞脑香消魂梦断，辟寒金小髻鬟松。",
            "醒时空对烛花红。"
        ],
        "notes": "",
        "id": "2cd626a08d05b76e8ffd220661d3afd3"
    },
    {
        "author": "李清照",
        "dynasty": "宋",
        "type": "词",
        "rhythmic": "添字丑奴儿・采桑子",
        "title": "",
        "preface": "",
        "paragraphs": [
            "窗前谁种芭蕉树，阴满中庭。",
            "阴满中庭。",
            "叶叶心心，舒卷有馀情。",
            "伤心枕上三更雨，点滴霖霪。",
            "点滴霖霪。",
            "愁损北人，不惯起来听。"
        ],
        "notes": "",
        "id": "1e1c99d2cfa4ac79075a309ab2589ad3"
    },
    {
        "author": "李清照",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "年年雪里。",
            "常插梅花醉。",
            "挼尽梅花无好意。",
            "赢得满衣清泪。",
            "今年海角天涯。",
            "萧萧两鬓生华。",
            "看取晚来风势，故应难看梅花。"
        ],
        "notes": "",
        "id": "7c0e1d42a788129c096d3fa14d08ba7d"
    },
    {
        "author": "李清照",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "天接云涛连晓雾。",
            "星河欲转千帆舞。",
            "彷佛梦魂归帝所。",
            "闻天语。",
            "殷勤问我归何处。",
            "我报路长嗟日暮。",
            "学诗谩有惊人句。",
            "九万里风鹏正举。",
            "风休住。",
            "蓬舟吹取三山去。"
        ],
        "notes": "",
        "id": "8f09f306d2bb0fe73be1a40bc00a1747"
    },
    {
        "author": "李清照",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "雪里已知春信至。",
            "寒梅点缀琼枝腻。",
            "香脸半开娇旖旎。",
            "当庭际。",
            "玉人浴出新妆洗。",
            "造化可能偏有意。",
            "故教明月玲珑地。",
            "共赏金尊沈绿蚁。",
            "莫辞醉。",
            "此花不与群花比。"
        ],
        "notes": "",
        "id": "490046a5b087e39f152fbfe689dc448f"
    },
    {
        "author": "李清照",
        "dynasty": "宋",
        "type": "词",
        "rhythmic": "满庭霜・满庭芳",
        "title": "",
        "preface": "",
        "paragraphs": [
            "小阁藏春，闲窗锁昼，画堂无限深幽。",
            "篆香烧尽，日影下帘钩。",
            "手种江梅更好，又何必、临水登楼。",
            "无人到，寂寥浑似，何逊在扬州。",
            "从来，知韵胜，难堪雨籍，不耐风柔。",
            "更谁家横笛，吹动浓愁。",
            "莫恨香消雪减，须信道、扫迹情留。",
            "难言处，良宵淡月，疏影尚风流。"
        ],
        "notes": "",
        "id": "96156166cffb0ead0f39f7dac1d7b02a"
    },
    {
        "author": "李清照",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "寂寞深闺，柔肠一寸愁千缕。",
            "惜春春去。",
            "几点催花雨。",
            "倚遍阑干，只是无情绪。",
            "人何处。",
            "连天衰草，望断归来路。"
        ],
        "notes": "",
        "id": "9b640a2e2590cb2d5d9bb852f9ec52f1"
    },
    {
        "author": "李清照",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "红酥肯放琼苞碎。",
            "探著南枝开遍未。",
            "不知酝藉几多香，但见包藏无限意。",
            "道人憔悴春窗底。",
            "闷损阑干愁不倚。",
            "要来小酌便来休，未必明朝风不起。"
        ],
        "notes": "",
        "id": "92f689cb6026843393e52c9f00444860"
    },
    {
        "author": "李清照",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "风韵雍容未甚都。",
            "尊前甘橘可为奴。",
            "谁怜流落江湖上，玉骨冰肌未肯枯。",
            "谁教并蒂连枝摘，醉后明皇倚太真。",
            "居士擘开真有意，要吟风味两家新。"
        ],
        "notes": "",
        "id": "514eca33b5573f296d53a8541196ab09"
    },
    {
        "author": "李清照",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "归鸿声断残云碧。",
            "背窗雪落炉烟直。",
            "烛底凤钗明。",
            "钗头人胜轻。",
            "角声催晓漏。",
            "曙色回牛斗。",
            "春意看花难。",
            "西风留旧寒。"
        ],
        "notes": "",
        "id": "2ddfb72232204a3fa3aa63beeaf78a7c"
    },
    {
        "author": "李清照",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "风柔日薄春犹早。",
            "夹衫乍著心情好。",
            "睡起觉微寒。",
            "梅花鬓上残。",
            "故乡何处是。",
            "忘了除非醉。",
            "沈水卧时烧。",
            "香消酒未消。"
        ],
        "notes": "",
        "id": "7985d375a074cdb2854b3796a481c1df"
    },
    {
        "author": "李清照",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "永夜恹恹欢意少，空梦长安，认取长安道。为报今年春色好，花光月影宜相照。",
            "随意杯盘虽草草，酒美梅酸，恰称人怀抱。醉莫插花花莫笑，可怜春似人将老。"
        ],
        "notes": "",
        "id": "95ccfe836ca8f74542fa94ee64db0bb3"
    },
    {
        "author": "李清照",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "暖日晴风初破冻，柳眼眉腮，已觉春心动。酒意诗情谁与共，泪融残粉花钿重。",
            "乍试夹衫金缕缝，山枕斜敧，枕损钗头凤。独抱浓愁无好梦，夜阑犹剪灯花弄。"
        ],
        "notes": "",
        "id": "394dff1bf9671a36305d5a2b86672fa5"
    },
    {
        "author": "李清照",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "泪湿罗衣脂粉满，四叠阳关，唱到千千遍。人道山长山又断，萧萧微雨闻孤馆。",
            "惜别伤离方寸乱，忘了临行，酒盏深和浅。好把音书凭过雁，东来不似蓬莱远。"
        ],
        "notes": "",
        "id": "1955f5ed0ddc19e9174e003241a48b54"
    },
    {
        "author": "李清照",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "草际鸣蛩。",
            "惊落梧桐。",
            "正人间、天上愁浓。",
            "云阶月地，关锁千重。",
            "纵浮槎来，浮槎去，不相逢。",
            "星桥鹊驾，经年才见，想离情、别恨难穷。",
            "牵牛织女，莫是离中。",
            "甚霎儿晴，霎儿雨，霎儿风。"
        ],
        "notes": "",
        "id": "fd1e10b9bb0739f14e5da673ddbda439"
    },
    {
        "author": "李清照",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "夜来沈醉卸妆迟。",
            "梅萼插残枝。",
            "酒醒熏破春睡，梦远不成归。",
            "人悄悄，月依依。",
            "翠帘垂。",
            "更挼残芯，更拈馀香，更得些时。"
        ],
        "notes": "",
        "id": "579f8aacfda350b8648c960881991b95"
    },
    {
        "author": "李清照",
        "dynasty": "宋",
        "type": "词",
        "rhythmic": "转调满庭芳・满庭芳",
        "title": "",
        "preface": "",
        "paragraphs": [
            "芳草池塘，绿阴庭院，晚晴寒透窗纱。",
            "□□金锁，管是客来唦。",
            "寂寞尊前席上，惟□、海角天涯。",
            "能留否，酴醿落尽，犹赖有□□。",
            "当年，曾胜赏，生香薰袖，活火分茶。",
            "□□□龙骄马，流水轻车。",
            "不怕风狂雨骤，恰才称、煮酒残花。",
            "如今也，不成怀抱，得似旧时那。"
        ],
        "notes": "",
        "id": "53d2dff6e59ddfaa1c9d7bac72d9989d"
    },
    {
        "author": "李清照",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "薄雾浓云愁永昼。",
            "瑞脑消金兽。",
            "佳节又重阳，玉枕纱厨，半夜凉初透。",
            "东篱把洒黄昏后，有暗香盈袖。",
            "莫道不消魂，帘卷西风，人似黄花瘦。"
        ],
        "notes": "",
        "id": "41c9ceaec927b1f8a0bd8b189214f5fd"
    },
    {
        "author": "李清照",
        "dynasty": "宋",
        "type": "词",
        "rhythmic": "长寿乐",
        "title": "",
        "preface": "",
        "paragraphs": [
            "微寒应候。",
            "望日边六叶，阶蓂初秀。",
            "爱景欲挂扶桑，漏残银箭，杓回摇斗。",
            "庆高闳此际，掌上一颗明珠剖。",
            "有令容淑质，归逢佳偶。",
            "到如今，昼锦满堂贵胄。",
            "荣耀，文步紫禁，一一金章绿绶。",
            "更值棠棣连阴，虎符熊轼，夹河分守。",
            "况青云咫尺，朝暮重入承明后。",
            "看彩衣争献，兰羞玉酎。",
            "祝千龄，借指松椿比寿。"
        ],
        "notes": "",
        "id": "9559761479f6bc37c0a5730776a9b5b5"
    },
    {
        "author": "李清照",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "暗淡轻黄体性柔。",
            "情疏迹远只香留。",
            "何须浅碧深红色，自是花中第一流。",
            "梅定妒，菊应羞。",
            "画阑开处冠中秋。",
            "骚人可煞无情思，何事当年不见收。"
        ],
        "notes": "",
        "id": "1ac8eff00c62a8178b59b07b44f31c89"
    },
    {
        "author": "李清照",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "寒日萧萧上锁窗。",
            "梧桐应恨夜来霜。",
            "酒阑更喜团茶苦，梦断偏宜瑞脑香。",
            "秋已尽，日犹长。",
            "仲宣怀远更凄凉。",
            "不如随分尊前醉，莫负东篱菊蕊黄。"
        ],
        "notes": "",
        "id": "4ef5498222fad909de83423b6b83c19d"
    }
]