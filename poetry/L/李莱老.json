[
    {
        "author": "李莱老",
        "dynasty": "宋",
        "type": "词",
        "rhythmic": "倦寻芳",
        "title": "",
        "preface": "",
        "paragraphs": [
            "缭墙黏藓，糁径飞梅，春绪无赖。",
            "绣压垂帘，骨有许多寒在。",
            "宝幄香消龙麝饼，钿车尘冷鸳鸯带。",
            "想西园，被一程风雨，群芳都碍。",
            "逗晓色、莺啼人起，倦倚银屏，愁沁眉黛。",
            "待拼千金，却恨好榷难买。",
            "翠苑欢游孤解佩。",
            "青门佳约妨挑菜。",
            "柳初黄，罩池塘、万丝愁霭。"
        ],
        "notes": "",
        "id": "93e7252503a9c6eeb340ab9805158ccb"
    },
    {
        "author": "李莱老",
        "dynasty": "宋",
        "type": "词",
        "rhythmic": "台城路・齐天乐",
        "title": "",
        "preface": "",
        "paragraphs": [
            "半空河影流云碎，亭皋嫩凉收雨。",
            "井叶还惊，江莲乱落，弦月初生商素。",
            "堂深几许。",
            "渐爽入云帱，翠绡千缕。",
            "纨扇恩疏，晚萤光冷照窗户。",
            "文园憔悴顿老，又西风暗换，丝鬓无数。",
            "灯外残砧，琴边瘦枕，一一情伤迟暮。",
            "故人倦旅。",
            "料渭水长安，感时吟苦。",
            "正自多愁，砌蛩终夜语。"
        ],
        "notes": "",
        "id": "3fa481ee27d0eb454b52e90765c36d41"
    },
    {
        "author": "李莱老",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "画檐簪柳碧如城。",
            "一帘风雨里，近清明。",
            "吹箫门巷冷无声。",
            "梨花月，今夜负中庭。",
            "远岫敛修颦。",
            "春愁吟入谱，付莺莺。",
            "红尘没马翠埋轮。",
            "西泠曲，欢梦絮飘零。"
        ],
        "notes": "",
        "id": "032811b03e3951a9a68a234eecf597c0"
    },
    {
        "author": "李莱老",
        "dynasty": "宋",
        "type": "词",
        "rhythmic": "惜红衣",
        "title": "",
        "preface": "",
        "paragraphs": [
            "笛送西泠，帆过杜曲。",
            "昼阴芳绿。",
            "门巷清风，还寻故人屋。",
            "苍华发冷，笑瘦影、相看如竹。",
            "幽谷。",
            "烟树晚莺，诉经年愁独。",
            "残阳古木。",
            "书画归船，匆匆又南北。",
            "苹洲鸥鹭素熟。",
            "旧盟续。",
            "甚日浩歌招隐，听雨弁阳同宿。",
            "料重来时候，香荡几湾红玉。"
        ],
        "notes": "",
        "id": "5138f54f7d6cb84ddee55296a9eb7b50"
    },
    {
        "author": "李莱老",
        "dynasty": "宋",
        "type": "词",
        "rhythmic": "扬州慢",
        "title": "",
        "preface": "",
        "paragraphs": [
            "玉倚风轻，粉凝冰薄，土花祠冷无人。",
            "听吹箫月底，传暮草金城。",
            "笑红紫、纷纷成雨，溯空如蝶，恐堕珠尘。",
            "叹而今、杜郎还见，应赋悲春。",
            "佩环何许，纵无情、莺燕犹惊。",
            "怅朱槛香消，绿屏梦渺，肠断瑶琼。",
            "九曲迷楼依旧，沈沈夜、想觅行云。",
            "但荒烟幽翠，东风吹作秋声。"
        ],
        "notes": "",
        "id": "5bb0a86105c39305895a64134ad4b40d"
    },
    {
        "author": "李莱老",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "向烟霞堆里，著吟屋、最高层。",
            "望海日翻红，林霏散白，猿鸟幽深。",
            "双岑。",
            "倚天翠湿，看浮云、收尽雨还晴。",
            "晓色千松逗冷，照人眼底长青。",
            "闲情。",
            "玉尘风生。",
            "摹茧字，校鹅经。",
            "爱静翻缃帙，芸台棐几，荷制兰缨。",
            "分明。",
            "晋人旧隐，掩岩扉、月午籁沈沈。",
            "三十六梯树杪，溯空遥想登临。"
        ],
        "notes": "",
        "id": "ed2de053fcfe8b93ec8329a1b94ce94b"
    },
    {
        "author": "李莱老",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "年时中酒风流病。",
            "正雨暗、蘼芜深径。",
            "人家寒食烟初禁。",
            "狼藉梨花雪影。",
            "西湖梦、红沈翠冷。",
            "记舞板、歌裙厮趁。",
            "斜阳苦与黄昏近。",
            "生怕画船归尽。"
        ],
        "notes": "",
        "id": "3e6c61802200653993fea964b5091d42"
    },
    {
        "author": "李莱老",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "宝押绣帘斜。",
            "莺燕谁家。",
            "银筝初试合琵琶。",
            "柳色春罗裁袖小，双戴桃花。",
            "芳草满天涯。",
            "流水韶华。",
            "晚风杨柳绿交加。",
            "闲倚阑干无藉在，数尽归鸦。"
        ],
        "notes": "",
        "id": "6dcc742e4a9f34bd315a3648e0c5acf8"
    },
    {
        "author": "李莱老",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "榆火换新烟。",
            "翠柳朱檐。",
            "东风吹得落花颠。",
            "帘影翠梭悬绣带，人倚秋千。",
            "犹忆十年前。",
            "西子湖边。",
            "斜阳吹入画楼船。",
            "归醉夜堂歌舞月，拼却春眠。"
        ],
        "notes": "",
        "id": "7b35f0ba2f759736976309ac4c9abe53"
    },
    {
        "author": "李莱老",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "日寒风细。",
            "庭馆浮花气。",
            "白发潘郎吟欲醉。",
            "绿暗シ芜千里。",
            "西园南浦东城。",
            "一春多少闲情。",
            "日暮采苹歌远，梦回唤得愁生。"
        ],
        "notes": "",
        "id": "5c8f6791682d220263d937799c9d1301"
    },
    {
        "author": "李莱老",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "绿窗初晓。",
            "枕上闻啼鸟。",
            "不恨王孙归不早。",
            "只恨天涯芳草。",
            "锦书红泪千行。",
            "一春无限思量。",
            "折得垂杨寄与，丝丝都是愁肠。"
        ],
        "notes": "",
        "id": "3fc3f362476c64d44246905d8e114f9e"
    },
    {
        "author": "李莱老",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "绿染春波，袖罗金缕双鸂鶒。",
            "小桃匀碧。",
            "香衬蝉云湿。",
            "舞带歌钿，闲傍秋千立。",
            "情何极。",
            "燕莺尘迹。",
            "芳草斜阳笛。"
        ],
        "notes": "",
        "id": "214dbff4d0c18e38efb482bbefe16832"
    },
    {
        "author": "李莱老",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "妾情歌柳枝，郎意怜桃叶。",
            "罗带绾同心，谁信愁千结。",
            "楼上数残更，马上看新月。",
            "绣被怨春寒，怕学鸳鸯叠。"
        ],
        "notes": "",
        "id": "46c8adefad65ba88a56ac593d44475c0"
    },
    {
        "author": "李莱老",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "绿染晓云冉冉，红酣晴雾冥冥。",
            "银簪悬烛锦官城。",
            "困倚墙头半影。",
            "雨后遍饶艳冶，燕来同作清明。",
            "更深犹唤玉靴笙。",
            "不管西池露冷。"
        ],
        "notes": "",
        "id": "5cd7441df0c739c216e3b4c23ecac801"
    },
    {
        "author": "李莱老",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春意态，闲却远山横黛。",
            "香径莓苔嗟粉坏，凤靴双斗彩。",
            "折得花枝懒戴，犹恋鸳鸯飞盖。",
            "旧恨新愁都只在，东风吹柳带。"
        ],
        "notes": "",
        "id": "57e81cd2bd27da45d782aeee4a88e7e0"
    },
    {
        "author": "李莱老",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "吟情老尽江南句。",
            "几千万、垂丝缕。",
            "花冷絮飞寒食路。",
            "渔烟鸥雨，燕昏莺晓，总入昭华谱。",
            "红衣妆靓凉生渚。",
            "环碧斜阳旧时树。",
            "拈叶分题觞咏处。",
            "荀香犹在，庾愁何许，云冷西湖赋。"
        ],
        "notes": "",
        "id": "e07728e521b8509432c54995d18f904c"
    },
    {
        "author": "李莱老",
        "dynasty": "宋",
        "type": "词",
        "rhythmic": "高阳台",
        "title": "",
        "preface": "",
        "paragraphs": [
            "门掩香残，屏摇梦冷，珠细糁缀芳尘。",
            "临水搴花，流来疑是行云。",
            "藓梢空挂凄凉月，想鹤归、犹怨黄昏。",
            "黯消凝。",
            "人老天涯，雁影沈沈。",
            "断肠不在听横笛，在江皋解佩，翳玉飞琼。",
            "烟湿荒村，背春无限愁深。",
            "迎风点点飘寒粉，怅秋娘、燕袖啼痕。",
            "更关情。",
            "青子悬枝，绿树成阴。"
        ],
        "notes": "",
        "id": "548cd27adc50c67836b729b0b9990838"
    }
]