[
    {
        "author": "罗相",
        "dynasty": "宋",
        "type": "诗",
        "rhythmic": "",
        "title": "题翠蛟",
        "preface": "",
        "paragraphs": [
            "坡仙已跨老鲸去，夭矫一蛟留翠岑。",
            "头角要归沧海阔，鬐鳞聊舞小亭阴。",
            "停杯欲共冯夷语，倚杖不知岚气深。",
            "休用旌阳持剑起，怜渠终夜抱珠吟。"
        ],
        "notes": "",
        "id": "e78de319cf0441da0ed87383361cd0b0"
    },
    {
        "author": "罗相",
        "dynasty": "宋",
        "type": "诗",
        "rhythmic": "",
        "title": "题洞霄",
        "preface": "",
        "paragraphs": [
            "峰回路转九重关，一柱擎天锁翠烟。",
            "斧凿无痕开六洞，珮环如响萃群仙。",
            "岩前翔涌云根石，林下萦飞玉色泉。",
            "为爱丹霞留物外，经纶事业付他年。"
        ],
        "notes": "",
        "id": "f353eed74f1e249d0afcce6a41be8771"
    },
    {
        "author": "罗相",
        "dynasty": "宋",
        "type": "诗",
        "rhythmic": "",
        "title": "和翠蛟",
        "preface": "",
        "paragraphs": [
            "深渊蟠屈久潜幽，化作狂澜石涧浮。",
            "亭宇翚飞闲日月，风云蹭蹬老春秋。",
            "天机尽放源难测，地轴阴收迹莫搜。",
            "多谢坡仙特拈出，当年得得动宸游。"
        ],
        "notes": "",
        "id": "be964ecf72c30965fce30b2edefb37c2"
    }
]