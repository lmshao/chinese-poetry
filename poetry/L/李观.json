[
    {
        "author": "李观",
        "dynasty": "唐",
        "type": "诗",
        "rhythmic": "",
        "title": "赠冯宿",
        "preface": "",
        "paragraphs": [
            "寒城上秦原，游子衣飘飘。",
            "黑云截万里，猎火从中烧。",
            "阴空蒸长烟，杀气独不销。",
            "冰交石可裂，风疾山如摇。",
            "时无青松心，顾我独不凋。"
        ],
        "notes": "",
        "id": "2641e22734b4148e5febdfd51045e71c"
    },
    {
        "author": "李观",
        "dynasty": "唐",
        "type": "诗",
        "rhythmic": "",
        "title": "宿裴友书斋",
        "preface": "",
        "paragraphs": [
            "卧君山窗下，山鸟与我言。",
            "清风何飕飗，松栢中夜繁。",
            "久游失归趣，宿此似故园。",
            "林烟横近郊，谿月落古原。",
            "穉子不待晓，花间出柴门。"
        ],
        "notes": "",
        "id": "b6d249b8bdcc31a6d46902e8f0dd15a5"
    },
    {
        "author": "李观",
        "dynasty": "唐",
        "type": "诗",
        "rhythmic": "",
        "title": "御沟新柳",
        "preface": "",
        "paragraphs": [
            "御沟回广陌，芳柳对行人。",
            "翠色枝枝满，年光树树新。",
            "畏逢攀折客，愁见别离辰。",
            "近暎章台骑，遥分禁苑春。",
            "嫩阴初覆水，高影渐离尘。",
            "莫入胡儿笛，还令泪湿巾。"
        ],
        "notes": "",
        "id": "7100265b22531e7176f13ac3641da7aa"
    },
    {
        "author": "李观",
        "dynasty": "唐",
        "type": "诗",
        "rhythmic": "",
        "title": "试中和节诏赐公卿尺诗",
        "preface": "",
        "paragraphs": [
            "淑节韶光媚，皇明宠锡崇。",
            "具寮颁玉尺，成器幸良工。",
            "岂止寻常用，将传度量同。",
            "人何不取利，物亦赖其功。",
            "紫翰宣殊造，丹诚厉匪躬。",
            "奉之无失坠，恩泽自天中。"
        ],
        "notes": "",
        "id": "5d9a8a02c8360ef55350c15e2ce3ba6f"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "题处州直厅壁",
        "preface": "",
        "paragraphs": [
            "十谒朱门九不开，利名渊薮且徘徊。",
            "自知不是公侯骨，夜夜江山入梦来。"
        ],
        "notes": "",
        "id": "b1222f7ca3bb062a9288bacdba367811"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "渔父二首  其一",
        "preface": "",
        "paragraphs": [
            "八月九月芦花飞，南溪老人垂钓归。",
            "秋山入帘翠滴滴，野艇倚槛云依依。",
            "却把鱼竿寻小径，闲梳鹤发对斜晖。",
            "翻嫌四皓曾多事，出为储王定是非。"
        ],
        "notes": "",
        "id": "30de5e300463f7b7dd7d9b7f1f656432"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "渔父二首  其二",
        "preface": "",
        "paragraphs": [
            "村寺钟声渡远滩，半轮残月落前山。",
            "徐徐拨棹却归湾，浪叠朝霞锦绣翻。"
        ],
        "notes": "",
        "id": "5c92788001e67407757eabfed9ec2c67"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "震山岩",
        "preface": "",
        "paragraphs": [
            "鲜日媚晴霭，泉石闲融融。",
            "酒味醴于春，挹翠迎春风。",
            "坐映珪壁秀，六合开情悰。",
            "昔人袖全璞，傲睨追冥鸿。",
            "里闾味前尘，慨慕滋无穷。",
            "蓄蕴非一身，出处固异同。"
        ],
        "notes": "",
        "id": "35f9281606ee98c93bef5d20c841db95"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "东湖",
        "preface": "",
        "paragraphs": [
            "万象城东雅入诗，半湖云霭卷残晖。",
            "老龙惜雨慵离蛰，迷鹭逢人惯不飞。",
            "岸僻自宜安钓石，水清谁碍濯尘衣。",
            "使君公退便游此，却恐吾皇急诏归。"
        ],
        "notes": "",
        "id": "0e53e0f891327f57d524babf29b814af"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "题翠微亭",
        "preface": "",
        "paragraphs": [
            "竹根穿石嘴，松影入泉心。",
            "不致玄玄处，白云徒自深。"
        ],
        "notes": "",
        "id": "36ea6ba638a6db196c3583742bfba6d4"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "出宰清江省亲秀水",
        "preface": "",
        "paragraphs": [
            "天阙抵清江，萍泛七千里。",
            "心目驻庭闱，恍如寻尺耳。",
            "河伯念微衷，风师荐嘉祉。",
            "澄澜协顺飙，天际堪屈指。",
            "归欤膝下欢，奚独老莱子。"
        ],
        "notes": "",
        "id": "213821b733b3a66c7d034b4309e55419"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "化成岩",
        "preface": "",
        "paragraphs": [
            "交臂寻幽岁已残，瘦藤枯石重跻攀。",
            "忽逢阴洞龙开室，下瞰寒溪玉绕山。",
            "猿鸟窥帘如旧识，藤萝引径入蹊闲。",
            "游人自向红尘去，日莫老僧催闭关。"
        ],
        "notes": "",
        "id": "8daee316ef3720a887ca731dffe69a3c"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "养拙藏愚春复春。"
        ],
        "notes": "",
        "id": "16040904b5723e98692145fa7c591a51"
    }
]