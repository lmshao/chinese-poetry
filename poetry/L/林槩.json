[
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "题曲水阁",
        "preface": "",
        "paragraphs": [
            "胜绝千岩地，清涵一水滨。",
            "石泉寒绕涧，山木翠和春。",
            "秀入壶中望，幽凝物外身。",
            "贤侯足真赏，王谢有芳尘。"
        ],
        "notes": "",
        "id": "45a4995361bec835730131d32ee777c4"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "鉴湖月夜行舟",
        "preface": "",
        "paragraphs": [
            "湖光如鉴月如珪，月下湖中两桨飞。",
            "鹤氅四垂冰骨爽，夜深疑自广寒归。"
        ],
        "notes": "",
        "id": "143a7475d95af47ccb411c7e133b5389"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "剡郊野思",
        "preface": "",
        "paragraphs": [
            "密树芳秾碧草齐，春华微度绿阴低。",
            "谿连嵊水兴何尽，路接仙源人自迷。",
            "落絮有情风上下，好花无语日东西。",
            "故园桃李经年别，一望归心遶翠蹊。"
        ],
        "notes": "",
        "id": "05c6df9983db10943cca3d6ada9cfcda"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "越中五咏",
        "preface": "",
        "paragraphs": [
            "越绝烟光隠翠微，兰亭春色送行衣。",
            "风清汉相鸣樵径，台古任公落钓矶。",
            "绣被歌残人竟远，桃花源静客忘归。",
            "凭君莫上秦山望，千古骊宫对夕晖。"
        ],
        "notes": "",
        "id": "5438e5cfd70672c4180db303edbb5e53"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "越中五咏 野望䜩集",
        "preface": "",
        "paragraphs": [
            "碧树阴秾曲沼滨，赏心何处乐游频。",
            "东吴景物兰亭晚，西洛烟光梓泽春。",
            "香散落梅忘怨笛，绿铺幽草妒芳茵。",
            "风云流散苦无定，且学阳池倒载身。"
        ],
        "notes": "",
        "id": "06deb093bc4e6661049595fc0ee9050d"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "越中五咏 离席",
        "preface": "",
        "paragraphs": [
            "何处骊驹杂楚歌，楚人归思托云萝。",
            "河阳望竟妾心远，金谷别来郎恨多。",
            "往事一春空物态，闲情千里旧风波。",
            "归时莫听陇头水，肠断不禁年少何。"
        ],
        "notes": "",
        "id": "8253129dcf65a119b0ccdb4b54dd0df9"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "越中五咏 西村",
        "preface": "",
        "paragraphs": [
            "绿郊凝望久徘徊，落日川原映古台。",
            "江上晚风三弄笛，陇头春信一枝梅。",
            "东西陌外烟光度，紫翠峰前霁色开。",
            "不是罗敷莫回首，城南五马使君来。"
        ],
        "notes": "",
        "id": "b82c7f936029a23ecd7feea418df5987"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "越中五咏 野塘",
        "preface": "",
        "paragraphs": [
            "漠漠横塘一水通，霏霏轻蔼夕阳中。",
            "吴娘晚唱穿菱叶，楚客春心托蕙丛。",
            "烟外蒹葭闲倚路，波间舴艋半凌风。",
            "江南景好游人去，二月大堤花艳红。"
        ],
        "notes": "",
        "id": "0e82a7a340b77557cf4027455bf99fdf"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "伏波将军庙",
        "preface": "",
        "paragraphs": [
            "尉佗尺檄黄关闭，天欲亡秦盛汉家。",
            "一目将军通战棹，何曾五岭限中华。"
        ],
        "notes": "",
        "id": "4c0a7e3afcf77f754e4e1bab005d5354"
    },
    {
        "author": "林槩",
        "dynasty": "宋",
        "type": "诗",
        "rhythmic": "",
        "title": "韩退之庙",
        "preface": "",
        "paragraphs": [
            "退之皆负□□志，作邑当年来此中。",
            "谩道阳山是穷处，先生于道未尝穷。"
        ],
        "notes": "",
        "id": "50e10839f8e6cee7f7c38fa175153c32"
    }
]