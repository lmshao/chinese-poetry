[
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "谢章子厚",
        "preface": "",
        "paragraphs": [
            "故人天上有书来，责我疏愚唤不回。",
            "两处共瞻千里月，十年不寄一枝梅。",
            "尘泥自与云霄隔，驽马难追德骥才。",
            "莫谓无心向门下，也曾终夕望三台。"
        ],
        "notes": "",
        "id": "49ce80a12a17753c6cc41f211946dcc5"
    },
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "游齐山招提二首  其一",
        "preface": "",
        "paragraphs": [
            "楼迥山饶翠，湖平水漫黄。",
            "开帘无午暑，隔洞有秋香。",
            "冰枕聊相慰，云帆亦未忙。",
            "月明与溪色，好在紫微郎。"
        ],
        "notes": "",
        "id": "46e0ddba397ea9e5838bd317b256574a"
    },
    {
        "author": "刘定",
        "dynasty": "宋",
        "type": "诗",
        "rhythmic": "",
        "title": "游齐山招提二首  其二",
        "preface": "",
        "paragraphs": [
            "忆上青萝磴，流年三十三。",
            "僧人头似雪，寺坦竹如蓝。",
            "萧使登高石，吴公守隠岩。",
            "清风殊未远，咫尺看云岚。"
        ],
        "notes": "",
        "id": "2660d6c98d8cabdc1eb72d57c17988b8"
    }
]