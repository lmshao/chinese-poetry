[
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "天游观",
        "preface": "",
        "paragraphs": [
            "览遍溪山最上头，琳宫贝阙更清幽。",
            "虽然未得长生诀，也道曾从天上游。"
        ],
        "notes": "",
        "id": "939c6dba8984dca0068273f6387b1f2b"
    },
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "天柱峰",
        "preface": "",
        "paragraphs": [
            "共工发怒亦徒然，炼石忙忙女补天。",
            "既用断鳌并立极，此峰何不立当先。"
        ],
        "notes": "",
        "id": "b62343bfe0ee75499cefd9ef9735edfe"
    },
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "接笋岩",
        "preface": "",
        "paragraphs": [
            "儿童日报竹平安，新笋如何折一痕。",
            "接住喜凭仙掌力，春风胡不长琅玕。"
        ],
        "notes": "",
        "id": "094d687be4d00afc3f2f903bd6eeacd7"
    },
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "猫儿峰",
        "preface": "",
        "paragraphs": [
            "猫儿峰小眼精光，来护仙家石廪粮。",
            "回顾威风何凛凛，山中安得有拖肠。"
        ],
        "notes": "",
        "id": "fb76c077046204ae9aef17c493943cfd"
    },
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "金鸡岩",
        "preface": "",
        "paragraphs": [
            "几载修真洞里人，只凭啁哳报天明。",
            "丹成不逐刘安去，只在岩头唱五更。"
        ],
        "notes": "",
        "id": "19c761d5e55ffb410134193d601d9780"
    },
    {
        "author": "林锡翁",
        "dynasty": "宋",
        "type": "诗",
        "rhythmic": "",
        "title": "隠求斋",
        "preface": "",
        "paragraphs": [
            "蜗名蝇利处樊笼，世事□其转眼空。",
            "惟有高人林下隠，只求明月与清风。"
        ],
        "notes": "",
        "id": "4c52b1f80dfb2937b7e618f51b887b39"
    }
]