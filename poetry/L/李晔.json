[
    {
        "author": "李晔",
        "dynasty": "唐",
        "type": "诗",
        "rhythmic": "",
        "title": "尚书都堂瓦松",
        "preface": "",
        "paragraphs": [
            "华省秘僊踪，高堂露瓦松。",
            "叶因春后长，花为雨来浓。",
            "影混鸳鸯色，光含翡翠容。",
            "天然斯所寄，地势太无从。",
            "接栋临双阙，连甍近九重。",
            "宁知深涧底，霜雪岁兼封。"
        ],
        "notes": "",
        "id": "888c23ee520a9d30a32444e657490277"
    },
    {
        "author": "李晔",
        "dynasty": "唐",
        "type": "诗",
        "rhythmic": "",
        "title": "巫山一段云 一",
        "preface": "",
        "paragraphs": [
            "缥缈云间质，盈盈波上身。",
            "袖罗斜举动埃尘，明艳不胜春。",
            "翠鬓晚妆烟重，寂寂阳台一梦。",
            "冰眸莲脸见长新，巫峡更何人。"
        ],
        "notes": "",
        "id": "4f1b878c784d1d1c6a78b682a1ec5006"
    },
    {
        "author": "李晔",
        "dynasty": "唐",
        "type": "诗",
        "rhythmic": "",
        "title": "巫山一段云 二",
        "preface": "",
        "paragraphs": [
            "蝶舞棃园雪，莺啼柳带烟。",
            "小池残日艳阳天，苎萝山又山。",
            "青鸟不来愁绝，忍看鸳鸯双结。",
            "春风一等少年心，闲情恨不禁。"
        ],
        "notes": "",
        "id": "569aabc9834e77907b7bcccf31e6c2da"
    },
    {
        "author": "李晔",
        "dynasty": "唐",
        "type": "诗",
        "rhythmic": "",
        "title": "菩萨蛮 一",
        "preface": "",
        "paragraphs": [
            "登楼遥望秦宫殿，茫茫只见双飞燕。",
            "渭水一条流，千山与万丘。",
            "远烟笼碧树，陌上行人去。",
            "安得有英雄，迎归大内中。"
        ],
        "notes": "",
        "id": "6512ea4505efecd93c286572a8fbfbae"
    },
    {
        "author": "李晔",
        "dynasty": "唐",
        "type": "诗",
        "rhythmic": "",
        "title": "菩萨蛮 二",
        "preface": "",
        "paragraphs": [
            "飘飘且在三峰下，秋风往往堪沾洒。",
            "肠断忆仙宫，朦胧烟雾中。",
            "思梦时时睡，不语长如醉。",
            "早晚是归期，苍穹知不知。"
        ],
        "notes": "",
        "id": "f2592410fdbd35dedc938d2c4f8c267b"
    }
]