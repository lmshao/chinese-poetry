[
    {
        "author": "楼颕",
        "dynasty": "唐",
        "type": "诗",
        "rhythmic": "",
        "title": "伊水门",
        "preface": "",
        "paragraphs": [
            "朝涉伊水门，伊水入门流。",
            "惬心乃成兴，澹然泛孤舟。",
            "霏微傍青霭，容与随白鸥。",
            "竹阴交前浦，柳花媚中洲。",
            "日落阴云生，弥觉兹路幽。",
            "聊以恣所适，此外知何求。"
        ],
        "notes": "",
        "id": "b189bf50887fdfc5574d24bf4eca20bb"
    },
    {
        "author": "楼颕",
        "dynasty": "唐",
        "type": "诗",
        "rhythmic": "",
        "title": "东郊纳凉忆左威卫李录事收昆季太原崔参军三首 一",
        "preface": "",
        "paragraphs": [
            "水竹谁家宅，幽庭向苑门。",
            "今知季伦沼，旧是辟疆园。",
            "饥鹭窥鱼静，鸣鸦带子喧。",
            "兴成秪自适，欲白返忘言。"
        ],
        "notes": "",
        "id": "f9ce4689f6924d78c38b0bcc2ea063c0"
    },
    {
        "author": "楼颕",
        "dynasty": "唐",
        "type": "诗",
        "rhythmic": "",
        "title": "东郊纳凉忆左威卫李录事收昆季太原崔参军三首 二",
        "preface": "",
        "paragraphs": [
            "纳凉每选地，近得青门东。",
            "林与缭垣接，池将沁水通。",
            "枝交帝女树，桥映美人虹。",
            "想是忘机者，悠悠在兴中。"
        ],
        "notes": "",
        "id": "5abdda0d05194abcbac76d82996a1764"
    },
    {
        "author": "楼颕",
        "dynasty": "唐",
        "type": "诗",
        "rhythmic": "",
        "title": "东郊纳凉忆左威卫李录事收昆季太原崔参军三首 三",
        "preface": "",
        "paragraphs": [
            "林间求适意，池上得清飙。",
            "稍稍斜回檝，时时一度桥。",
            "水光壁际动，山影浪中摇。",
            "不见李元礼，神仙何处要。"
        ],
        "notes": "",
        "id": "3c34d7c1fe48857264376b4638c53b60"
    },
    {
        "author": "楼颕",
        "dynasty": "唐",
        "type": "诗",
        "rhythmic": "",
        "title": "西施石",
        "preface": "",
        "paragraphs": [
            "西施昔日浣纱津，石上青苔思杀人。",
            "一去姑苏不复返，岸旁桃李为谁春。"
        ],
        "notes": "",
        "id": "d78baf5b571c9172ca5e447868ff7db5"
    }
]