[
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "天基节静江祝圣乐语口号",
        "preface": "",
        "paragraphs": [
            "五叶尧蓂纪诞弥，庆流文祖已垂基。",
            "星明南极老人寿，春布东皇太乙时。",
            "红入仙桃千岁实，青归御柳万年枝。",
            "岭民喜见升平象，拜手同赓天保诗。"
        ],
        "notes": "",
        "id": "f33846af5cf7b790d4f683b4c5315299"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "王母致语口号",
        "preface": "",
        "paragraphs": [
            "碧虚飞信入蓬莱，约我骖鸾伴侣来。",
            "蔼蔼祥云射虹渚，缤缤香雾下龟台。",
            "喜乘莲叶经琼海，笑指梅花荐玉杯。",
            "圣算自应天地久，蟠桃不计几回开。"
        ],
        "notes": "",
        "id": "f18fb04b837453776391fc2297df8cbe"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "对厅致语口号",
        "preface": "",
        "paragraphs": [
            "相对封人共祝尧，玉觞潋滟酒浮椒。",
            "千山佳气供红旆，一道仁声頼翠轺。",
            "南极仰祈天上寿，东风不隔海滨遥。",
            "恩浓湛露何为报，勉属清忠答圣朝。"
        ],
        "notes": "",
        "id": "33f130fe087a18e28258c01a646a5afd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代益昌宪运两司宴制帅乐语口号",
        "preface": "",
        "paragraphs": [
            "春风旗鼓拥元戎，万马方嘶一洗空。",
            "不惮八千来剑北，始知十二小齐东。",
            "将扶灞上真人业，未说隆中宰相功。",
            "整顿乾坤谈笑事，归来置酒未央宫。"
        ],
        "notes": "",
        "id": "e6a3e1f1b84ada3f65ddb6aadd9a3803"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代蜀总过沔宴制帅",
        "preface": "",
        "paragraphs": [
            "皇天祚宋启真儒，手钥秦关镇蜀都。",
            "方策有之伊吕偶，规模如此汉唐无。",
            "军声劘刜归帷幄，王事驱驰在粟刍。",
            "把酒东湖需捷奏，伫催公衮醉西湖。"
        ],
        "notes": "",
        "id": "e3384a392bdf8dacc561c6ab8eda25ce"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代饯蜀阃赴召乐语口号",
        "preface": "",
        "paragraphs": [
            "自拥雕旗运阃筹，星霜四历玉关秋。",
            "深培根本安全蜀，直用精神定远陬。",
            "琴鹤公将离峡口，樵渔我亦访吴头。",
            "溪山好处俱堪饮，江路相衔醉未休。"
        ],
        "notes": "",
        "id": "b04a6c3ffa1a793d6d597de0a25b90b6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代蜀总赴召宴制帅乐语口号",
        "preface": "",
        "paragraphs": [
            "晓来微雨过前溪，见说桃花水正肥。",
            "人送风帆还紫闼，客随星履近黄扉。",
            "昔陪关上青牛到，今趁辽东白鹤归。",
            "留得春风满全蜀，尚知杨柳赋依依。"
        ],
        "notes": "",
        "id": "6c97613f7d8b03473cf993260e5bbc01"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代襄阃宴新除史制卿乐语口号",
        "preface": "",
        "paragraphs": [
            "一从棋折佐筹帷，凛凛威名塞汉知。",
            "大范老今归去矣，小申公为易新之。",
            "檀溪春草轻车熟，苕霅秋莼短艇宜。",
            "千载岘山磨不朽，重添羊杜两丰碑。"
        ],
        "notes": "",
        "id": "27b3727898c40276fd6b83549e0a7597"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "扬州宴交代丘总领乐语口号",
        "preface": "",
        "paragraphs": [
            "𬴂𬴂牡驾暂临边，淮海东头护玉旃。",
            "春满四郊耕谷雨，云屯万灶饱炊烟。",
            "平山柳絮随丝辔，新水桃花飏彩船。",
            "潋滟一杯拚却醉，明朝有诏侍甘泉。"
        ],
        "notes": "",
        "id": "8b4b4a65cb04f4382330cb0d82df6450"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿城凯还宴将帅乐语口号",
        "preface": "",
        "paragraphs": [
            "新墉屹屹解严围，十万全师破贼回。",
            "元帅拥旄朝授策，将军画箠夜衔枚。",
            "椎牛脔炙欢声动，伐鼓传觞哀拍催。",
            "尽道平淮勋业盛，总须图像上云台。"
        ],
        "notes": "",
        "id": "6a299f397943631d3a00e650df145c38"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "凯还又宴王宣使乐语口号",
        "preface": "",
        "paragraphs": [
            "八年一柱屹长城，此老胸中百万兵。",
            "有造于西棠播颂，穷荒之北草知名。",
            "喧天笳鼓归时乐，揭日旗常旷世荣。",
            "且为平山应少驻，莫辞酩酊尽欢情。"
        ],
        "notes": "",
        "id": "565059d6533bd85afb7e56f6a7ec6db5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "桂林宴交代董侍郎乐语口号",
        "preface": "",
        "paragraphs": [
            "同是虚皇老从臣，海山深处细论心。",
            "金兰谊笃新藩翰，玉笋班趋旧禁林。",
            "对月不妨延桂影，思人惟有护棠阴。",
            "公归定是调商鼎，莫忘梅花雪片吟。"
        ],
        "notes": "",
        "id": "cb8a023aadad7cb5d52f056926614f5b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "桂林宴提刑乐语口号",
        "preface": "",
        "paragraphs": [
            "鹭洲鸳渚久相知，弭节开藩并此时。",
            "越俎况当交使事，举觞何惜话心期。",
            "欣逢桂子三秋候，细和梅花万里诗。",
            "指日骖鸾天上去，倚看接武步丹墀。"
        ],
        "notes": "",
        "id": "913d1bcd3e5b273831478939ecdf888b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "桂林鹿鸣宴乐语口号",
        "preface": "",
        "paragraphs": [
            "玉帐宏开会众英，崭崭头角露峥嵘。",
            "人才数半凌烟赞，姓氏推先月旦评。",
            "桂子风前鹏翮健，梅花雪外马蹄轻。",
            "两魁衣钵须争继，联辔归来昼锦荣。"
        ],
        "notes": "",
        "id": "7e87bc1d9ab93f8d114e1db814946ec9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "荆阃宴交代贾尚书乐语口号",
        "preface": "",
        "paragraphs": [
            "底事元戎辍上流，扬州势更重荆州。",
            "要酬棠笏中原志，坐释枫宸北顾忧。",
            "白羽一挥新玉帐，朱帘半卷旧红楼。",
            "此行整顿乾坤了，公衮莱衣正黑头。"
        ],
        "notes": "",
        "id": "ed980cf9452a9f79751bb3d4664deaf0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "荆阃宴吕马帅乐语口号",
        "preface": "",
        "paragraphs": [
            "海风吹月近中秋，碧玉天高灏气浮。",
            "文武对开王俭幕，主宾同上仲宣楼。",
            "棋边正要看新著，酒畔何妨话旧游。",
            "了却经营宛洛事，入登枢筦赞帷筹。"
        ],
        "notes": "",
        "id": "bc993a25b87b02553dac5d5d64a6e831"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丁亥纪蜀百韵",
        "preface": "",
        "paragraphs": [
            "太岁在娵觜，羲驭正东陆。",
            "羽书西边来，胡骑报南牧。",
            "仓茫星火急，飘忽风雨速。",
            "凭陵我封疆，剽掠我孳畜。",
            "一越摩云险，已污岩岷俗。",
            "再度峰贴隘，重为武阶毒。",
            "胡儿忽令名，见谓鞑靼属。",
            "或疑女真诈，颇讶叠州族。",
            "衣毛不知帛，饮酪非茹粟。",
            "劲弓骨为面，健马铁裹足。",
            "驾言取金夏，其锋不可触。",
            "如竹迎刃解，犹雪以汤沃。",
            "先声张虚疑，我师遽蓄缩。",
            "心已执檄迷，手为望风束。",
            "策昧战为守，计乏奇与伏。",
            "西和久间断，文南暂蹢躅。",
            "将利仅小退，凯音误陆续。",
            "兰臯要寸功，良将半丧衂。",
            "败书丙夜闻，前矛石门宿。",
            "亟令控三关，谨毋费一镞。",
            "鱼梁闭仙原，武林护午谷。",
            "七方对垒持，相戒前辙覆。",
            "县官塞蹊径，战士据林麓。",
            "由是关以外，民皆弃庐屋。",
            "西康至天水，患不翅蛇蝮。",
            "凤集一炬余，地已付麋鹿。",
            "河池本无虞，百里祸尤酷。",
            "群盗沸于鼎，流民凑如辐。",
            "母悲爱子死，夫没嫠妇哭。",
            "城市委焚荡，道路纷怨讟。",
            "于时益昌民，十室空五六。",
            "牙樯嘉陵来，舳舻尾联属。",
            "十乘随启行，驿书转加促。",
            "鼓吹喧后部，旌旗蔽前矗。",
            "两劳使者车，三分元戎纛。",
            "重以溃卒徒，跳梁满山谷。",
            "声言诛不平，未知不平孰。",
            "人情往伤弓，未免惊曲木。",
            "土著避乡井，游手伺风烛。",
            "嗟哉是日也，性命龟未卜。",
            "事机正诪张，天时幸炎燠。",
            "晋边死季龙，周翰奋方叔。",
            "不闻武侯败，街亭诛马谡。",
            "犹有孟明在，焚舟报秦穆。",
            "不待斩楼兰，闻已事薰粥。",
            "搢绅屐欲折，意气喜可掬。",
            "中有山西人，慊若国深辱。",
            "问之何所云，首疾已频𫖹。",
            "大言往者悔，几已溃心腹。",
            "尚为来者忧，不知护头目。",
            "厥今敌虽去，乡道渠已熟。",
            "三关固天险，五都恐日蹙。",
            "不见关以外，处处空杼柚。",
            "朝廷无事时，司农积边谷。",
            "一朝弃粪土，知几十万斛。",
            "民力哀何辜，边人罪难赎。",
            "色虽帷幄喜，骨尚原野暴。",
            "未旌平凉家，方起邹阳狱。",
            "辛苦在貔貅，恩赏归雁鹜。",
            "几效先轸死，不及介推禄。",
            "魏师付乳臭，汉校起奴仆。",
            "平时好糜烂，深刑痛敲朴。",
            "于时在劳来，仍忍逞诛剭。",
            "颇闻富窖藏，悉已发麦菽。",
            "边无一人耕，食能几日蓄。",
            "田里思反业，原堡未修筑。",
            "了无金城图，酣事铜鞮曲。",
            "朽索驾虚舟，空奁著亡局。",
            "纵君不惩艾，而我为惭恧。",
            "我闻报中朝，四境已清肃。",
            "一人万人心，可欺宁可服。",
            "当时屹如山，一二臣可录。",
            "凡此保蜀功，两和李公独。",
            "赵公继一出，颇慰沔人欲。",
            "益昌所毋动，饷臣尼其毂。",
            "公论虽未泯，天幸不可复。",
            "安得如绍兴，魏公任都督。",
            "以口伐可汗，我恨匪元璹。",
            "徒能效曹刿，远谋鄙食肉。",
            "言之貌愈切，至此泪几簌。",
            "客既闻斯言，稽首拜且祝。",
            "九庙宗社灵，百城耄倪福。",
            "德泽在天下，人心久渗漉。",
            "徒以成败论，公等皆碌碌。",
            "伯比议莫敖，𫇭贾知子玉。",
            "春秋过责备，小事书简牍。",
            "子其钳尔舌，毋取斧锧戮。",
            "汉人悔雁门，唐师老鸭绿。",
            "有道守四夷，初何事穷黩。",
            "不战屈人兵，正岂待驱逐。",
            "吾皇天地心，万国囿春育。",
            "畴咨元帅功，非夕则在夙。",
            "出命宣黄麻，入相赓绿竹。",
            "除书从天来，恩礼方隆渥。",
            "三公应鼎象，相与运坤轴。",
            "小夷置蚊蝱，壮志寄鸿鹄。",
            "分无万户印，莞尔一杯醁。",
            "熟慰豪杰心，有诏不盈轴。",
            "尧门万里天，意者未亲瞩。",
            "君相勤外忧，必有宁我蜀。"
        ],
        "notes": "",
        "id": "37db56c97b47ff487694586f6bb1e4fa"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过涪州怀伊川涪翁两先生",
        "preface": "",
        "paragraphs": [
            "昌黎昔作潮州游，潮人百世称名州。",
            "又闻柳州柳子厚，柳人至今爱其柳。",
            "二公皆以文鸣唐，所至不偶为异常。",
            "卒今江海流落地，化作文物声名乡。",
            "涪南僻在巴子国，地绝中州少人物。",
            "天将儒道淑是邦，曾向先朝处羁客。",
            "河南夫子间世贤，山谷老叟人间仙。",
            "一时辙迹相继至，顿使光价增山川。",
            "尝嗟道从孟轲死，一贯谁能接原委。",
            "又嗟诗自杜甫亡，四海谁能造诗垒。",
            "幸生伊洛续圣传，鸢鱼遂复穷天渊。",
            "从而江右振余响，清庙又得存遗弦。",
            "今逾元祐二百载，草木涪人尚知爱。",
            "文章性命虽匪幸，气象风流久皆在。",
            "惜乎两公生盛时，下与屈贾同驱驰。",
            "涪人则幸公不幸，天下应怨涪人私。"
        ],
        "notes": "",
        "id": "27a6730bb2303a79ace98903f456cf92"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿襄阃",
        "preface": "",
        "paragraphs": [
            "江南三月春事浓，人间处处熙东风。",
            "山阴亭下羽觞举，长安水边箫鼓从。",
            "衣冠酣燕太平久，干戈浸钝铁钺朽。",
            "神州风景虽慷慨，已付新亭一杯酒。",
            "皇天佑宋当此时，乃眷畴作邦家基。",
            "水晶宫里毓奇瑞，翼日生此神仙姿。",
            "平时功业在学术，治道边防讲明出。",
            "遂将姬旦勤劳心，一洗吴人侈奢习。",
            "襄阳自昔天下雄，形势今处常蛇中。",
            "彤弓玈矢自临牧，轻裘缓带惟从容。",
            "鸡鸣而起夜无寐，切切安危以身系。",
            "四维盘石罔遗虑，千里毫厘尚深计。",
            "一民未饱公足食，一兵尚寒公以衣。",
            "苍颜皓鬓已若瘠，黄童白叟人其嬉。",
            "瞻言二十三郡国，根本其蕃頼封植。",
            "农知奠枕士超距，岂但边人戒生隙。",
            "几番河檄动汉关，折冲随出精神间。",
            "平淮既敌江汉盛，救邢况尽春秋难。",
            "往时国未一兴役，动以千金大农给。",
            "自公边用足幕府，不费中朝一毫力。",
            "往时餽饷识调师，粟殆不及朞年支。",
            "自公留屯上方略，粒米狼戾如京坻。",
            "规模宏大有如此，古犹其难况今撽。",
            "朝廷宿望四海重，中外先生一人耳。",
            "我闻文正腹有百万兵，西贼闻之心胆惊。",
            "胸中武库今十倍，一尘宜弗轒辒侵。",
            "忠定昔年镇全益，一信五年方做得。",
            "况今终始一勤字，十年之间未尝息。",
            "噫嘻楚人申讨无日休，越人生聚几岁周。",
            "规摹止俟机会至，社稷固頼封疆谋。",
            "史毋比公仅羊杜，雅毋咏公止申甫。",
            "昌唐安得十元吉，平蔡惟须一裴度。",
            "黄扉紫闼深帝思，衮衣赤舄行公归。",
            "愿公寿躬寿王国，牛马下走亦作寿域之黔黎。"
        ],
        "notes": "",
        "id": "9c26301f2f6054f4dc6db22cf377d9f6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠黄虚舟",
        "preface": "",
        "paragraphs": [
            "君不见君家知命今师日，白衫骑馿人不识。",
            "当时画作梁园图，惟有龙眠老仙笔。",
            "又不见异时知命离戎州，终身愿学陶朱游。",
            "能令太史为著语，此比西子同扁舟。",
            "君今名在嫡孙行，数载浮家渚宫上。",
            "秋风细起鲈鱼钓，落日驮成院花样。",
            "孤篷短辔成两奇，一朝复见江南诗。",
            "风流信是古难继，亦有轩轾谁为之。",
            "我知长耳困皂枥，突市冲篱久狂蹶。",
            "逢京兆节仅免辱，入华阴门几遭诘。",
            "不如小艇枫荻洲，水天碧处盟沙鸥。",
            "凌波三叹洛妃恨，招魂一洗湘累愁。",
            "骑馿不下竟为惑，纵苇所之乐何极。",
            "与今坐上嘲子瑜，争似舟中怀李白。",
            "奚庸二亩藜苋图，足归一枕黄粱娱。",
            "持竿鼓枻贵适我，解鞍截镫无从渠。",
            "厥今龙眠麟笔不可复，太史鸾胶尚堪续。",
            "我亦苕溪渔隠徒，亦有水调遗子以一曲。"
        ],
        "notes": "",
        "id": "9c15b9e820ba3f5f81cfd1b8f64aff88"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘清叔襄阳隆中行",
        "preface": "",
        "paragraphs": [
            "老瞒晚当汉道卧，黑云触天月新破。",
            "英雄湖海应如响，独向南阳静中坐。",
            "当时不遇刘豫州，抱膝吟啸谁为酬。",
            "本图一旅复夏祀，岂为万户伸韩仇。",
            "彼攸官渡瑜夏口，非不功名咄嗟就。",
            "甘心蒿布嫁之子，肯以金夫易吾守。",
            "惜乎天下思汉心，是际不及西都深。",
            "皇天不祚机再失，马谡之败云长禽。",
            "空存遗庙千载后，过者犹知袒为右。",
            "呜呼龙乎如有灵，盍使胡营落天狗。"
        ],
        "notes": "",
        "id": "a91c2e65f6e016a58dcfb24017dbf880"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "谒南岳",
        "preface": "",
        "paragraphs": [
            "来谒衡岳山，未穷衡岳境。",
            "𦶟香赤帝殿，恭祈国寿永。",
            "婆娑禹指山，仅窥虬龙影。",
            "分枝万派别，功与天地准。",
            "悦亭万竹间，倚丘甫俄顷。",
            "披云挹苍翠，俗虑须苏醒。",
            "王事属有程，山容看难尽。",
            "归来短篷底，梦断青松径。",
            "云开为韩子，雪霁朱张咏。",
            "必如三先生，人与此山称。",
            "我生等培𪣻，安敢乔岳并。",
            "好峰七十二，讵可一朝竟。",
            "男儿万里眼，长啸付一瞬。",
            "终朝摘星斗，寘身祝融顶。"
        ],
        "notes": "",
        "id": "a1827a73f60cecc735bc8552eaf27f86"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "咏衡岳禹柏",
        "preface": "",
        "paragraphs": [
            "我来衡山下，古梵见老柏。",
            "森然星野分，亶有神明力。",
            "风霜饱更练，雨露富培埴。",
            "岳灵共长久，造化与消息。",
            "本盛柯叶茂，夫岂一朝积。",
            "中断寻复续，生意仁一脉。",
            "亦由功万世，何止祚四百。",
            "五子叹将否，一旅少康出。",
            "此殆皇天意，髣髴留禹迹。",
            "倚为赤帝佐，正此苍官色。",
            "存古追蠡在，比休玄圭锡。",
            "稽首千万年，五丁谨封植。"
        ],
        "notes": "",
        "id": "e219f969f54bd3ae7f50c26c7aab73b5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "跋曾玉堂训子十诗",
        "preface": "",
        "paragraphs": [
            "玉堂义方训十字，衍而六百十六言。",
            "一门翁季自师友，尽出学问之根源。",
            "彼援遗书诫敦严，暨昶以义名沉浑。",
            "争如此作旨哉味，足使闻者推而尊。",
            "虽然责善友之义，仕教之忠古皆尔。",
            "读其诗可知其人，非是父不生是子。",
            "书绅我亦且服膺，过庭夫岂弗由礼。",
            "触屏教谄势利徒，得不为之望风愧。"
        ],
        "notes": "",
        "id": "a643fd5e99d3845f68babcf055bfdde1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "戊申和嘉兴守瑞麦行",
        "preface": "",
        "paragraphs": [
            "瑞麦歌怀安，三岐及六穗。",
            "嘉祥不虚出，良以气和致。",
            "人言一草木，华枯且为异。",
            "况兹一曰食，有是三足记。",
            "此邦今扶风，中兴号佳地。",
            "去年岁千厄，众惧忧莫弭。",
            "入春雨旸若，嘉验应期至。",
            "贤侯政事师，其清一杯水。",
            "孜孜布上德，念念在民事。",
            "东都循吏孰，渔阳史君似。",
            "一麦露双颖，异世风同轨。",
            "华黍续新雅，嘉禾继前瑞。",
            "老夫卧陋巷，闻此跃而起。",
            "一廛猥受滕，二天幸托冀。",
            "谁谓大庆赉，俯亦及憔悴。",
            "自今丰年兆，不苦力田匮。",
            "当知太守心，根源自宫閟。",
            "务丰且重谷，感召至兹类。",
            "昔襦今五袴，千里共衣被。",
            "相逢二三叟，相庆更相慰。",
            "不图田里叹，转作讴歌喜。",
            "酡颜溢乡老，欢声浃邻比。",
            "余波賸沾丐，罔功有余愧。",
            "摅毫颂公德，拜手及公赐。",
            "长安咫尺天，政声转闻易。",
            "嘉汝龚黄绩，宽予尧汤备。",
            "归衮陈归禾，经纶展斯志。"
        ],
        "notes": "",
        "id": "56d9ef7d47414429510281cade775346"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉夏咏月岩",
        "preface": "",
        "paragraphs": [
            "老蟾窃灵药，堕魄下尘寰。",
            "迹误采石江，名虚巫峡山。",
            "长风送之来，寄影千丈岩。",
            "列壁当层云，虚白生光寒。",
            "婆娑仙桂影，中著孤根蟠。",
            "宛宛学扇初，盈盈一钩弯。",
            "如出沧海头，半揭烟霄端。",
            "风雨不改度，晦朔从循环。",
            "山灵夺天目，作此奇哉观。",
            "阅尽来去人，了不苍其颜。",
            "所欠断鳌始，一阙难磨镵。",
            "凭谁驾长梯，取置怀袖间。",
            "为施玉斧工，修作宝鉴团。",
            "岂无女娲之手吕翁指，运此神造应非难。",
            "何如存我真面目，妩媚一笑只作青山看。"
        ],
        "notes": "",
        "id": "59424640ac3e453fbdbbb48c5f90eada"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "咏丫头岩",
        "preface": "",
        "paragraphs": [
            "我尝采石山头见蛾眉，且看浓粧淡抹两湖宜。",
            "何物老妪生此儿，又覩双髻尤为奇。",
            "五丁刻画盘古时，黛绿常假山灵施。",
            "春风阅尽不肯笄，素螺头立鬓不丝。",
            "梳云沐雨容为谁，相逢婉娈是似之。",
            "古今知几经品题，我困暑役何能诗。",
            "祗疑前山月鉴故半亏，嫦娥妬吝耶焉知非。"
        ],
        "notes": "",
        "id": "b6ae5e603dff2da0df61577071c805fb"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚戌过浯溪读中兴碑",
        "preface": "",
        "paragraphs": [
            "峿山一何青，浯水一何绿。",
            "上有唐朝碑，苍崖与天矗。",
            "清庙倣遗音，灵武号实录。",
            "其笔走风雷，其文贵金玉。",
            "曾经两贤手，足耀千载目。",
            "后来纪名氏，前镵后且续。",
            "岂无黄绢辞，中寓白圭读。",
            "一辞不敢措，我惧此碑辱。",
            "虽然勿泥古，咏叹岂不足。",
            "岳将降甫申，吾皇车攻复。",
            "将墨东海水，且汗南山竹。",
            "勒功岱嵩顶，岂但清溪曲。"
        ],
        "notes": "",
        "id": "b9ad2b59f585e36006e0e3fd82665f03"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和士友傅勉之喜雨韵",
        "preface": "",
        "paragraphs": [
            "老生本不学军旅，来护荆州国门户。",
            "惭无善政格休征，未能雨十与风五。",
            "今年甫幸登麦喜，入夏又以槁苗苦。",
            "骄阳杲杲地欲赤，身愿为骍措无所。",
            "瓣香惟有老天告，难以中心共人语。",
            "当知岁计国计关，不但区区饱吾楚。",
            "我持皇穹不绝物，宁忍赤子失其乳。",
            "弥旬果尔三沛泽，靡间西郊与南亩。",
            "灌园遂省桔槹力，行道奚忧豆箪呼。",
            "农皆眉间有色喜，士亦胸中以奇吐。",
            "炎埃万里一洗空，手扇为之却纨羽。",
            "我愿天地朝野和，常若渊泉以时溥。",
            "多谢丰隆屏翳已奏功，毋使吾民复咨雨。"
        ],
        "notes": "",
        "id": "6990eb62970988cae2c81946c4531a6f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "咏荆州瑞莲",
        "preface": "",
        "paragraphs": [
            "莲之为瑞固有之，水神岂肯轻钟奇。",
            "双花仅见子辱表，并蒂尝著原父诗。",
            "未如今年荆州幕，拔萃出类罗方池。",
            "二花三花四五花，至于六花同一枝。",
            "根荄太华玉井藕，仿佛函德铜池芝。",
            "晓来朝日千叶开，宛若群玉齐顷葵。",
            "花工示人厥有象，岂止绿沉而红依。",
            "花中独此号君子，爱莲有说闻濂溪。",
            "方今众贤聚本朝，左右周召而皋夔。",
            "朝和物和天地和，荐之千载之一时。",
            "主人生平不好异，一见错愕开双眉。",
            "此天产也岂人力，赋此直欲同僚知。"
        ],
        "notes": "",
        "id": "35ae717681e9b3631a2c65c5532c2b34"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "晓行梧桐岭",
        "preface": "",
        "paragraphs": [
            "担簦畏炎暑，肃肃问宵征。",
            "马首已十里，鸡声才五更。",
            "云迷青障小，月挂玉钩横。",
            "农舍欲安挽，戒奴毋大惊。"
        ],
        "notes": "",
        "id": "2dbac3cccca3a91577c484f9a670af68"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "轿中假寐",
        "preface": "",
        "paragraphs": [
            "孤枕欠晓梦，短舆偿午眠。",
            "篮摇小儿卧，龛定老僧禅。",
            "少瞑溪山眼，良劳仆从肩。",
            "醒来斜日暮，亟唤玉骢鞭。"
        ],
        "notes": "",
        "id": "d6c7cc033ad0b9aa923b967ebb2a0c9d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过京山",
        "preface": "",
        "paragraphs": [
            "总角嬉游处，重来转盼然。",
            "溪山犹昨日，朋友尽中年。",
            "旧话逢人说，新诗为客传。",
            "唤回风雨梦，犹记北窗眠。"
        ],
        "notes": "",
        "id": "831808b8a7620b799ae97eb3d2a05802"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入郢访张学宾因覩旧句有感",
        "preface": "",
        "paragraphs": [
            "此君尝识面，阅八载重来。",
            "倦鸟欣曾宿，栖鸾去不回。",
            "墙阴余旧墨，砌下长新苔。",
            "多谢东屏主，时时为拂埃。"
        ],
        "notes": "",
        "id": "cef6127ae1c5041dbdd8371817f5474a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登郢州白雪楼",
        "preface": "",
        "paragraphs": [
            "野迥乾坤阔，楼高岁月深。",
            "江山不今古，人物几登临。",
            "云影埋荆树，风声快楚襟。",
            "何须唤商女，白雪想遗音。"
        ],
        "notes": "",
        "id": "7b44f40962e7e45b07df1406a9c3bf7b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登郢州四望亭",
        "preface": "",
        "paragraphs": [
            "夐出烟尘表，乾坤指顾中。",
            "数峰连野迥，一水与天通。",
            "沙外迎孤鹜，云边数乱鸿。",
            "家山在何许，心与大江东。"
        ],
        "notes": "",
        "id": "064811d64547e86ff02bc417bec44b00"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "蜘蛛和韵",
        "preface": "",
        "paragraphs": [
            "物有小而智，虚簷寄微缕。",
            "了不介天地，何以芘风雨。",
            "蜂虿尝自投，螳螂不敢侮。",
            "去面类汤网，取象得羲罟。",
            "丝吐虽非蚕，蝇视有如虎。",
            "真巧非人为，羞煞金针女。"
        ],
        "notes": "",
        "id": "abbbecb9dff8ca2a0b9cd962103d0df9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入蜀垫江道间  其一",
        "preface": "",
        "paragraphs": [
            "纸被夜受用，布袍朝奏功。",
            "光阴半行客，气象一衰翁。",
            "何事朝伊夕，才非雨即风。",
            "年华苦相背，归去又匆匆。"
        ],
        "notes": "",
        "id": "a6f2ed63eb13e36bf8714d537b946104"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入蜀垫江道间  其二",
        "preface": "",
        "paragraphs": [
            "驿路交游熟，江山契分生。",
            "故人梅扑面，薄幸柳忘情。",
            "马跃霜桥步，鸡啼月店声。",
            "豹狼俱敛迹，应避使车行。"
        ],
        "notes": "",
        "id": "975b222daa28e7a523f7bd647ba6a82a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用从军古云乐为韵贺杨觉甫制干  其一",
        "preface": "",
        "paragraphs": [
            "海宇材能盛，风云气类从。",
            "一贤居上介，千里折遐冲。",
            "咨事须孙楚，论诗得正封。",
            "城东未为好，终不似乌龙。"
        ],
        "notes": "",
        "id": "d0dcebd1dbb72a507e5f29d42776504c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用从军古云乐为韵贺杨觉甫制干  其二",
        "preface": "",
        "paragraphs": [
            "明君切西顾，元帅作中军。",
            "宾客湖南上，人才冀北群。",
            "三鳣存绛帐，一鹗在青云。",
            "磊磊轩天地，诗书有隽勋。"
        ],
        "notes": "",
        "id": "640b8649e100ea48349ae11c26d7ca36"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用从军古云乐为韵贺杨觉甫制干  其三",
        "preface": "",
        "paragraphs": [
            "求士近取材，论人远稽古。",
            "郑公得杜陵，晋公有韩愈。",
            "上思利社稷，下不愧宾主。",
            "斯言宜服膺，余子未足数。"
        ],
        "notes": "",
        "id": "eb4b5a34c978b3efaf660bd09cba9324"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用从军古云乐为韵贺杨觉甫制干  其四",
        "preface": "",
        "paragraphs": [
            "国有金汤在，邻修玉帛云。",
            "夷侵由废雅，苗格自敷文。",
            "当宁形宵虑，公车以岁闻。",
            "便当从幕府，入校道山芸。"
        ],
        "notes": "",
        "id": "bca2dc69586d747a2b856fae19c78d5b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用从军古云乐为韵贺杨觉甫制干  其五",
        "preface": "",
        "paragraphs": [
            "伊昔先贤心，天下等忧乐。",
            "时分蜀道弓，虑切汉关钥。",
            "挥刃得屠牛，察脉宽扁鹊。",
            "岷峨望不浅，持酒为君酌。"
        ],
        "notes": "",
        "id": "5ccabe8db6ff7d9ca7261fa0dc1af63e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用谈笑青油幕为韵贺吴叔永制机  其一",
        "preface": "",
        "paragraphs": [
            "取士虽多术，知人在片谈。",
            "文书今倚重，谋议许相参。",
            "饵陋贾生五，策明刘蜕三。",
            "坤舆方厚载，朋利得西南。"
        ],
        "notes": "",
        "id": "bb0a80b52235c8c28bf5ca42449ee225"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用谈笑青油幕为韵贺吴叔永制机  其二",
        "preface": "",
        "paragraphs": [
            "勋业登天难，易者付嬉笑。",
            "公驾鹍鹏风，来把鲸鳌钓。",
            "自比小管乐，致主在周召。",
            "此突岂待黔，早晚有明诏。"
        ],
        "notes": "",
        "id": "61eac46761d8b2e41fdbd254e3cc7cec"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用谈笑青油幕为韵贺吴叔永制机  其三",
        "preface": "",
        "paragraphs": [
            "弟兄眉最白，人物眼常青。",
            "论事犹迎刃，谈兵若建瓴。",
            "𬣙谟皆上策，道德有强形。",
            "办却聊城矢，还书剑阁铭。"
        ],
        "notes": "",
        "id": "011e22f00996f2f9d842978bd2482482"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用谈笑青油幕为韵贺吴叔永制机  其四",
        "preface": "",
        "paragraphs": [
            "唐边重秦陇，蜀鉴在江油。",
            "不易九鼎重，方兼四履忧。",
            "其间不容发，自此可前筹。",
            "局面西风异，从容夜观谋。"
        ],
        "notes": "",
        "id": "3f1c405d333ca06c9fa0554ba48a63d3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用谈笑青油幕为韵贺吴叔永制机  其五",
        "preface": "",
        "paragraphs": [
            "未登紫薇垣，惭依红莲幕。",
            "于巷为遇主，自牖常纳约。",
            "我生类巢燕，君闻羡臯鹤。",
            "听取舆人言，岷峨小难著。"
        ],
        "notes": "",
        "id": "04ba4b4f21a04c49e94c11142bc675c5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题剑门寺贺费伯矩韵",
        "preface": "",
        "paragraphs": [
            "不见台城事，君毋说苦空。",
            "佛随千劫尽，人与万山雄。",
            "吊古春酤绿，谈兵夜烛红。",
            "终宵皎无寐，万壑响松风。"
        ],
        "notes": "",
        "id": "f09d6f5bf06fd1e70e8257ec9bbd2819"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登阆州锦屏",
        "preface": "",
        "paragraphs": [
            "久识屏山面，今朝得胜游。",
            "桥梁横古渡，树影倒中流。",
            "风定春樯度，烟轻晚市收。",
            "凭栏谁领解，一鹭点沙洲。"
        ],
        "notes": "",
        "id": "5bf0b575fb7cf3c1be39dfca2d8c4679"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登果州金泉山和韵",
        "preface": "",
        "paragraphs": [
            "故迹存栖鹤，高风扫镜鸾。",
            "烟霞扃地邃，冰雪照人寒。",
            "妙句挥浓墨，仙颜焕渥丹。",
            "虽云归棹晚，犹及附飞翰。"
        ],
        "notes": "",
        "id": "bc60cc6a571600a0bd9b27c673ee4237"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过忠州访酆都观  其一",
        "preface": "",
        "paragraphs": [
            "是山来自古，与世类相忘。",
            "雨染新苔翠，风吹老柏香。",
            "神仙多汉魏，祠像半隋唐。",
            "几许烟霞侣，相从老此乡。"
        ],
        "notes": "",
        "id": "552de1b63ac97281528fa14cd64d1162"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过忠州访酆都观  其二",
        "preface": "",
        "paragraphs": [
            "迥绝尘埃表，宁无造物司。",
            "鹿驯贪客过，龙老恶人窥。",
            "丹去炉仍在，云生洞愈奇。",
            "归舟天尽际，杖履复何时。"
        ],
        "notes": "",
        "id": "43008f654aab00b253bfcb4ede4a7006"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过江陵和黄虚舟韵  其一",
        "preface": "",
        "paragraphs": [
            "诗从双井来，太史氏复作。",
            "一苇天地旋，玄酒滋味薄。",
            "有田付鸰原，比屋頼虎幄。",
            "却笑草玄池，投阁嗟寂寞。"
        ],
        "notes": "",
        "id": "f1b6ae76e37561f4783cf103dc29494f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过江陵和黄虚舟韵  其二",
        "preface": "",
        "paragraphs": [
            "达人乐所乐，小智忧其忧。",
            "平生见飞鸢，常忆马少游。",
            "门前车骑喧，孰与园林幽。",
            "虚舟苟欲去，鸥鹭犹当留。"
        ],
        "notes": "",
        "id": "fad582c291fedef0c00c3032ce0fbd0a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过江陵和黄虚舟韵  其三",
        "preface": "",
        "paragraphs": [
            "闻公有泊渚，不远在异林。",
            "想胜辋川画，时作梁父吟。",
            "绛帐岂陈迹，草堂向遗音。",
            "朝市有真隠，入山无求深。"
        ],
        "notes": "",
        "id": "f6dc74a36ce615c64b793d0a80d15a06"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过江陵和黄虚舟韵  其四",
        "preface": "",
        "paragraphs": [
            "士有似之者，异世而同科。",
            "草亭今兰亭，人物晋永和。",
            "于水鲜可钓，有酒旨且多。",
            "叩舷欠孺子，一赋沧浪歌。"
        ],
        "notes": "",
        "id": "542e72df35ebab6d7b34f7462a414079"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "襄州道间骤寒",
        "preface": "",
        "paragraphs": [
            "涉尽江湖道，嗟嗟寸步难。",
            "风敲芦叶响，雨作菊花寒。",
            "市酒无嫌薄，征衣正怯单。",
            "家山在何许，回首路漫漫。"
        ],
        "notes": "",
        "id": "a8e472d2103ae3b79e1b7d232132531c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和罗季能上巳习池送客",
        "preface": "",
        "paragraphs": [
            "一雨洗红蔫，春深昼欲眠。",
            "绿潭波滉漾，紫陌骑联翩。",
            "禊事怀觞豆，官身苦槛圈。",
            "只今王逸少，重见习池边。"
        ],
        "notes": "",
        "id": "84e798d7f3762376059017310d8ee2b5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过樊城用刘清叔韵",
        "preface": "",
        "paragraphs": [
            "古垒连边色，烟芜带夕阳。",
            "千年周翰祀，一瓣楚人香。",
            "楼堞新宏壮，丘墟几废荒。",
            "客怀明哲戒，飞梦绕吴乡。"
        ],
        "notes": "",
        "id": "b89ff09ba6cc3391c68a7070b64dece6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登岘山用刘清叔韵",
        "preface": "",
        "paragraphs": [
            "向来碑在所，今见下牛羊。",
            "魂逐江山老，名流史传香。",
            "吴谋千载伟，晋事一丘荒。",
            "不用凭高看，中原尚鹿场。"
        ],
        "notes": "",
        "id": "2766008b550500dc7703990aa5830c4f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "淮西幕自皂口入颍道间作",
        "preface": "",
        "paragraphs": [
            "竟日百余里，相逢三数家。",
            "平岗尽茅苇，沃壤旧桑蔴。",
            "短树巢归燕，荒城宿乱鸦。",
            "兴亡谁与问，马首夕阳斜。"
        ],
        "notes": "",
        "id": "09d637bf2e3dfe34e69d4af98b1457d3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "至颍州访故老",
        "preface": "",
        "paragraphs": [
            "去汴五百里，通淮十八村。",
            "荒原王翦骨，废井伍奢魂。",
            "旧筑河南坞，新城塞北屯。",
            "百年遗爱在，六一故碑存。"
        ],
        "notes": "",
        "id": "cd9a29f2020d4ae335569a51bbae001e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "离颍州道间",
        "preface": "",
        "paragraphs": [
            "战场千古地，咫尺是京河。",
            "远磴连荒壁，深林长乱柯。",
            "路迷人迹少，草密兽蹄多。",
            "忆著中原事，令人抚剑歌。"
        ],
        "notes": "",
        "id": "7de527c4ad1e052a1470464d33c3abe8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "晓行颍上县",
        "preface": "",
        "paragraphs": [
            "斗大一城垒，角分双佛图。",
            "戍营多甲士，耕陇少丁夫。",
            "月落鸡声杳，风高雁影孤。",
            "征人皎无寐，趣马问征途。"
        ],
        "notes": "",
        "id": "2dfc15d232d5efdb29e7e00d4310ee58"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "八公山忆廉颇",
        "preface": "",
        "paragraphs": [
            "在楚犹在赵，始终同一颇。",
            "晚年犹矍铄，劲气肯消磨。",
            "非老无能也，如时不利何。",
            "汉皇还拊髀，用壮莫蹉跎。"
        ],
        "notes": "",
        "id": "88661a216d94fbf36c1c189bd1c03302"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "淮淝忆幼度",
        "preface": "",
        "paragraphs": [
            "世未闻风鹤，香囊一少年。",
            "秦非无敌者，晋固有人焉。",
            "社稷一枰上，山河孤注然。",
            "江东正朔在，或者诿诸天。"
        ],
        "notes": "",
        "id": "90aafc900a76ccf2997e8550e3ee4d6c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "黄州上巳和王子方雪堂韵",
        "preface": "",
        "paragraphs": [
            "五年安出处，斯道系污隆。",
            "血指笑余子，头颅老此公。",
            "屋梁悬落月，花卉带香风。",
            "生气镇长在，大江流不穷。"
        ],
        "notes": "",
        "id": "2aa0430914b9006b8543102aa61e1a5f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠富春子",
        "preface": "",
        "paragraphs": [
            "向说淮东役，江东始见时。",
            "相逢无别语，所问者归期。",
            "戎马纷何已，蓍龟圣得知。",
            "天津桥上看，成此蔡功谁。"
        ],
        "notes": "",
        "id": "26de3246b7d12fa45c72dce9ab72c04a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠郑通庵",
        "preface": "",
        "paragraphs": [
            "与子前言戏，惊人昨梦然。",
            "办心求学道，绝口戒谈天。",
            "适我烟霞外，任渠牛斗边。",
            "明年茅屋下，共玩养生篇。"
        ],
        "notes": "",
        "id": "4fb537390f839a19a2379f9188f73a37"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送扬州胡倅赴堂召  其一",
        "preface": "",
        "paragraphs": [
            "击楫同呼渡，勤公佐此州。",
            "边防新绩用，湖学旧源流。",
            "未了平戎檄，还催向阙舟。",
            "君王方仄席，樯燕勿迟留。"
        ],
        "notes": "",
        "id": "fc60d86d5643dbd6c3594a03843b9efc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送扬州胡倅赴堂召  其二",
        "preface": "",
        "paragraphs": [
            "里社久相于，深知我计疏。",
            "壮怀方磊磊，别语又渠渠。",
            "竟日犹传箭，何时可荷锄。",
            "烦君看三径，松与菊何如。"
        ],
        "notes": "",
        "id": "92f3220b1bf8aad3b86052e137c7579b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠李尉归霅川",
        "preface": "",
        "paragraphs": [
            "佩弦示良规，恤纬寓忧抱。",
            "人为海鸥惧，谁谓屋乌好。",
            "子别肯赠言，我愧未闻道。",
            "药石十数字，唤醒知几早。"
        ],
        "notes": "",
        "id": "dd3f172be3f9cc41f9d1a912325aac82"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和清湘蒋省干酒色财气韵  其一",
        "preface": "",
        "paragraphs": [
            "烂醉非生涯，小人若甘醴。",
            "斧斤戕天和，狂药害正礼。",
            "可惜竹溪逸，不饮颍之水。",
            "名教有余乐，公未知趣耳。"
        ],
        "notes": "",
        "id": "82146d131b81c0fd6871520c1301c749"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和清湘蒋省干酒色财气韵  其二",
        "preface": "",
        "paragraphs": [
            "风花落春红，岁寒傲霜竹。",
            "彼欲褒姒笑，焉知周人哭。",
            "白发悲梨园，芳草惨金谷。",
            "无使桑间音，乱我杏坛曲。"
        ],
        "notes": "",
        "id": "0cda96a9223f41669ac824eb8295c6ff"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和清湘蒋省干酒色财气韵  其三",
        "preface": "",
        "paragraphs": [
            "网者弃鱼小，猎人贪鹿肥。",
            "不见阿堵物，见恶宁馨儿。",
            "铜山变荆棘，锦帐启藩篱。",
            "万物与同毁，千驷吾何为。"
        ],
        "notes": "",
        "id": "ba3b0678de15351b83ba823d442ec1fa"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和清湘蒋省干酒色财气韵  其四",
        "preface": "",
        "paragraphs": [
            "乾坤一枰棋，今古一杯酒。",
            "悲哉易水筑，陋矣鸿门斗。",
            "将军跨下出，宰相篑中有。",
            "唾面使自干，拭之费人手。"
        ],
        "notes": "",
        "id": "8a84e6892ff14b9873692b45a82a5027"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "小亭闲止",
        "preface": "",
        "paragraphs": [
            "草草家林适，时时步屐过。",
            "跨流通略彴，枕岸拟䍧牱。",
            "墙外千竿竹，亭阴数亩荷。",
            "年丰遂闲止，老境足婆娑。"
        ],
        "notes": "",
        "id": "20cdca66a7f7fff459f8bbf72a70228c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宣公祠",
        "preface": "",
        "paragraphs": [
            "公不生唐世，贞元事若何。",
            "主恩思报切，臣罪忤时多。",
            "佞舌攻何忍，刚肠死不磨。",
            "倚兰凝伫久，一鹭点沧波。"
        ],
        "notes": "",
        "id": "d382ac58bd0c17882d4e3028af118c3d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "招里巷诸友和韵",
        "preface": "",
        "paragraphs": [
            "小有家林适，归来已恨迟。",
            "引杯怀楚舞，饱饭和陶诗。",
            "慷慨多新语，绸缪半旧知。",
            "夜深桥雪滑，亟命短筇支。"
        ],
        "notes": "",
        "id": "e7790f8b958bda063d5a5c83b21d66c5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "诸友迟留待雪再用韵",
        "preface": "",
        "paragraphs": [
            "护风须饮剧，待雪拚眠迟。",
            "举席俱佳客，挥毫尽好诗。",
            "冷芗梅畔觉，清响竹间知。",
            "莫忆征鞍梦，从渠月下支。"
        ],
        "notes": "",
        "id": "020655b79caf5a9b7b37611ed2dc2712"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉赴桂初宿会江驿用徐意一韵",
        "preface": "",
        "paragraphs": [
            "江海三吴会，萍途一昔栖。",
            "路迎来阜北，船趁长潮西。",
            "鱼鸟随情适，鹏蜩付物齐。",
            "羊裘人底处，烟雨故踪迷。"
        ],
        "notes": "",
        "id": "30f1ce0ff9a2e913721677c28872e5a1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过三衢道士郑云谷出示谢叔达诗因和韵",
        "preface": "",
        "paragraphs": [
            "世事阅江浪，高情寄空云。",
            "佳气挹西爽，好风来南薰。",
            "交情怀契阔，行役苦缤纷。",
            "一节岁寒在，东山有此君。"
        ],
        "notes": "",
        "id": "97b358158492b9804bb41d155cd60326"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题醴泉驿  其一",
        "preface": "",
        "paragraphs": [
            "远役三才二，忧端万有斯。",
            "君恩知欲报，子难痛何追。",
            "我马方瘏矣，秋阳更暴之。",
            "愿言行役者，当暑戒驱驰。"
        ],
        "notes": "",
        "id": "44675bb2d861c6363d1f2fd0afd2aea1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题醴泉驿  其二",
        "preface": "",
        "paragraphs": [
            "路遥须到日，官满有归时。",
            "一点终身痛，中途孺子悲。",
            "老难堪此境，咎必有其基。",
            "扶惫随缘去，空余泪雨垂。"
        ],
        "notes": "",
        "id": "c6a83770e27502765b68600a63a1ad6f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题二水光华驿",
        "preface": "",
        "paragraphs": [
            "历历湖南道，骎骎岭右州。",
            "感时僧解夏，触事客惊秋。",
            "雨洗流金虐，风生落木愁。",
            "一萍如寄耳，往梦付悠悠。"
        ],
        "notes": "",
        "id": "325c9eff18ef7351b621a4ee86a66a50"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登独秀台和徐意一韵",
        "preface": "",
        "paragraphs": [
            "老树凭高看，幽禽向静听。",
            "霜轻冬意薄，日正午阴停。",
            "榻侧从他鼾，江头自独醒。",
            "居然山是似，环顾等繁星。"
        ],
        "notes": "",
        "id": "8dacecc04d20c0f12d4cb53864166b32"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "出郊劭农口占",
        "preface": "",
        "paragraphs": [
            "小约宾僚集，相招老父耕。",
            "寺依青带住，人在翠帷行。",
            "叠嶂堆春色，微云护午晴。",
            "时康田里乐，归骑踏花轻。"
        ],
        "notes": "",
        "id": "c1b37ebec3bead36cbdeb494d283bbc3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "劭农归游白龙洞",
        "preface": "",
        "paragraphs": [
            "老龙昔未蜕，尝蛰此山中。",
            "霖雨春畴足，风云夜壑空。",
            "两崖高下倚，一径往来通。",
            "不愿千金剂，惟祈百谷丰。"
        ],
        "notes": "",
        "id": "30d91548e590fe36993fd9d445726cd8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "春日领僚属游龙隠岩",
        "preface": "",
        "paragraphs": [
            "久卧苍崖底，风雷为擘开。",
            "蜕形犹挂石，鳞迹不沾埃。",
            "一水将清贯，数峰推爽来。",
            "浑疑负舟去，烟雨肯低佪。"
        ],
        "notes": "",
        "id": "2d850de9f8189bbde31555dc52048d86"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "一壑冯夷宅，五丁盘古开。",
            "天将作甘澍，地岂著浮埃。",
            "梭化雷陂去，槎乘星渚来。",
            "犹疑真隠在，搜访莫徘徊。"
        ],
        "notes": "",
        "id": "9ecece829f4091e26c3d183527078266"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题千山观",
        "preface": "",
        "paragraphs": [
            "玉笋环星拱，青螺带雾披。",
            "山为天下胜，境占岭南奇。",
            "援笔难穷者，凭阑尽有之。",
            "不因身世累，筑室老于斯。"
        ],
        "notes": "",
        "id": "42171ad11d68560e6f43ff6ba6f1d60b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "禁烟前一日招幕属小集林提干有诗和韵",
        "preface": "",
        "paragraphs": [
            "草草登楼适，英流迈昔贤。",
            "诗篇长庆集，人物永和年。",
            "访古宜联社，伤春又禁烟。",
            "青帘家酒贱，賸饮莫论钱。"
        ],
        "notes": "",
        "id": "0b86e06a5d2f29f6657729f0b7e06c13"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "桂林即事  其一",
        "preface": "",
        "paragraphs": [
            "每测南方候，时惊北客心。",
            "一冬无雁过，三月有蛩吟。",
            "槐暑常临午，梅霖不待壬。",
            "近来知节适，不怕瘴烟侵。"
        ],
        "notes": "",
        "id": "a42aca3567e10b7f5063b4d7334b9f9b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "桂林即事  其二",
        "preface": "",
        "paragraphs": [
            "一日四时具，从来五岭然。",
            "留连落花雨，依约熟梅天。",
            "瘴重常垂箔，春深未脱绵。",
            "新来那戒饮，未夜已思眠。"
        ],
        "notes": "",
        "id": "f1d31bc2f8b6823ebd7090169297cfd8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "霁后登水云阁凭栏偶成",
        "preface": "",
        "paragraphs": [
            "雨过云烟幕，天成水墨屏。",
            "江添半篙绿，山失数峰青。",
            "某寺藏松坞，谁舟系柳汀。",
            "杜鹃声正急，那对夕阳听。"
        ],
        "notes": "",
        "id": "05a47381d15a0ba7e7282ce5cbed046a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "洞庭口占",
        "preface": "",
        "paragraphs": [
            "舟子方将北，封姨不肯南。",
            "去帆冲急浪，古寺隠晴岚。",
            "远渚鸦千百，中流鸥两三。",
            "短篷聊徙倚，底用客程贪。"
        ],
        "notes": "",
        "id": "73fc04b0d658a174135a195c83937bb4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重过岳阳",
        "preface": "",
        "paragraphs": [
            "远役数千里，重来十四春。",
            "山城风景旧，人物岁时新。",
            "官舍多陈迹，君山是故人。",
            "楼头一杯酒，聊涤客襟尘。"
        ],
        "notes": "",
        "id": "84bfea882d82511d96f4792f2094013c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "荆阃偶成",
        "preface": "",
        "paragraphs": [
            "一出峤南道，重来国北门。",
            "词源因老涸，心鉴以忧昏。",
            "可厌惟官事，难忘是主恩。",
            "衷怀谁共语，流得枕边痕。"
        ],
        "notes": "",
        "id": "438871a437262dff4b0bb58603625c5f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题范蠡五湖图  其一",
        "preface": "",
        "paragraphs": [
            "色美示来鉴，功成思去谋。",
            "桂棹与兰桨，羔袖而狐裘。",
            "夏姬宜去楚，妲己肯归周。",
            "恤纬寸心在，铸金千古求。"
        ],
        "notes": "",
        "id": "eb68f256060775d1a48a0d3d54885458"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题范蠡五湖图  其二",
        "preface": "",
        "paragraphs": [
            "美妇天下有，忠臣古来稀。",
            "去国不洁名，避世良知几。",
            "宁侣我舟楫，毋著君宫闱。",
            "平生万事足，偕老五湖归。"
        ],
        "notes": "",
        "id": "6b3d0cf8e8f01cbacf4237810ff25ff6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题范蠡五湖图  其三",
        "preface": "",
        "paragraphs": [
            "江湖存魏阙，翰墨寓规箴。",
            "君看龙眠画，当识鸱夷心。"
        ],
        "notes": "",
        "id": "1bd83a87cf508d7b51123bd3fe37f54d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题黎榷院诗轴",
        "preface": "",
        "paragraphs": [
            "别二十三年，来呼溯峡船。",
            "昨游春梦尔，故友晓星然。",
            "廉誉盈诗卷，忠谋在奏编。",
            "阿蒙顽自若，应笑老穷边。"
        ],
        "notes": "",
        "id": "a3bf04c31ae080d760434f150328c00f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题林路钤诗轴",
        "preface": "",
        "paragraphs": [
            "过眼多陈迹，论心只旧时。",
            "艰难几年事，感慨数公诗。",
            "觅句新尤健，谈兵老不衰。",
            "效颦聊尔耳，莫说姓名谁。"
        ],
        "notes": "",
        "id": "76cd00871918c21e8f84fe1d903c8562"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和吴居父江陵雄楚楼韵",
        "preface": "",
        "paragraphs": [
            "岁月等新戍，风烟只旧游。",
            "柳薇今堡障，苹蓼古沧洲。",
            "索句惭巴和，怀人笑楚优。",
            "中原虽在目，无事莫登楼。"
        ],
        "notes": "",
        "id": "c2e1c2d7818264a8278b71e76548b8b5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲申宁庙挽词  其一",
        "preface": "",
        "paragraphs": [
            "德化勤三纪，仁声溢九州。",
            "澣衣昭禹俭，昃食轸文忧。",
            "润色恢鸿业，艰难启燕谋。",
            "中兴宗汉庙，端自敬天休。"
        ],
        "notes": "",
        "id": "bc00c9c1c24bec4553adc75b01c9d4ee"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲申宁庙挽词  其二",
        "preface": "",
        "paragraphs": [
            "自听山东诏，甘泉息夜烟。",
            "玺膺新玉帛，图贡旧山川。",
            "望切尧民日，忧形杞国天。",
            "中原尤感泣，不独老臣然。"
        ],
        "notes": "",
        "id": "07332f55c8f701a109b328384defe491"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽虞沧江提刑  其一",
        "preface": "",
        "paragraphs": [
            "南渡称名相，西来见嫡孙。",
            "蜀珍交友盛，雍国典刑存。",
            "桂苑连鸣鹿，枫宸拟簉鹓。",
            "平生经济略，雅志在中原。"
        ],
        "notes": "",
        "id": "c74a595ee561f9179b422d0516593a49"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽虞沧江提刑  其二",
        "preface": "",
        "paragraphs": [
            "隼旟三易守，骃辔两观风。",
            "欲扫龙庭穴，犹参虎幄弓。",
            "草余周圄绿，粟积汉屯红。",
            "野渡方横棹，俄成夜壑空。"
        ],
        "notes": "",
        "id": "b0090842180e046a10ff2e235a766768"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽虞沧江提刑  其三",
        "preface": "",
        "paragraphs": [
            "自得沧江胜，归来伴鹤龟。",
            "晚年尤好易，暇日且论诗。",
            "欲问更生佛，非关二竖医。",
            "诸生毋拭袂，公训有余师。"
        ],
        "notes": "",
        "id": "bc00371e9b4efe5774e1af18068fdc0b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽龚致政  其一",
        "preface": "",
        "paragraphs": [
            "师友龟山出，世家熊楚来。",
            "决科轻地芥，种德付庭槐。",
            "禄享千钟养，年登九袠开。",
            "可为朝野惜，袖手老其才。"
        ],
        "notes": "",
        "id": "661d45f18072c548d2f1b1a4663c36ec"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽龚致政  其二",
        "preface": "",
        "paragraphs": [
            "绣节荣分使，斑衣喜拜亲。",
            "方将昌厥后，岂必在其身。",
            "真馆仙游远，佳城瑞气新。",
            "九原看厚报，衮衮耀丝纶。"
        ],
        "notes": "",
        "id": "d0f39fee86ed0bf48ec8ec6c23365bee"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽观使郑尚书  其一",
        "preface": "",
        "paragraphs": [
            "许史推华阅，欧韩策隽名。",
            "风流接南渡，步武到西清。",
            "玉帐劳筹笔，彤墀识履声。",
            "壮怀驰万里，谁坏国金城。"
        ],
        "notes": "",
        "id": "6c6a089d3cf0ef369fbba626e4b02134"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽观使郑尚书  其二",
        "preface": "",
        "paragraphs": [
            "秉钺岷峨去，分弓淮海游。",
            "安危勤阃略，得失假家谋。",
            "不易猗兰操，何伤薏苡羞。",
            "盖棺公论定，知罪付春秋。"
        ],
        "notes": "",
        "id": "377bc6692b71e0b10f410386be172afc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽观使郑尚书  其三",
        "preface": "",
        "paragraphs": [
            "忆昨从游日，乌奴桃李春。",
            "通家联雅好，入幕厕佳宾。",
            "绿野归心切，丹山旧迹陈。",
            "九原多感怆，掩袂重伤神。"
        ],
        "notes": "",
        "id": "f313026b318282ba587f9a9a30dc9799"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴总干  其一",
        "preface": "",
        "paragraphs": [
            "庆积家声远，材优官业长。",
            "胡然啬诸用，竟尔老于乡。",
            "德与年何憾，人期后必昌。",
            "秦原空睇望，惜此典刑亡。"
        ],
        "notes": "",
        "id": "de2b04be671358a20f6e8dff3c461931"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴总干  其二",
        "preface": "",
        "paragraphs": [
            "夙托弥甥列，常怀范叔寒。",
            "门阑多厚盼，樽俎有余驩。",
            "衣笥袍犹恋，书邮墨未干。",
            "官身羁执绋，清泪为公弹。"
        ],
        "notes": "",
        "id": "6ee82c4742bfcec1e78a66662e4c3a58"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴准斋  其一",
        "preface": "",
        "paragraphs": [
            "持此四海准，得之前圣心。",
            "箪瓢富台阁，朝市等山林。",
            "说破先天易，流传正始音。",
            "太原千载后，思者甚于今。"
        ],
        "notes": "",
        "id": "85f4800d02f12cbe2a069137c0212dea"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴准斋  其二",
        "preface": "",
        "paragraphs": [
            "昨缀都人士，尝薰一瓣香。",
            "苍茫问淮浦，缱绻饯河梁。",
            "闻道机缘浅，予人风谊长。",
            "斯文其已矣，草木亦凄凉。"
        ],
        "notes": "",
        "id": "ff655f3fb3e8005328056d86ffd08dc1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴文昌母夫人  其一",
        "preface": "",
        "paragraphs": [
            "懿范儒家出，灵台佛地平。",
            "活人裨惠爱，教子以忠清。",
            "康肃母无愧，中郎女有声。",
            "老天昭德报，兰桂满庭荣。"
        ],
        "notes": "",
        "id": "4256b5bc13820f8411b06e9a2ddfc5a1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴文昌母夫人  其二",
        "preface": "",
        "paragraphs": [
            "庆事一门盛，修龄七袠强。",
            "纶封四大国，彩侍两文昌。",
            "梦幻存真觉，勋庸看显扬。",
            "家山空睇望，惜此令仪亡。"
        ],
        "notes": "",
        "id": "f3b2349b9275e791aeb14b621ce2dd5c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽大资节使史国公  其一",
        "preface": "",
        "paragraphs": [
            "德齿明时冠，诗书正派深。",
            "修名在原隰，雅志已山林。",
            "眼历四朝事，神交千圣心。",
            "老成天不慭，大雅有遗音。"
        ],
        "notes": "",
        "id": "e7053ed11657f1d13dc2615c3391fe05"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽大资节使史国公  其二",
        "preface": "",
        "paragraphs": [
            "早袖经纶手，传之柱石材。",
            "无心到孤棘，有德付三槐。",
            "五鼎方身飨，两楹俄梦回。",
            "百年流泽远，衮衮几公台。"
        ],
        "notes": "",
        "id": "94d42cc48a13c2f9156bacbe103e2ce4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽大资节使史国公  其三",
        "preface": "",
        "paragraphs": [
            "昔缀都曹后，升堂拜父师。",
            "达尊厪异盼，国士沐深知。",
            "鹤发人何在，蝇头字尚遗。",
            "遣车无路送，挥泪望丰碑。"
        ],
        "notes": "",
        "id": "ef181243c9ae5c7a9751eb45ac44b095"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽何司令  其一",
        "preface": "",
        "paragraphs": [
            "太学何蕃誉，当时蔼帝乡。",
            "五联棣华萼，三折桂枝香。",
            "司社腾声望，题舆迓宠光。",
            "奇才今已矣，流庆在虹梁。"
        ],
        "notes": "",
        "id": "1d30c9c81087bde453f8d806db2998e7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽何司令  其二",
        "preface": "",
        "paragraphs": [
            "忆昨初倾盖，同登巴岳楼。",
            "江淮重邂逅，幕府屡绸缪。",
            "梦绝秋城柝，人随夜壑舟。",
            "潜山归路杳，草木亦凄愁。"
        ],
        "notes": "",
        "id": "929827a9e1df46201a91cdb8a34b900d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴鹤林尚书  其一",
        "preface": "",
        "paragraphs": [
            "凤翥鹤林邑，来仪鸳鹭群。",
            "陈谟倾帝听，摛翰媲皇坟。",
            "位且践台斗，心惟寄岫云。",
            "诏纶方夜下，天曷丧斯文。"
        ],
        "notes": "",
        "id": "623f99f2d107f4629839acf60207d6af"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴鹤林尚书  其二",
        "preface": "",
        "paragraphs": [
            "一代儒臣表，三州吏治良。",
            "遗言了生死，新志尽行藏。",
            "昔梦崖何异，今知坡可方。",
            "百僚山下路，千载尚名香。"
        ],
        "notes": "",
        "id": "91c36ea103f469c07772ee6887a6c2d4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽吴鹤林尚书  其三",
        "preface": "",
        "paragraphs": [
            "宝屏倾盖早，公壮我丁年。",
            "入幕笑谈旧，升朝礼乐先。",
            "寄书榆柳外，觅句竹梅边。",
            "俯仰成畴昔，空余涕泗涟。"
        ],
        "notes": "",
        "id": "bcaf368d160603df03eb85ce02023e0a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽李楼山观文  其一",
        "preface": "",
        "paragraphs": [
            "展也岷峨秀，钟为柱石臣。",
            "直声留谏纸，硕望压朝绅。",
            "群议王师锐，孤忠主听陈。",
            "天其昌我宋，尧舜致君民。"
        ],
        "notes": "",
        "id": "65374356e6bc3148e340bb9f8ad6681f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽李楼山观文  其二",
        "preface": "",
        "paragraphs": [
            "两登枢辅地，一武宰衡班。",
            "利泽才膺寸，良方缩肘间。",
            "重为千载惜，竟老十年闲。",
            "回首西州梦，吴中第几山。"
        ],
        "notes": "",
        "id": "f3bdc26272588455635cce8f02d82302"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽李楼山观文  其三",
        "preface": "",
        "paragraphs": [
            "相从剑南幕，公壮我丁年。",
            "寘彼诸生后，荐之明主前。",
            "承颜台衮近，托迹午桥边。",
            "壤厦千秋隔，潸然老泪涟。"
        ],
        "notes": "",
        "id": "1503925bbbd5df03e854ed6b63ab8756"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽肇庆胡守  其一",
        "preface": "",
        "paragraphs": [
            "湖学源流盛，乡评闻望推。",
            "班才列留邸，材岂止分麾。",
            "正拟梅边喜，俄成薤上悲。",
            "人言公不死，兰砌典刑垂。"
        ],
        "notes": "",
        "id": "54d07287fc0e1e41ab7d33fdc6325738"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽肇庆胡守  其二",
        "preface": "",
        "paragraphs": [
            "里闬游从早，江淮契阔稠。",
            "勤君分月驾，共我济风舟。",
            "日者言犹在，辰乎叹莫留。",
            "佳城云水隔，老泪逐江流。"
        ],
        "notes": "",
        "id": "fd6820df6074238d80a105732ffdbc9d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽蜀帅赵侍郎  其一",
        "preface": "",
        "paragraphs": [
            "蜀頼宗臣力，剑光星斗高。",
            "位才登豹尾，身几付鸿毛。",
            "节概公何慊，时艰运适遭。",
            "岷山如不坏，难泯此忠劳。"
        ],
        "notes": "",
        "id": "1fd05f1ff2e8b8bd275404842f07e601"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽蜀帅赵侍郎  其二",
        "preface": "",
        "paragraphs": [
            "西证膏肓急，人推仓扁医。",
            "惜哉当局晚，为此厉阶谁。",
            "公在民犹望，公亡事转危。",
            "忠魂千古在，近有紫岩知。"
        ],
        "notes": "",
        "id": "af15d9b1ae91cde7561bb280673676e2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "池阳清泉旧名鲍公泉又名赵公泉真西山易为清泉坦斋作记",
        "preface": "",
        "paragraphs": [
            "泉流岩窦本来清，易以清名亦狥名。",
            "却笑两公徒蚌鹬，如今赢得坦斋声。"
        ],
        "notes": "",
        "id": "894f6d41590dae259cdd07a3e08d7b02"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "舟过霅川  其一",
        "preface": "",
        "paragraphs": [
            "一簇楼台锁翠烟，雨疏溪阔晚秋天。",
            "西风吹老芙蓉院，两两鸥凫傍水眠。"
        ],
        "notes": "",
        "id": "fc215b6b04727073c6e95eaeba0fbaae"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "舟过霅川  其二",
        "preface": "",
        "paragraphs": [
            "水绕眉峰碧一湾，荻花枫叶暮生寒。",
            "呼船催向渔村宿，要买鲜鲈荐晚餐。"
        ],
        "notes": "",
        "id": "94deb085d75a2655dda603fd4da3d468"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过邻水道间",
        "preface": "",
        "paragraphs": [
            "竹新得雨笋争绿，蕉不知霜花自红。",
            "时候江南二三月，调胹元气此杯中。"
        ],
        "notes": "",
        "id": "18d5eaf9e2ff298cd255d2a0118cae13"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "邻水寺有竹数百竿中有孤梅可爱",
        "preface": "",
        "paragraphs": [
            "萧萧劲竹古君子，凛凛孤梅节妇人。",
            "不作东风蝴蝶梦，短篱流水一家春。"
        ],
        "notes": "",
        "id": "08f64495222e3bdd9328d3a56be3a9af"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "访阆州读书岩",
        "preface": "",
        "paragraphs": [
            "从来廊庙出山林，师友相资好弟兄。",
            "料得至今风雨夜，山神犹记读书声。"
        ],
        "notes": "",
        "id": "43fa1db2411a2fcccc828e87ee536574"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题利州道上江月轩",
        "preface": "",
        "paragraphs": [
            "何用朝朝夜夜钟，一拳打透彻虚空。",
            "诗僧不见禅僧老，月自西沉江自东。"
        ],
        "notes": "",
        "id": "6a2d8a284509d85d794f7fe9dd47e418"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和江陵阙干风雨问讯虚舟韵  其一",
        "preface": "",
        "paragraphs": [
            "使君帘幕锁香篝，方把千金制一裘。",
            "好是孤灯风雨梦，夜深直度野人舟。"
        ],
        "notes": "",
        "id": "a72ea95c99030fd4fa7d0dce292b6cb4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和江陵阙干风雨问讯虚舟韵  其二",
        "preface": "",
        "paragraphs": [
            "无人载酒到联辔，有客携琴午扣扉。",
            "却羡渚宫鱼为乐，菰蒲深处日相依。"
        ],
        "notes": "",
        "id": "1dedd84608be1317a42a516a505db99a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘清叔襄阳草庐韵  其一",
        "preface": "",
        "paragraphs": [
            "白马盟存矢弗寒，玩其肆矣肯泥蟠。",
            "风云未合星先陨，输与江东日月宽。"
        ],
        "notes": "",
        "id": "00f0a64a22c868314885cf98180fbd95"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘清叔襄阳草庐韵  其二",
        "preface": "",
        "paragraphs": [
            "万壑长松几岁寒，老龙曾向此中蟠。",
            "而今肯为苍生起，何止编方蜀顾宽。"
        ],
        "notes": "",
        "id": "c6f9f94045ceef6f7c0be09be69750de"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和尤帅长赠郑通庵韵  其一",
        "preface": "",
        "paragraphs": [
            "生涯休问粟储缾，有酒盈樽不用醒。",
            "已分我生箕斗直，车船奚用命奴星。"
        ],
        "notes": "",
        "id": "fa635f655c5166ea843bbcd62aa5cb3c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和尤帅长赠郑通庵韵  其二",
        "preface": "",
        "paragraphs": [
            "此别何年此会重，翁无占我我占翁。",
            "我官翁卜无相远，闻早归欤计则同。"
        ],
        "notes": "",
        "id": "928ba75e967277efb0651a9ccc8ec801"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "茅山玉晨观和壁间韵",
        "preface": "",
        "paragraphs": [
            "天风吹我上高峰，上到山头日未中。",
            "便可高眠莫归去，人间易得鬓成童。"
        ],
        "notes": "",
        "id": "6d584c0708bd7da1815063916a790465"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "太府寺梅花盛开和曾玉堂韵  其一",
        "preface": "",
        "paragraphs": [
            "姑射丰标惯野塘，不虞水部入佳章。",
            "雪边未了孤山约，尽有春风一面妆。"
        ],
        "notes": "",
        "id": "ef3a4bc120cfe551a7acde4b2e76d1f4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "太府寺梅花盛开和曾玉堂韵  其二",
        "preface": "",
        "paragraphs": [
            "萧萧官舍自寒芳，清梦何从至玉堂。",
            "唱彻凉州太催逼，何如铁石广平肠。"
        ],
        "notes": "",
        "id": "5d039d16a28fe4e16eba2a958f6df224"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠相士钱嬾溪",
        "preface": "",
        "paragraphs": [
            "塞北烟氛扫未开，何劳青眼过江来。",
            "道人已办游山屐，福将谁胜上马杯。"
        ],
        "notes": "",
        "id": "0b6a104e311d22cc29e9ab6379530702"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父红梅韵  其一",
        "preface": "",
        "paragraphs": [
            "独立千林压众葩，正由风骨傲烟霞。",
            "谁教群玉峰头客，也染红裙一幅纱。"
        ],
        "notes": "",
        "id": "8c310e7752413f3b02d83424344d359e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父红梅韵  其二",
        "preface": "",
        "paragraphs": [
            "节士耻随时世妆，若为妩媚著春裳。",
            "何如清淡甘天分，莫与儿曹较色香。"
        ],
        "notes": "",
        "id": "29c454dcc59f6a3d785e356a5a91a2da"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阮梅峰举似题高沙郡圃醉醒亭绝句因继元韵并简萧使君  其一",
        "preface": "",
        "paragraphs": [
            "客有谈君制小亭，旋栽轩竹荫池萍。",
            "应怜春色浓于酒，醉得园花睡不醒。"
        ],
        "notes": "",
        "id": "9afbd30e75b9d88fe0e51dd29d0a7a65"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阮梅峰举似题高沙郡圃醉醒亭绝句因继元韵并简萧使君  其二",
        "preface": "",
        "paragraphs": [
            "杨柳依依拂短亭，看看飞絮又成萍。",
            "老来世味都尝遍，不待邻鸡唤梦醒。"
        ],
        "notes": "",
        "id": "5bc5688e9c265c7a1e1ccaea04385752"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阮梅峰举似题高沙郡圃醉醒亭绝句因继元韵并简萧使君  其三",
        "preface": "",
        "paragraphs": [
            "所寓皆同一旅亭，纷纷万事细如萍。",
            "醉翁能解邦人乐，时一中之勿太醒。"
        ],
        "notes": "",
        "id": "18ca2f3aac7efc05c86e3bc424796031"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和王潜斋韵送闻人松庵  其一",
        "preface": "",
        "paragraphs": [
            "田园芜矣好东归，今昨从渠较是非。",
            "荷子远来无所问，江湖雅志莫相违。"
        ],
        "notes": "",
        "id": "33aecbd672acae482d06e6faa78ec0f4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和王潜斋韵送闻人松庵  其二",
        "preface": "",
        "paragraphs": [
            "子之为术我为官，以易占之火在山。",
            "同在双湖湖上住，大家携手故乡还。"
        ],
        "notes": "",
        "id": "afa8b4607627a2c8c5515608cd92032e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其一",
        "preface": "",
        "paragraphs": [
            "晓起炉烟一缕清，梵音缭绕槛轩行。",
            "须臾日上松梢了，又听斋钟相应鸣。"
        ],
        "notes": "",
        "id": "5d132138ca73bcbc17f8f80112b3c510"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其二",
        "preface": "",
        "paragraphs": [
            "斋罢鸡声转午天，地虚人寂境萧然。",
            "两三衲子自来去，时取茶芽煮涧泉。"
        ],
        "notes": "",
        "id": "cee1ac7401fc845b9d624901453e77e2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其三",
        "preface": "",
        "paragraphs": [
            "簷影亭亭日正中，莓苔不扫绝尘踪。",
            "闭门相共蒲团坐，看读华严一卷终。"
        ],
        "notes": "",
        "id": "eee00cfcca355f51e0c5321a392bcd02"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其四",
        "preface": "",
        "paragraphs": [
            "薄霭垂垂欲暮时，渐生霜气著征衣。",
            "山深不见牛羊下，惟有樵人荷担归。"
        ],
        "notes": "",
        "id": "1bc05b9e1aed1ccc508755314f65344f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其五",
        "preface": "",
        "paragraphs": [
            "烧罢天香月半昏，掩扃才了便呼灯。",
            "窗前诵彻渊明赋，却傍禅床听葛藤。"
        ],
        "notes": "",
        "id": "a4ce6627fc41910d951a07a11faccc24"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其六",
        "preface": "",
        "paragraphs": [
            "月暗山空夜倍长，清谈消遣睡毋忙。",
            "山中新酒幸堪饮，何惜一杯相共尝。"
        ],
        "notes": "",
        "id": "219f1f4f3d0e17d9bf9ad643f87eb870"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其七",
        "preface": "",
        "paragraphs": [
            "四壁寒蛩作苦吟，唤回旅梦约三更。",
            "不知身在禅房宿，误听松风做雨声。"
        ],
        "notes": "",
        "id": "5efb6663dfd7e8aaf349756b460361cd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其八",
        "preface": "",
        "paragraphs": [
            "薄薄新寒透被轻，醒来窗隙弄微明。",
            "山中不用梅花角，自有枝禽报五更。"
        ],
        "notes": "",
        "id": "0ff574db64db8da2a20d357fc4978aab"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其九",
        "preface": "",
        "paragraphs": [
            "俄顷钟声到枕边，朦胧晓色试霜天。",
            "披衣欲起浑无事，赢得平明一觉眠。"
        ],
        "notes": "",
        "id": "4374d62d2248d7e4480b3d049f3e2185"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜兴山房十首  其一〇",
        "preface": "",
        "paragraphs": [
            "稚子敲门唤起休，金乌早照屋山头。",
            "饭余欲看蟠松去，可是今朝作雨不。"
        ],
        "notes": "",
        "id": "d03eb5fbec46a66c5c53fb80e6c57b89"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其一",
        "preface": "",
        "paragraphs": [
            "新来诗思与秋清，野径无人适意行。",
            "道尽青松知小雨，隔林怪在竹鸡鸣。"
        ],
        "notes": "",
        "id": "8a86af2964163fff2dcf9f330aa674e1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其二",
        "preface": "",
        "paragraphs": [
            "闲云一片在尧天，乞得归栖岂易然。",
            "肉食半生空白发，且餐湘菊荐寒泉。"
        ],
        "notes": "",
        "id": "1ad1b209aa91cc7342c0881470d28182"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其三",
        "preface": "",
        "paragraphs": [
            "坡翁昔爱是山中，我以何人敢比踪。",
            "筑室买田居此了，闭门读易保吾终。"
        ],
        "notes": "",
        "id": "b60bc5b15620fd6e8ff70168ce049477"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其四",
        "preface": "",
        "paragraphs": [
            "人生须富贵何时，驷马还家只布衣。",
            "林壑幸便麋鹿侣，不堪寒色逐人归。"
        ],
        "notes": "",
        "id": "87724db471b4192f90869f6027ae56b4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其五",
        "preface": "",
        "paragraphs": [
            "禅房寂寂夜昏昏，相对长明一点灯。",
            "举似新诗共僧话，笑侬绮语污溪藤。"
        ],
        "notes": "",
        "id": "ee997ac2d30396af3cdc1b202f7cf0ab"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其六",
        "preface": "",
        "paragraphs": [
            "尺寸功名几短长，区区驰骛等空忙。",
            "皮毛尽剥丹心在，世味风霜已饱尝。"
        ],
        "notes": "",
        "id": "16fc7238c451e910000243517b896b8f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其七",
        "preface": "",
        "paragraphs": [
            "萧萧风籁助清吟，秋去冬来令又更。",
            "惟有老禅都不管，任它簷铎作何声。"
        ],
        "notes": "",
        "id": "f0ca0b2f6603816fe01d8ef3c38e54cc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其八",
        "preface": "",
        "paragraphs": [
            "邻有山田价似轻，拟求种秫效渊明。",
            "相逢村叟问谁者，叹息年来主屡更。"
        ],
        "notes": "",
        "id": "eb4f92b2a7df793dcba9ee65d8dc8166"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其九",
        "preface": "",
        "paragraphs": [
            "真机浑不露中边，自是闲中小有天。",
            "一饮且拚今日醉，万金不博五更眠。"
        ],
        "notes": "",
        "id": "8e984a6636bc6e0de2cf4ca02dcc8a26"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和山房十咏  其一〇",
        "preface": "",
        "paragraphs": [
            "舟子来催归去休，朔风吹浪打船头。",
            "挑包又作家林计，还是梅开酒熟不。"
        ],
        "notes": "",
        "id": "a66397f52d6e7c8396db4942378d67a8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "定花阻风  其一",
        "preface": "",
        "paragraphs": [
            "客缆相衔系柳边，不禁雪浪苦粘天。",
            "寻常溪口鱼虾贱，今度船留倍索钱。"
        ],
        "notes": "",
        "id": "0c8948fe5500f9a156011620d7050d32"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "定花阻风  其二",
        "preface": "",
        "paragraphs": [
            "准拟新烟定到家，可怜漂泊对风沙。",
            "见他红雨飞篱落，忆杀小园桃杏花。"
        ],
        "notes": "",
        "id": "ce9a7b15ec12b7a19c7a61d3dd61c253"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "定花阻风  其三",
        "preface": "",
        "paragraphs": [
            "绿柳桥头旧酒炉，几番舣棹劳篙夫。",
            "恍疑风撤青帘去，敲尽荆扉闭不酤。"
        ],
        "notes": "",
        "id": "f667e6cba3a2f4f085a7c076a595eebc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "定花阻风  其四",
        "preface": "",
        "paragraphs": [
            "夜色昏昏带远烟，谁家灯火待归船。",
            "小迟月上风须息，且伴白鸥今夕眠。"
        ],
        "notes": "",
        "id": "18212ee3907877bd81f9f2827922ffec"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "定花阻风  其五",
        "preface": "",
        "paragraphs": [
            "边湖六六片时程，况可篮舆度岸行。",
            "西舫东船从此办，任他风浪与阴晴。"
        ],
        "notes": "",
        "id": "0deba0bceaa9ed95e1f1483949fc2b5a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其一",
        "preface": "",
        "paragraphs": [
            "剖破藩篱出一头，要追岩壑老人游。",
            "知他栽得花和竹，髣髴旧时风度不。"
        ],
        "notes": "",
        "id": "273d915ba2a607216416238a3873ca1d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其二",
        "preface": "",
        "paragraphs": [
            "乔木岂能忘故国，结茅聊复纪新亭。",
            "此君玉立傍无友，犹有幽禽静可听。"
        ],
        "notes": "",
        "id": "fa152a5684ea48eb1d5256e7139f54ab"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其三",
        "preface": "",
        "paragraphs": [
            "著我数椽浮翠碧，借公一水漾琉璃。",
            "心闲境乐镇长好，拈起风光总是诗。"
        ],
        "notes": "",
        "id": "cb0163521bc18af10cc40883a8de62b1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其四",
        "preface": "",
        "paragraphs": [
            "竹边闻鹤思高举，松下观禽觉倦飞。",
            "幸有故书千帙在，呼儿共读嗣前徽。"
        ],
        "notes": "",
        "id": "d81c8751f0ceb9883a221b6a82fc87d1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其五",
        "preface": "",
        "paragraphs": [
            "苍苔迹在堂无燕，绿水痕生沼自鱼。",
            "回首钓游徒感慨，何时复古喜而书。"
        ],
        "notes": "",
        "id": "6a2b2b2a15c50da57fe79c75be4f13e1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其六",
        "preface": "",
        "paragraphs": [
            "招来暇日频呼酒，买得清风不用金。",
            "月姊水妃无老态，天光野色有遗音。"
        ],
        "notes": "",
        "id": "9ed95dc7099131736bfad74b0b9ff02f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其七",
        "preface": "",
        "paragraphs": [
            "一室扫除才斗许，几番醉梦与梅清。",
            "雕戈翠节成何事，纸帐蒲团了此生。"
        ],
        "notes": "",
        "id": "f55a2a20ebb520f1d72e71a29168449b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其八",
        "preface": "",
        "paragraphs": [
            "宜琴宜弈尤宜酒，种竹种梅仍种莲。",
            "意得无时不堪适，可人不只是荷天。"
        ],
        "notes": "",
        "id": "3d50b3da235ab6721314da9285770917"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其九",
        "preface": "",
        "paragraphs": [
            "賸种秫秔供靖节，要餐杞菊学天随。",
            "不知底事池塘梦，犹到边城月暗时。"
        ],
        "notes": "",
        "id": "c7e5e23b2d81438d71f4a7fbc749f160"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父小园十咏  其一〇",
        "preface": "",
        "paragraphs": [
            "蜡英要占菊天破，玉树须乘梅雨培。",
            "金粟如来还出世，清香不许别花开。"
        ],
        "notes": "",
        "id": "3f605c9282517a5eeb6e3d0155f47712"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和水竹梅烛韵  其一",
        "preface": "",
        "paragraphs": [
            "南枝肯领众芳随，一点冠名在处知。",
            "摸索暗中香自别，底须绛蜡逼轻肌。"
        ],
        "notes": "",
        "id": "0a7c55de59c32bfabba3a065629004a1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和水竹梅烛韵  其二",
        "preface": "",
        "paragraphs": [
            "谁将花烛聘东风，与海棠时恨不同。",
            "意已不求真会合，何妨一白对千红。"
        ],
        "notes": "",
        "id": "bc381da10eaeda4afef54e8ab936c5a1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登桂林宜楼和李帅柱间韵",
        "preface": "",
        "paragraphs": [
            "谁言南服远王畿，面面青山总是诗。",
            "桂后梅前正清淑，倚楼但觉九秋宜。"
        ],
        "notes": "",
        "id": "10f6809fd94024b83e2b98a3aac35cf9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送李琴士据梧  其一",
        "preface": "",
        "paragraphs": [
            "流水高山尔调，冷灰槁木吾心。",
            "不必神交蒙叟，柴桑老子知音。"
        ],
        "notes": "",
        "id": "983cbedce533439f703062c457d42c82"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送李琴士据梧  其二",
        "preface": "",
        "paragraphs": [
            "户外世尘皆累，山中天籁无声。",
            "莫看螗蝉相捕，要教鹤舞鱼听。"
        ],
        "notes": "",
        "id": "80c3961bb4523adbcb79f6e80f103aa4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题冯司法水月书堂  其一",
        "preface": "",
        "paragraphs": [
            "水能清亦能浊，月有满亦有亏。",
            "清浊满亏区别，冯君书以知之。"
        ],
        "notes": "",
        "id": "90fd6ada66ca2c37cb3b3d7bf64db748"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题冯司法水月书堂  其二",
        "preface": "",
        "paragraphs": [
            "玉局仙翁公案，梅亭老子偈言。",
            "莫向空中捉影，要须达处穷源。"
        ],
        "notes": "",
        "id": "e97853293a89fa6bcf050479d30ae625"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丙子登岘山",
        "preface": "",
        "paragraphs": [
            "汉江为带楚山维，多少兴亡此地知。",
            "万里边风寒故垒，千年陇月老残碑。",
            "尘迷柏土龙根幻，水绕檀溪马骨悲。",
            "举世岂无羊叔子，草莱犹未起男儿。"
        ],
        "notes": "",
        "id": "ae9a34a41fe017ac7b6eea6bb7626d9c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿江州药王寺",
        "preface": "",
        "paragraphs": [
            "指点烟林正午钟，亭亭楼阁有无中。",
            "铺张翠盖松间日，扫洒红尘竹外风。",
            "啼鸟不惊禅入定，落花无迹色成空。",
            "解鞍暂作今宵歇，恰与云堂旦过同。"
        ],
        "notes": "",
        "id": "0ad089779519451886748bd47e0be501"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬午昌化道间",
        "preface": "",
        "paragraphs": [
            "暑雨祁寒路两经，二童一马影竛竮。",
            "簷花夜滴溪添绿，云叶暮横山减青。",
            "篛笠芒鞋今古道，竹篱茅店短长亭。",
            "未妨老子登临兴，解却征鞍且暂停。"
        ],
        "notes": "",
        "id": "46dcf1bd8e6e60cf4db3a26d20fa08ad"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过庐山",
        "preface": "",
        "paragraphs": [
            "问讯匡庐几度经，何时袖手摘天星。",
            "世如春梦空头白，山似故人终眼青。",
            "便欲移文寻鹤帐，又还呼渡过鸥汀。",
            "它年学得香山士，定结茅庵入翠屏。"
        ],
        "notes": "",
        "id": "d2a131dfa70ba0aae83e9f8649d7e35a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宁国道间喜晴",
        "preface": "",
        "paragraphs": [
            "怪得虚簷寂溜声，起来云淡月微明。",
            "只消一夜西风力，尽扫千山宿雾清。",
            "农舍少酬终岁望，客途拟过小春晴。",
            "枝禽亦似欣欣意，飞入烟林自在鸣。"
        ],
        "notes": "",
        "id": "940e91656f11dbe6439e967b2e06e171"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宁国道间即事",
        "preface": "",
        "paragraphs": [
            "枫染酏颜菊亦酣，霜天风味饱相谙。",
            "马蹄去去江之北，雁影来来塞以南。",
            "云外数峰轻抹翠，雨余一水碎挼蓝。",
            "肩舆催问谁家宿，落日西山已半含。"
        ],
        "notes": "",
        "id": "c538a0878327ea0b24a46ae3972eeeb2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "蜀江和周昞仲百丈韵",
        "preface": "",
        "paragraphs": [
            "欲知峡路打滩涡，千尺苍筠用力多。",
            "进退不烦篙影动，东西惟听柁师呵。",
            "命垂一缕惟天耳，力挽千钧如水何。",
            "争似钱塘江上路，夜深柔橹听吴歌。"
        ],
        "notes": "",
        "id": "09db0f58f2591ba0918a2d68079b73c7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和周昞仲过踏洞滩",
        "preface": "",
        "paragraphs": [
            "堪怜𣸣淖上舟难，争似山坳住舍安。",
            "雷鼓喧呼人挽缆，风鬟笑语女盘滩。",
            "倦凭秫酒生春思，愁怯衾裘御夜寒。",
            "多谢新诗慰牢落，灯前一笑病怀宽。"
        ],
        "notes": "",
        "id": "64ca5e3798979dfa42f0031e46abd0c1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题双庙镇峡楼",
        "preface": "",
        "paragraphs": [
            "峰巍鼇柱疑娲立，地峻龙门自禹开。",
            "山色半昏朝欲雨，滩声不蛰夜何雷。",
            "云屏烟障相迎送，沙鸟风樯几去来。",
            "徙倚阑干不知倦，一诗弹压愧非材。"
        ],
        "notes": "",
        "id": "1b18d9b91fd11cf8b32e8b39bac5d194"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题孔明白帝二祠",
        "preface": "",
        "paragraphs": [
            "安刘事固异危刘，相去英雄二百秋。",
            "火德方中徒僣帝，星营何陨遽亡侯。",
            "草庐龙去存吴恨，陛戟蛙狂遗汉羞。",
            "成败不同俱庙食，宁非霸业结偏州。"
        ],
        "notes": "",
        "id": "3400f03356dc11c3d95cda98394920bd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "连日过滩",
        "preface": "",
        "paragraphs": [
            "一滩才过一滩催，虽若危哉亦壮哉。",
            "白狗甫随狼尾去，黄牛又逐虎头来。",
            "狂澜逐淖几成沸，坠石穿江乱作堆。",
            "堪笑舟人诧春涨，溯流难及顺流回。"
        ],
        "notes": "",
        "id": "7cd45dccb6601478a7a66e260066a083"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "昭君溪",
        "preface": "",
        "paragraphs": [
            "巴峡向来惟屈姊，汉宫奚事出明姬。",
            "当时本有平戎术，中国难容绝世姿。",
            "忍死定仇娄敬策，惜生不遇武皇时。",
            "后人却恨毛延寿，断送春风入远夷。"
        ],
        "notes": "",
        "id": "5eb6e3dbdbf48e96f281314dd2670a31"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "益昌官舍简昞仲",
        "preface": "",
        "paragraphs": [
            "不管天涯与海濒，万红千紫一番新。",
            "楼头钟鼓三更雨，墙外鶑花二月春。",
            "风软雁奴归羽急，日迟鸠妇唤声频。",
            "青门载酒浑闲事，愁杀英雄老塞尘。"
        ],
        "notes": "",
        "id": "a130bc9f0d3b9a976e47f0d7f9bdf879"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "初夏即事简昞仲",
        "preface": "",
        "paragraphs": [
            "夏云方建汉旗赤，春事已如周辙东。",
            "几度炎凉经嫩绿，一番荣辱委残红。",
            "杜鹃岂为归心设，蝴蝶也无清梦通。",
            "万里天涯喜强健，賸开窗牖纳南风。"
        ],
        "notes": "",
        "id": "6cd810a9840fc44fee74fc4edf8feb81"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "利州登栈道",
        "preface": "",
        "paragraphs": [
            "足迹初来剑北州，试登危栈瞰江流。",
            "万山西接地穷处，一水东归天尽头。",
            "欲访殽函无健马，相忘楚汉付轻鸥。",
            "丈夫要了中原事，未分持竿老钓舟。"
        ],
        "notes": "",
        "id": "ca423628c31f13a58639084aca7747e9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "侍亲劳监游雪峰",
        "preface": "",
        "paragraphs": [
            "一水横桥碧作弯，两山排闼翠成环。",
            "寺居野色烟光外，春在人情物意间。",
            "点检花稍香浅浅，摩娑苔刻字斑斑。",
            "门前车马空来去，云自无心鸟自还。"
        ],
        "notes": "",
        "id": "4909e2e962298368d72373c877a04d61"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丙戌春过梓潼即事",
        "preface": "",
        "paragraphs": [
            "天公殊不间西东，物意人情处处同。",
            "麦垄绿雏犹欠雨，花蹊红穉不禁风。",
            "子规又唤天涯客，布谷还催田舍翁。",
            "欲挽游丝网春住，归鞍催我又匆匆。"
        ],
        "notes": "",
        "id": "dbbfb6dd832ca7c9565a82fca50f9882"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿柳池松风亭",
        "preface": "",
        "paragraphs": [
            "轧轧肩舆上剑门，春和身健快于奔。",
            "风翻红雨摧芳信，山带青烟入烧痕。",
            "领略物华无好句，破除旅思有清樽。",
            "高人喜与松风接，莫遣梨花到梦魂。"
        ],
        "notes": "",
        "id": "677e8645ac930cc04ae860f00d553dee"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丁亥沔阳春时即事简吴叔永",
        "preface": "",
        "paragraphs": [
            "朝来渐可试春衣，弩末轻寒力已微。",
            "木叶未繁山尚瘦，桃花欲落水初肥。",
            "疆陲虏逐征鸿去，庭馆人随社燕归。",
            "紫陌青门无恙在，不妨携酒问芳菲。"
        ],
        "notes": "",
        "id": "9d949b9e444b6f5f8548e505e6eaef6e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题汉中嶓冢观高祖庙试剑石",
        "preface": "",
        "paragraphs": [
            "手袖干将射斗牛，当时天意在兴刘。",
            "不劳游刃烹秦鹿，直以余锋剪楚猴。",
            "将相岂烦加越砥，宽仁自足淬吴钩。",
            "断蛇断石都休问，遗恨平城雨雪羞。"
        ],
        "notes": "",
        "id": "36ec5705db64a88db0b3a1f0b11719f3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间怀益昌总所海棠",
        "preface": "",
        "paragraphs": [
            "点点红妆缀绿枝，睡犹未足已相宜。",
            "欠呼杜老供吟笔，仅约杨妃倒酒巵。",
            "数日以来应烂漫，一风之后想离披。",
            "凭谁警戒司花女，密遣轻阴谨护持。"
        ],
        "notes": "",
        "id": "0f667b892ec743a547924370d5b53120"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重阳登益昌锦屏山",
        "preface": "",
        "paragraphs": [
            "徙倚阑干目送间，山容如我亦苍颜。",
            "恍思戏马登吴会，拟逐飞鸿度汉关。",
            "草木与俱嗟岁月，古今无恙只江山。",
            "天公幸自无风雨，一笑黄花分也悭。"
        ],
        "notes": "",
        "id": "02310023915dfe904096280650a0def9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和吴叔永见寄韵  其一",
        "preface": "",
        "paragraphs": [
            "眼空凡马绝全牛，肯念江萍万里浮。",
            "一倡朱弦补骚雅，片言华衮续春秋。",
            "礼罗自昔须温造，文馆而今欠薛收。",
            "要任丘墟百年责，慎毋樽俎上南楼。"
        ],
        "notes": "",
        "id": "6307802a0424303be8ea8517873e4381"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和吴叔永见寄韵  其二",
        "preface": "",
        "paragraphs": [
            "诗怀今古浩无垠，谁寄梅花陇首人。",
            "刍豢悦心文字趣，筌蹄忘象性情真。",
            "相望夜月袁宏渚，一洗西风庾亮尘。",
            "我欲莼鲈便归去，雁来应问五湖春。"
        ],
        "notes": "",
        "id": "23cd0ef9340ae3152e3c3737f2919923"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送糟蟹遗制幕",
        "preface": "",
        "paragraphs": [
            "江乡霜后饱珍肴，万里持来仅带糟。",
            "虽惜横戈酣白蚁，尚知解甲护红膏。",
            "开樽祗觉牵归兴，作赋犹当继老饕。",
            "油幕晚寒梅影静，亟持大白荐双螯。"
        ],
        "notes": "",
        "id": "83b4bf0d520565ea9948b1ec4b34d2e2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和夔门开济堂韵",
        "preface": "",
        "paragraphs": [
            "世事纷更局面棋，滔滔逝水只东之。",
            "几堆顽石鬼神护，一节高风今古奇。",
            "司马岂能无战垒，卧龙祗合在筹帷。",
            "将星一落空遗恨，费尽诗人几许诗。"
        ],
        "notes": "",
        "id": "35ec53f949b9dbd6232f3c9b9b5970c8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿新政县登鲜于氏离堆拜颜鲁公遗像公曾赴蓬州作鲜于氏碑",
        "preface": "",
        "paragraphs": [
            "屹屹金城唐砥柱，如何流落向蓬州。",
            "一时名节犹山重，千古忠魂与水流。",
            "不待遗文垂纪录，自存生气沮奸谋。",
            "当时谁挽浯溪水，为洗离堆一段愁。"
        ],
        "notes": "",
        "id": "a5ce2a7392118d92c605da759cf7869c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "至金泉登聚鹤楼",
        "preface": "",
        "paragraphs": [
            "我住华亭惯识伊，九皋仙去逐云飞。",
            "北山久为悲空帐，赤壁还曾梦羽衣。",
            "姑和黄楼崔颢赋，为邀华表令威归。",
            "腰缠却笑扬州客，应对金泉媿子微。"
        ],
        "notes": "",
        "id": "5ada1351806ab34bafbc82f925267e97"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登江陵沙市楚楼",
        "preface": "",
        "paragraphs": [
            "徙倚阑干日未斜，四围不著一山遮。",
            "浪花滚滚翻春雪，烟树霏霏夹暮霞。",
            "壮丽中居荆楚会，风流元向蜀吴夸。",
            "楼头恰称元龙卧，切勿轻嗤作酒家。"
        ],
        "notes": "",
        "id": "65cf62c5c3ad06ebfe1bbf37e532341c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "简项仲宗游亭皋",
        "preface": "",
        "paragraphs": [
            "试从沙渚入荆城，十里金堤掌样平。",
            "晓露香留红芰湿，午风清逐白苹生。",
            "柳边系马频酤酒，沙际呼鱼旋作羹。",
            "所欠直惟佳客耳，明朝能辍暇偕行。"
        ],
        "notes": "",
        "id": "8c345f0c07ab1f275593cad7ee5075f2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宜城道间",
        "preface": "",
        "paragraphs": [
            "萧萧风雨问南关，客里单衣八月寒。",
            "灯火数家栖逆旅，江山千里走卑官。",
            "飘零岐路凭诗纪，寂寞襟怀借酒宽。",
            "亟写音书寄乡国，北山高卧尽平安。"
        ],
        "notes": "",
        "id": "aedeed0b0783312e4399538ac154b2a0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送清湘蒋尉  其一",
        "preface": "",
        "paragraphs": [
            "我学言诗诗不奇，蒋君言命却能诗。",
            "岁寒如许松不改，春信未来梅已知。",
            "丘壑何如归去好，江湖终匪老来宜。",
            "辰州极去湘南近，办取柴桑三径资。"
        ],
        "notes": "",
        "id": "f0ae680c0ee656f4cef7b438f926dc6f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送清湘蒋尉  其二",
        "preface": "",
        "paragraphs": [
            "昔插金莲醉五泉，与君抵掌共谈天。",
            "蜀山历遍数千里，荆渚重逢八九年。",
            "子为丹砂行作吏，我无金鼎可求仙。",
            "更怜不是春风手，雪意垂垂送去船。"
        ],
        "notes": "",
        "id": "c97b6fc3e42439fab0ace613cbc2f5af"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和阙干雪中韵  其一",
        "preface": "",
        "paragraphs": [
            "夜来白凤下天潢，幻得人间玉样光。",
            "万里园林变春景，几家篱落失秋香。",
            "黄䌷歌枕水为骨，纸帐吟梅铁作肠。",
            "争似城南老夫妇，地炉相对拥蒲穰。"
        ],
        "notes": "",
        "id": "b55de1b57aca9198afd3a1d2fe1ba665"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和阙干雪中韵  其二",
        "preface": "",
        "paragraphs": [
            "青女欺寒未肯霜，先将银铄散祥光。",
            "芙蓉晓院不禁老，薝卜满林惟欠香。",
            "冷入宝环销翠羽，声随石鼎煮羊肠。",
            "兔园赋罢谁能继，留得诗人祝岁穰。"
        ],
        "notes": "",
        "id": "1b1412dbe2d97400ceedbee37d8098ea"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题荆门蒙泉",
        "preface": "",
        "paragraphs": [
            "向来亭上醉流杯，千朶莲花一树梅。",
            "金炬依然霜不管，琼琚犹待雪相催。",
            "凌波仙子欣无恙，姑射真人唤不来。",
            "风景则同怀抱异，倚栏欲去更徘徊。"
        ],
        "notes": "",
        "id": "f86bd1259efae10d041bddefeb878736"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "偕张总干章帅机同游檀溪登极目和韵  其一",
        "preface": "",
        "paragraphs": [
            "底须风景叹新亭，且听樽前贱子陈。",
            "拚却玉山颓绿醑，莫将银海眩黄尘。",
            "山容似画屏环立，世事如棋局几新。",
            "惟有东风不今古，露花烟柳一般春。"
        ],
        "notes": "",
        "id": "e6959c859c95dceb5699f512120c4c19"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "偕张总干章帅机同游檀溪登极目和韵  其二",
        "preface": "",
        "paragraphs": [
            "美哉轮奂若天成，一笑凭栏趁喜晴。",
            "弹厌江山诗句老，破除胸臆酒樽盈。",
            "溪头圉圉观鱼跃，柳外萧萧忆马鸣。",
            "明日无妨再联辔，海棠犹未醉春酲。"
        ],
        "notes": "",
        "id": "979567ab9b432b3db2ebaf5b1ffc620b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "从制垣观阅和韵",
        "preface": "",
        "paragraphs": [
            "春风小试被庐搜，抵掌功名一战收。",
            "万里关河走狐兔，五更笳鼓肃貔貅。",
            "星驰列骑看腾跃，云合嘉宾乐献酬。",
            "机会不来人易老，故都惆怅麦油油。"
        ],
        "notes": "",
        "id": "ffcb93025d6a6404e71104b34462a2b4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "同罗季能章成父张子直登樊城制胜楼",
        "preface": "",
        "paragraphs": [
            "避愁聊复上层楼，上到层楼转更愁。",
            "杳杳青烟榆夹塞，鳞鳞翠浪麦平畴。",
            "山连楚甸三千里，地隔中原四百州。",
            "立尽栏干谁领会，沧波渺处起沙鸥。"
        ],
        "notes": "",
        "id": "bd2b0485d12dc6aee92559fbd991b68a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送罗季能赴江陵幕  其一",
        "preface": "",
        "paragraphs": [
            "淳熙公论盛槐门，文献依然故笏存。",
            "晋世昔闻期毕万，鲁人今喜见臧孙。",
            "交游半是清流望，趋向难为俗子论。",
            "久客诸侯宁鬰鬰，公卿元自出藩垣。"
        ],
        "notes": "",
        "id": "1ece8f08808f9b8f70a29698443ce3d1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送罗季能赴江陵幕  其二",
        "preface": "",
        "paragraphs": [
            "留台雄峙渚宫边，江汉中间别一天。",
            "号令半皆归后务，规模几不减中权。",
            "况从席上分邹湛，细向楼头访仲宣。",
            "为报荆人好相庆，幕中无事帅垣贤。"
        ],
        "notes": "",
        "id": "1e97550705e32c7b9a3bb4e7c4840efa"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送罗季能赴江陵幕  其三",
        "preface": "",
        "paragraphs": [
            "幕底从游数月间，孤灯冻酒饱相欢。",
            "平生得此于人寡，举世如斯知己难。",
            "舍我遽轻千里别，祝君惟有一分宽。",
            "杨花正怯春归去，忍向南关送客看。"
        ],
        "notes": "",
        "id": "0a963ae2fdbad284a2ba5f1144f0f577"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "以劝分出伏龙因谒武侯庙",
        "preface": "",
        "paragraphs": [
            "庐存龙去迹成非，草木空山圣得知。",
            "成败论人陈寿史，功名余恨少陵诗。",
            "初心何只三分汉，伟略徒夸十倍丕。",
            "半夜松声卷风雨，犹如抱膝啸吟诗。"
        ],
        "notes": "",
        "id": "8d0aabc023d6a40f0caa4fc6b43b0b0f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘清叔檀溪韵",
        "preface": "",
        "paragraphs": [
            "一溪清入汉江东，千载兴亡指顾中。",
            "自昔霸图成匹马，至今生气贯长虹。",
            "当时枉驾先诸葛，底事浮江后阿童。",
            "髀肉已生骓逝矣，空余款段踏尘红。"
        ],
        "notes": "",
        "id": "769856bf747d6b0b88bcab328f1006ac"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬辰过鄂渚简张子直总干  其一",
        "preface": "",
        "paragraphs": [
            "一自檀溪把酒余，年来夷路浸崎岖。",
            "楼头落日人空老，局面西风事顿殊。",
            "故国山容增黯淡，旧时柳色半荒芜。",
            "草堂想见忧时切，曾赋官军近捷无。"
        ],
        "notes": "",
        "id": "6102a8b8e33df316aed2a309a89dd0e4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬辰过鄂渚简张子直总干  其二",
        "preface": "",
        "paragraphs": [
            "三载三来汉水湄，做成底事又空归。",
            "尘埃暂解微官缚，雨雪犹存战士衣。",
            "黄鹤喜寻诗侣约，白鸥还悟海翁机。",
            "掀髯一接春风笑，便觅渔蓑老钓矶。"
        ],
        "notes": "",
        "id": "d67b8b462e47b8f64fed9fffaa915df1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲午淮幕和萧应父赠郑允蹈韵  其一",
        "preface": "",
        "paragraphs": [
            "休从太上问灵均，华发骎骎及此辰。",
            "万里斗槎难远问，一时星弁玷同寅。",
            "纵逢裨灶言何益，自断虞翻相己屯。",
            "且喜岁星临宋分，今年颉利定称臣。"
        ],
        "notes": "",
        "id": "ba8b76d82d3d184ae5284001084bb468"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲午淮幕和萧应父赠郑允蹈韵  其二",
        "preface": "",
        "paragraphs": [
            "客来远自洞庭滨，一笑相逢耳竞倾。",
            "把酒未须论后约，读书已恨欠前生。",
            "畴堪太乙青藜照，亦有丰城宝剑精。",
            "近在眼前休蹉却，君如未识问君平。"
        ],
        "notes": "",
        "id": "18cdc33e0c8710ee5a27425947e8db19"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和萧应父赠黄子芸韵",
        "preface": "",
        "paragraphs": [
            "久负诗坛第一评，肯教栖凤久榛荆。",
            "西堂有梦堪追谢，北海何书可荐衡。",
            "匹马归来嗟我俗，孤鸿吟对羡君清。",
            "霜前蟹嫩新𥬠美，为问江头潮已生。"
        ],
        "notes": "",
        "id": "4479a0663b476ede6f3642fd30fe5293"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和蒋志父春风亭韵  其一",
        "preface": "",
        "paragraphs": [
            "不须举扇障西风，且付黄花一笑中。",
            "渐喜卢㕙成两毙，仍愁蜂蚁起群雄。",
            "未能长策辕从北，果有真儒辙岂东。",
            "老我数奇何所用，快教儿辈学从戎。"
        ],
        "notes": "",
        "id": "38505a6a1a9c02dbdc8ac933c6cff31b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和蒋志父春风亭韵  其二",
        "preface": "",
        "paragraphs": [
            "谁能草檄愈头风，有酒时时共一中。",
            "莫把丹青羡苏武，且将玄白玩扬雄。",
            "将军事在龙荒北，客子心驰马首东。",
            "休笑晋朝人物少，犹知口不道和戎。"
        ],
        "notes": "",
        "id": "88185a544c1b1b2a4296b94fda13514a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "次蒋志父韵",
        "preface": "",
        "paragraphs": [
            "中原百战徯来苏，浸喜衣冠复旧区。",
            "要得一行须老将，曾何千虑付狂夫。",
            "山川感慨诗难尽，烟火萧条酒尚无。",
            "若问西湖已芜没，望穷惟有几浮图。"
        ],
        "notes": "",
        "id": "aef07cd9136a2d19743b90ae1e1c96fd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲午七夕在京和朱子木韵",
        "preface": "",
        "paragraphs": [
            "巫云一去付悠悠，堪笑星河老不休。",
            "天上凄凉两魂梦，人间阅历几春秋。",
            "销磨长恨诗难尽，领略良宵酒莫留。",
            "借我天槎试相问，拙人还与巧同不。"
        ],
        "notes": "",
        "id": "308a58c630612945b3791401fbee4eda"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲午中秋在魏塘值风雨",
        "preface": "",
        "paragraphs": [
            "向来玩事每欣逢，老去相忘更客中。",
            "天下山河清影在，人间风雨此宵同。",
            "孤鸾夜泣菱花暗，老兔秋悲桂子空。",
            "料得嫦娥念摇落，不教无酒对征篷。"
        ],
        "notes": "",
        "id": "91db4ed6c4bed1897bad644c1295c28a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "乙未渡淮点军登寿春南楼",
        "preface": "",
        "paragraphs": [
            "曾向春秋识此州，西风吹袂过淮头。",
            "人还故老衣冠喜，我为中原草木愁。",
            "屹若长城今重镇，弃如敝屣昔轻谋。",
            "功名不是吾曹事，且对空山徙倚楼。"
        ],
        "notes": "",
        "id": "d0c4712816a09184d2ad1e3bde69c92c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己亥题茅山玉晨观",
        "preface": "",
        "paragraphs": [
            "烟云作嶂松作关，夜深迫人星斗寒。",
            "分明已在天上坐，不可更作人间看。",
            "须臾睡去复睡觉，髣髴前身在岩壑。",
            "洞门锁钥呼未应，时有天香暗飘落。"
        ],
        "notes": "",
        "id": "cdcc226d1cb734f83b477677c68d4622"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚子祈雨蒋山赠月老",
        "preface": "",
        "paragraphs": [
            "欲知计寺金谷吏，便是钟山粥饭头。",
            "尔欲朝朝动鱼鼓，我期日日饱貔貅。",
            "几为晓灶炊烟喜，又作秋田渴雨忧。",
            "自有宝公能办供，元凭心上细推求。"
        ],
        "notes": "",
        "id": "56ccda412634c69b4f59da7a42ae07e0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送赵鼎臣赴召  其一",
        "preface": "",
        "paragraphs": [
            "几载江湖负隽声，秋风千里起弓旌。",
            "石渠喜得今刘向，宣室应知旧贾生。",
            "台阁致身将贵显，朝廷论事且和平。",
            "更须记取申公语，不在多言在力行。"
        ],
        "notes": "",
        "id": "6d839106beec35a9867c94286b0dabb2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送赵鼎臣赴召  其二",
        "preface": "",
        "paragraphs": [
            "师旅之余旱继之，可为太息此何时。",
            "江头人类鱼鳞集，局面忧深虎口危。",
            "国事不应分尔汝，边防岂特固藩篱。",
            "茂弘若问金陵事，说与江东米价知。"
        ],
        "notes": "",
        "id": "7a7f3d51a8e5eb3b943fc7f448f30b02"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和别制垣金陵劝驾韵",
        "preface": "",
        "paragraphs": [
            "殷勤儒帅饯图南，文物彬彬岁比三。",
            "远业相期唐进士，流风一洗晋清谈。",
            "歌陈呦鹿筵初宴，分揣庸驽乘莫骖。",
            "好向琼林待公衮，杏园春色正红酣。"
        ],
        "notes": "",
        "id": "72c659201c20fae46b0a7a682e77e473"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠闻人松庵",
        "preface": "",
        "paragraphs": [
            "官术犹能手不龟，子之为术亦如之。",
            "价增三倍玉麟顾，言订千金木石诗。",
            "鸥鹭寻盟吾自计，鷃鹏付分尔何为。",
            "异时蓬荜来相验，直说太平卿相谁。"
        ],
        "notes": "",
        "id": "8097bfdab7c6ef998e8e93303085ce8e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "辛丑都司公廨与陈景清诸友小集作  其一",
        "preface": "",
        "paragraphs": [
            "几年漫浪尚萍流，汩没京尘雪满头。",
            "得意正浓须却顾，奉身而退是良谋。",
            "未忘雅志怀安石，长忆平生愧少游。",
            "归去何求闲足矣，数椽村屋一虚舟。"
        ],
        "notes": "",
        "id": "13545c8edf4e2ca7a08ac34928164842"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "辛丑都司公廨与陈景清诸友小集作  其二",
        "preface": "",
        "paragraphs": [
            "当才谁可柱中流，我辈何如避一头。",
            "旧隠要寻鸥作伴，薄田足与鹤为谋。",
            "蒹葭白露嗟今老，榆柳西风感昔游。",
            "新秫已登鲈蟹贱，溪头何日舣归舟。"
        ],
        "notes": "",
        "id": "401313ce8d4cf108f180be2a7688ebc0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送郭靖父还金陵  其一",
        "preface": "",
        "paragraphs": [
            "慈恩得隽绿衣归，凡客南来罕似之。",
            "名氏已标希吕第，文华要继幼安诗。",
            "行登衮衮诸公上，毋鄙区区一尉卑。",
            "踏雪同来子先去，梦随鞭影过江湄。"
        ],
        "notes": "",
        "id": "40f30ec3d6584d91196e2f5b164b7396"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送郭靖父还金陵  其二",
        "preface": "",
        "paragraphs": [
            "忆昨相从戎马间，屡披锦诰慰苍颜。",
            "烟尘历遍疆陲役，风雪同谙道路艰。",
            "子负此名心已白，我成何事鬓徒斑。",
            "一杯握手无它祝，归为移文问北山。"
        ],
        "notes": "",
        "id": "79910f2dc43825e99bb03ce9a1bef6e5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠林相士",
        "preface": "",
        "paragraphs": [
            "卖卜长安作漫游，裹粮千里为亲谋。",
            "时危贵得班超相，命薄那能李广侯。",
            "术挟瑟竽虽易售，话逢枘凿亦难投。",
            "江头雨滑东风急，挑却行包归去休。"
        ],
        "notes": "",
        "id": "ca050ba632c7713c1e8f3c9d55b2c76f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "维扬再赠林相士用前韵",
        "preface": "",
        "paragraphs": [
            "三数年来已倦游，祗缘心迹不相谋。",
            "深知我类虞翻相，莫怪人惊雍齿侯。",
            "江国旧怀诗一解，吴乡新思酒双投。",
            "一番公案重拈出，挑却行包归去休。"
        ],
        "notes": "",
        "id": "40cbf5079adf1289370266e1a3868b40"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "癸卯制参黎用之为八仙领客和韵",
        "preface": "",
        "paragraphs": [
            "扑面惊埃扫不开，都忘柳色暗章台。",
            "偏饶玳席嘉宾乐，特遣瑶池仙子来。",
            "自分铁心徒自苦，相逢玉兔莫相陪。",
            "樽前休讶清香少，待约琼花共一杯。"
        ],
        "notes": "",
        "id": "0ce20362880334f7a7c6205b9d75c88c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "夜分和郑小山韵  其一",
        "preface": "",
        "paragraphs": [
            "弓剑相随几历年，鬓毛斑剥饱风烟。",
            "可怜芦叶胡笳地，又过菊花新酒天。",
            "耳听骅骝还紫逻，梦随白鹭过青田。",
            "家僮久问谋归未，想笑吾顽不可镌。"
        ],
        "notes": "",
        "id": "928a5b9923715eee232d9b062cea6210"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "夜分和郑小山韵  其二",
        "preface": "",
        "paragraphs": [
            "塞上萧萧雨更风，秋来兴味与谁同。",
            "短檠聊和灯前句，长槊休夸马上功。",
            "挽二石弓陪一校，操方寸管较诸公。",
            "到头等是为形役，尽付掀髯一笑中。"
        ],
        "notes": "",
        "id": "cca596ced68628ae956af815189890dc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠相士陈林过金陵",
        "preface": "",
        "paragraphs": [
            "疲于吏事老于兵，不特头方命亦屯。",
            "成败固非予逆睹，穷通何用子前陈。",
            "登朝不是鸢肩相，守塞尤惭燕颔人。",
            "见说江东多福德，亟须洗眼望堂麟。"
        ],
        "notes": "",
        "id": "91047276fabff81357cb846d292b353c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲辰送淮东黎漕趋朝  其一",
        "preface": "",
        "paragraphs": [
            "帘卷红楼拍手看，星轺迅步上鹓鸾。",
            "皇华节下留佳政，玉笋班中作好官。",
            "卿相致身时则易，忠贤得路古来难。",
            "端门待漏东风峭，尚忆屯边铁甲寒。"
        ],
        "notes": "",
        "id": "3a5c7d9c51094794a6feb854cd8699b3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "甲辰送淮东黎漕趋朝  其二",
        "preface": "",
        "paragraphs": [
            "始焉来此学分弓，定计初筵画诺中。",
            "击楫少能思祖逖，同舟多頼有娄公。",
            "老怀不奈周南滞，佳客今成冀北空。",
            "天上故人如见问，为言憔悴已成翁。"
        ],
        "notes": "",
        "id": "c8a1369267ed7373fea38f85d075eb6f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送胡季辙制参赴堂召  其一",
        "preface": "",
        "paragraphs": [
            "怪得簷头鹊语频，好音催召幕中宾。",
            "唤回鸡塞三更梦，趁取鶑花二月春。",
            "车法阵图留后效，囊封谏草看前陈。",
            "退朝若访孤山去，尚有疏梅可寄人。"
        ],
        "notes": "",
        "id": "65843d3ea9eab13723a66bbdc938ff2e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送胡季辙制参赴堂召  其二",
        "preface": "",
        "paragraphs": [
            "君见淮头尚可为，勿言蚌鹬正相持。",
            "再三国计当加备，第一人材最切时。",
            "面目山林还尔我，精神帷幄舍渠谁。",
            "登楼若也披舆地，为借前筹试及之。"
        ],
        "notes": "",
        "id": "4255394a7fbe5b7ed79b7ef8389b196f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "傅山父携示曾玉堂和余韵答之",
        "preface": "",
        "paragraphs": [
            "谁传新语到边州，来自銮坡最紧头。",
            "句法自成台阁样，交盟犹为友朋谋。",
            "忆征西府劳清梦，望上东门想贵游。",
            "何似天风轻借助，放教归老钓鱼舟。"
        ],
        "notes": "",
        "id": "f6280a6eaa817a09cde2c4de9d18e277"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "右司周昞仲亦用韵并和以谢之",
        "preface": "",
        "paragraphs": [
            "谁将拙句彻名流，勾引春风入笔头。",
            "廊庙喜登端士用，田园盍为故人谋。",
            "曾芳草外思淮事，应海棠边念蜀游。",
            "细雨挑灯成朗诵，剧谈如共峡江舟。"
        ],
        "notes": "",
        "id": "e29fbcc91f347d6744d4a3307cf1239d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送制机丰德馨赴堂召  其一",
        "preface": "",
        "paragraphs": [
            "元祐丰家几世孙，依然风概至今存。",
            "著鞭自许河南逖，举酒相期洛北温。",
            "联句有诗留月观，御戎何策告天阍。",
            "切毋饮却西湖水，齿颊冰霜置勿论。"
        ],
        "notes": "",
        "id": "11467c0e20b9650aebe99f5e9f476052"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送制机丰德馨赴堂召  其二",
        "preface": "",
        "paragraphs": [
            "奇章昔送牧之行，旧事今亲见广陵。",
            "一叟栖栖嗟孑立，诸贤衮衮庆偕升。",
            "事来推与参前著，公去吾其失右肱。",
            "我俟兵休归决矣，断无清梦到觚棱。"
        ],
        "notes": "",
        "id": "268f110c9c160af47b8c7e04e5d0c7f0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿城围解制参向君玉贶以凯歌和韵  其一",
        "preface": "",
        "paragraphs": [
            "谁知匕筯落轰雷，三月新城两月围。",
            "吉语虽传淮鹤捷，惊心几动海鸥机。",
            "公毋夸伐称全璧，我为忧疑已佩韦。",
            "何处无鱼堪荐饭，不须跕跕看鸢飞。"
        ],
        "notes": "",
        "id": "0c371a6c9396d3e235ef7571c3ff0fe9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿城围解制参向君玉贶以凯歌和韵  其二",
        "preface": "",
        "paragraphs": [
            "中流岌岌此舟同，对越皇天只寸衷。",
            "今夜千艘趋险进，明朝万马举群空。",
            "将军争上平戎捷，老子惭无守塞功。",
            "局面莫贪边用利，共思稳著待西风。"
        ],
        "notes": "",
        "id": "1e871b6438bb286ce46badf6042e8c17"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "久雨之余隔窗闻雪简书院诸丈  其一",
        "preface": "",
        "paragraphs": [
            "雨覆云翻越月余，苦疑滕六欠工夫。",
            "倏敲窗竹清成玉，细剪簷花碎作珠。",
            "已喜新冬三白有，不愁嗣岁二红无。",
            "地炉纸帐杯行了，呼起诗翁为撚须。"
        ],
        "notes": "",
        "id": "388578b77746932090c86c3387d461a1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "久雨之余隔窗闻雪简书院诸丈  其二",
        "preface": "",
        "paragraphs": [
            "玉龙飞下太清境，粉雉凝成不夜城。",
            "眩得穷儿犹暴富，照教暗室亦强明。",
            "来朝细挹千林色，竟夕都忘万籁声。",
            "不愿衔枚蔡州去，铁衣早撤戍边兵。"
        ],
        "notes": "",
        "id": "5c05320bd4748268268a088775823d84"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "乙巳题制参萧应父袭芳亭",
        "preface": "",
        "paragraphs": [
            "细揽群英入此亭，重开八叶付公门。",
            "无穷真意侵书架，不断清香对酒樽。",
            "由实又花花又实，看孙生子子生孙。",
            "主人不用平泉誓，自有根源六艺存。"
        ],
        "notes": "",
        "id": "64b5a10247d7a7964c5480e2fa57402e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送翟简卿制参赴南安  其一",
        "preface": "",
        "paragraphs": [
            "渡江华阀尚毡青，人物林中早有声。",
            "官辙久更谙世路，边筹熟试洞戎情。",
            "整镳向阙人多羡，出幕持麾古所荣。",
            "盍为王言留禁闼，美才何止仅专城。"
        ],
        "notes": "",
        "id": "9658bd6a32265b9c974a9f7e7635c65a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送翟简卿制参赴南安  其二",
        "preface": "",
        "paragraphs": [
            "自屈星屏佐碧油，艰危同济此风舟。",
            "平山杨柳留佳话，庾岭梅花想胜游。",
            "公到玉阶宜抗论，我寻画舸便归休。",
            "他时若访无真里，野水中间一白鸥。"
        ],
        "notes": "",
        "id": "ba41550b270ae8db535ac3bd49e1e832"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送周昞仲大卿归江西",
        "preface": "",
        "paragraphs": [
            "中外周旋阅几年，清忠一节可笺天。",
            "历阶而上公卿易，拂袖以归韦布然。",
            "霅上人稠难买屋，江头路稳好行船。",
            "梦回落月应相忆，犹有征人在汉边。"
        ],
        "notes": "",
        "id": "e993749d03ad9d97aefce625b91fb669"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父喜雨韵  其一",
        "preface": "",
        "paragraphs": [
            "骄阳赫赫正当空，化作甘霖覆手中。",
            "洗涤四郊无点翳，作兴群槁有新功。",
            "惟方寸地能精格，信咫尺天随感通。",
            "毋以喜书安仅足，更行好事答高穹。"
        ],
        "notes": "",
        "id": "7cfde039dabe100e1f487a05f9484ce8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和傅山父喜雨韵  其二",
        "preface": "",
        "paragraphs": [
            "柔金老火苦相鏖，千里骎骎地不毛。",
            "忽遂所祈欣欲舞，举蒙其利润于膏。",
            "昭苏田畯禾千顷，饱满舟人水一篙。",
            "我老发挥无好句，须拈健笔付诗豪。"
        ],
        "notes": "",
        "id": "6a87139c024fad5df22c8f6c603548bc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和幕府税巽父吊陈任二谏议韵",
        "preface": "",
        "paragraphs": [
            "出门三十里平原，仰止高山礼甚专。",
            "烈日秋霜千祀后，寒烟荒草两茔前。",
            "一瞻文献生何晚，三叹奸邪死不先。",
            "臣也不忠宜共戒，烝尝何惜更加笾。"
        ],
        "notes": "",
        "id": "31d2d202bded0f470aed21a445d3e945"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "东西正阳献捷和傅山父凯歌韵",
        "preface": "",
        "paragraphs": [
            "一从授钺俾来旬，却敌无谋效不神。",
            "士用命焉何有力，臣今老矣不如人。",
            "谁能河北平三晋，犹虑关中启一秦。",
            "留取功名待来者，归欤抗疏告严宸。"
        ],
        "notes": "",
        "id": "7ba49144840366dcc4bdb32c8d5a4ab3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "食河豚鲈鱼席间口占",
        "preface": "",
        "paragraphs": [
            "午食河豚晚食鲈，两鱼风味绝悬殊。",
            "怀归未必因兹品，适口何能计此躯。",
            "春岸荻芽常喜有，秋风莼菜不愁无。",
            "笑他俗子甘鳅鳝，为此杯羹戒不虞。"
        ],
        "notes": "",
        "id": "4f9a74db526d70dc9a9ce4b6da7393d3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丙午九日将过阳羡偶成",
        "preface": "",
        "paragraphs": [
            "年年秋晚对风沙，今近重阳喜在家。",
            "自断此生甘皓首，能消几度看黄花。",
            "闲身颇觉便筇竹，醉态都忘脱帽纱。",
            "且问小舟溪上去，飞鸥数点夕阳斜。"
        ],
        "notes": "",
        "id": "ce64cdad38e8436a3332cf135f134163"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "游张公祠  其一",
        "preface": "",
        "paragraphs": [
            "坤灵阑迹汉何时，木石深山圣得知。",
            "大块凿开真境秘，太虚蕴出众峰奇。",
            "攀萝揽秀俯可即，秉烛穷幽远莫窥。",
            "盍遣神龙谨封护，勿容俗子亦游嬉。"
        ],
        "notes": "",
        "id": "c2fceec91f14f8630d6c53670cfa85c9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "游张公祠  其二",
        "preface": "",
        "paragraphs": [
            "十年重过石桥行，松下清流载濯缨。",
            "洞隔烟霞知地远，坛连仙佛信天成。",
            "人如云意俱闲适，山带霜容似瘦生。",
            "步出亭皋便归去，它时林壑又寒盟。"
        ],
        "notes": "",
        "id": "250276f29e791c4f25311afc610d5001"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "山中即事",
        "preface": "",
        "paragraphs": [
            "手挼岩菊嗅寒香，陡觉轻飚透薄裳。",
            "自是苍官添老色，不因青女眩寒妆。",
            "新𥬠未熟啜茶去，晚稻才收种麦忙。",
            "愿学老农惟苦懒，荷锄归去卧斜阳。"
        ],
        "notes": "",
        "id": "86f1fe52980fd1185fca02a6c5d0a1c5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送八窗叔归",
        "preface": "",
        "paragraphs": [
            "归来百事付休休，又向空山断送秋。",
            "整叠衣篝双赤脚，携持拄杖一苍头。",
            "儒书梵语相参看，酒柱诗盟自献酬。",
            "客有可人留不住，夜长谁与话清愁。"
        ],
        "notes": "",
        "id": "c6f2a3aa90d44c58d37692e009af41c9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丙午冬徐衍道见访于可斋",
        "preface": "",
        "paragraphs": [
            "甫能锄月种梅归，竹外欣闻客扣扉。",
            "天近城南宁去缓，人闲水北肯来稀。",
            "风云迅步新班笋，雨雪休思旧戍薇。",
            "别后毋厪问名氏，杜门终老但知非。"
        ],
        "notes": "",
        "id": "8b39294772deb61be37700c7ec8dd4e3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "尤木石荐术士松庵求书以诗送之",
        "preface": "",
        "paragraphs": [
            "冲寒得得过吾门，切莫谈天不愿闻。",
            "种木十年甘自许，寄梅千里欲何云。",
            "人谁相记怀明月，我已无心等片云。",
            "若向霸陵逢醉尉，不须与说故将军。"
        ],
        "notes": "",
        "id": "0d8da21550dd95cf1a24b80d4005576e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丁未效八窗叔赋黄郎",
        "preface": "",
        "paragraphs": [
            "夙悟金仙空色教，化生千百对青春。",
            "强颜翁媪栀为貌，取悦儿童丝系身。",
            "立仗无言开口甚，当筵何事掉头频。",
            "笑他鲍郭经年舞，我过鶑花即问津。"
        ],
        "notes": "",
        "id": "bda3932ccbe72cb8a3b390be567c002b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "因赋风筝与黄郎偶",
        "preface": "",
        "paragraphs": [
            "竹君为骨楮君身，学得飞鸢羽样轻。",
            "出手能施千丈缕，举头可问九霄程。",
            "高穷寥旷宁无力，少假扶摇即有声。",
            "所惜峥嵘能几日，儿曹偻指已清明。"
        ],
        "notes": "",
        "id": "c5785aa40bcad738792a257798198e89"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送焦吏部造朝  其一",
        "preface": "",
        "paragraphs": [
            "向来借箸在筹帷，今趣魁缠入太微。",
            "汉郡奚劳汲生守，洛人喜见范公归。",
            "要持真是明公论，莫急同心济事机。",
            "见说九重勤侧席，细陈长策慰宵衣。"
        ],
        "notes": "",
        "id": "e0b5fd802e73dc2b8011fd60c178a729"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送焦吏部造朝  其二",
        "preface": "",
        "paragraphs": [
            "火云赫赫汗衣流，人望公来望有秋。",
            "契托棣华承缱绻，辞陈桑土愿绸缪。",
            "行为霖雨千畴足，坐解西风一段忧。",
            "从此江头波浪息，柳边赢得伴沙鸥。"
        ],
        "notes": "",
        "id": "78930bd82c0b5bc02e717a46d46934d1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "偶得希真岩壑旧隠正在小圃因赋  其一",
        "preface": "",
        "paragraphs": [
            "数峰佳致蔼前修，心匠玲珑小更幽。",
            "公去我来几传舍，人非物是一虚舟。",
            "矗天柳色新条改，垂地藤阴旧迹留。",
            "坐对黄花谁领会，犹疑蝴蝶是庄周。"
        ],
        "notes": "",
        "id": "b68959669c5d483bd95146da625102e8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "偶得希真岩壑旧隠正在小圃因赋  其二",
        "preface": "",
        "paragraphs": [
            "高人已逐烟霞去，此地犹余岩壑存。",
            "十数小峰缠古蔓，两三老木长盘根。",
            "月沉翠柳空梁影，雨洗苍苔带屐痕。",
            "留得清风师后进，绝胜金谷忆王孙。"
        ],
        "notes": "",
        "id": "fc78b1f4607e7a2b41f1c737e9372267"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "八窗叔用前韵相寄时留村舍和以谢之  其一",
        "preface": "",
        "paragraphs": [
            "从渠旧隠擅清修，我爱吾庐溪上幽。",
            "一幅霜林长短树，几湾烟苇去来舟。",
            "买鱼酿秫作新节，招鹤访梅迟小留。",
            "却忆故山怀故老，宁忘嫠纬念宗周。"
        ],
        "notes": "",
        "id": "ea1291332997aa05ddd3c1f768b98008"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "八窗叔用前韵相寄时留村舍和以谢之  其二",
        "preface": "",
        "paragraphs": [
            "洛川已矣不复见，斯地岿然犹独存。",
            "九仞成功忍亏篑，百年种德在深根。",
            "依稀旧燕空梁语，俯仰飞鸿踏雪痕。",
            "多少名园富花石，争如书圃付儿孙。"
        ],
        "notes": "",
        "id": "eb74e0b5da338f599c75d5092641b838"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又和八窗叔见寄",
        "preface": "",
        "paragraphs": [
            "寂寞寒枝问故栖，柳疏梧老影熹微。",
            "炊烟冷落犁荒垅，篷雨廉纤缆断矶。",
            "拟阅旧书成懒癖，旋𥬠新酒解愁围。",
            "家人不惯田园趣，刚道天寒盍早归。"
        ],
        "notes": "",
        "id": "cb637172ead3f8ed585bc220b1f4c7a2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "戊申春偶成",
        "preface": "",
        "paragraphs": [
            "半世崎岖鬓已凋，元知官职忌之招。",
            "几番恶梦觉已晚，一片好心磨不消。",
            "枕上岂堪思往日，樽前更莫计明朝。",
            "此身若也填沟壑，犹有来生答圣朝。"
        ],
        "notes": "",
        "id": "2a8d238e07a539474e1ee72003a7189f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赋家山夕秀  其一",
        "preface": "",
        "paragraphs": [
            "本因累土作层台，巧匠俄为小阜堆。",
            "碧落界边将塔对，苍芜断处送山来。",
            "状成一段林峦胜，欠得几株松桂栽。",
            "夕照未沉明月上，倚阑正尔可徘徊。"
        ],
        "notes": "",
        "id": "0e36c8c1e34c3b74d8d55bdc3ed9cbe3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赋家山夕秀  其二",
        "preface": "",
        "paragraphs": [
            "小亭八尺石为台，占绿围中作翠堆。",
            "一片闲云难画去，四时野色入诗来。",
            "气凌月观身曾到，梦托云根手自栽。",
            "更出城楼一头地，夕阴含雨肯低徊。"
        ],
        "notes": "",
        "id": "1feba043b6ad5edc06b2d7471ecebf85"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和褚县丞韵  其一",
        "preface": "",
        "paragraphs": [
            "世味宁如道味浓，谁令小屋卧元龙。",
            "何当谈笑与双璧，乃假吟哦对二松。",
            "倾盖正欣留槜李，归樯底事取潘葑。",
            "先生且办弦歌计，莫虑瓶无斗粟舂。"
        ],
        "notes": "",
        "id": "9dedd80620e099beb8f6730f2e2e2452"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和褚县丞韵  其二",
        "preface": "",
        "paragraphs": [
            "拍拍新书一纸春，相逢牢落易相亲。",
            "霸陵李广方嗟老，阙里原思乃叹贫。",
            "顾我栖迟甘一壑，感君慰藉重千钧。",
            "灯前欲和梅花引，病发飘飘满面尘。"
        ],
        "notes": "",
        "id": "98e0f3be6561c06375b61b43ca608ea0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉庆周子将寿八十",
        "preface": "",
        "paragraphs": [
            "华龄八袠庆朋簪，贵老崇师喜见今。",
            "绛帐先生从白发，金闺诸彦尽青衿。",
            "冰寒水见源流盛，玉在山知润泽深。",
            "厚德作人宜寿艾，永传文献纪枌阴。"
        ],
        "notes": "",
        "id": "9d6a0c1710652eab6e20f1e548bbcd16"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和褚县丞韵",
        "preface": "",
        "paragraphs": [
            "哦松之去争能诵，载月而归取甚廉。",
            "诲掖尚无忘后进，典刑真不愧前瞻。",
            "新诗慰藉知三复，雅意勤渠示一谦。",
            "愿问闲中读书味，鱼熊何以得而兼。"
        ],
        "notes": "",
        "id": "d0afc4f51a839388d32dbea92d76a67a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉赴桂过抚州樟原得雨",
        "preface": "",
        "paragraphs": [
            "夜来一雨洗骄阳，轧轧篮舆趁晓凉。",
            "过眼几多山应接，转头二十里相望。",
            "烟横夹道松交翠，水拍连畴稻半黄。",
            "辙迹平生今始到，元知乐土是江乡。"
        ],
        "notes": "",
        "id": "32626643050efbb7908d7ced4d91ef48"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "忆幼子",
        "preface": "",
        "paragraphs": [
            "膝下相随五阅秋，意其可以付箕裘。",
            "祗缘老子身无福，致使佳儿命不修。",
            "宿业结来知有自，暑行坏会复奚尤。",
            "灵台一点知何处，痛入肝肠死则休。"
        ],
        "notes": "",
        "id": "e9475ec77252d0da29dc5ac7fed9fd60"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题衡山县驿",
        "preface": "",
        "paragraphs": [
            "平生足始涉南方，邸舍稀疏驿路长。",
            "尚隔三州才岭峤，更行几日是潇湘。",
            "家人转苦禁秋热，舆从常催趁晓凉。",
            "识破浮生等羁旅，强加餐饭莫悲伤。"
        ],
        "notes": "",
        "id": "fcbabbe7d27e5005c78d6305bf85b9a3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和邓巽坡韵",
        "preface": "",
        "paragraphs": [
            "身虽湖海常怀主，忠在朝廷肯具臣。",
            "为国未尝知有己，此心可以质诸神。",
            "绸缪旧话方樽酒，拂涤征涂满袂尘。",
            "雍齿且封君岂虑，正须珍重保千钧。"
        ],
        "notes": "",
        "id": "4d61ffd02c2fb1d5edd00d58723aa88f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题衡阳临湘驿",
        "preface": "",
        "paragraphs": [
            "暑涂挈挈问持装，过眼苹风倏转商。",
            "岂为南鱼来丙穴，且先北雁过衡阳。",
            "童乌已矣肠空断，老马疲哉汗欲僵。",
            "身大块中犹大疟，铁心禁得几炎凉。"
        ],
        "notes": "",
        "id": "44975ccd7f7dbd95dad5b906a9405d01"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过愚溪",
        "preface": "",
        "paragraphs": [
            "为底先生此水居，正缘不解学颜愚。",
            "身虽乐彼溪山似，名不期而天壤俱。",
            "往事勿言今已矣，当时岂意在兹乎。",
            "拟招故老穷佳胜，烟草萧萧宅一区。"
        ],
        "notes": "",
        "id": "5e1bac0d1001a0439cb197db83fe45c9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过清湘洮阳驿和方孚若韵",
        "preface": "",
        "paragraphs": [
            "问驿寻梅路渐深，壁间谁帖迈来禽。",
            "困诗感叹人才旧，投笔惭书岁月今。",
            "访古暂陪湘水浒，忧时远到雪山阴。",
            "牧羝持节畴能似，空倩宾鸿为寄音。"
        ],
        "notes": "",
        "id": "f2ffc7ba90ed009631e42cefd4d95935"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "礼湘山佛和别驾叔韵",
        "preface": "",
        "paragraphs": [
            "自得湘南一派奇，禅舂元熟不须师。",
            "几千亿化如来相，五百年将再出时。",
            "翠壁云连秋树老，宝坊香静午斋迟。",
            "我来欲和因缘事，众衲丛中有解知。"
        ],
        "notes": "",
        "id": "4002ad95d0d492f0573c32a18dc34312"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送交代董矩堂赴召  其一",
        "preface": "",
        "paragraphs": [
            "渊源正学富经纶，炳炳如丹一片心。",
            "中外久期还荷橐，江湖所至是棠阴。",
            "威声足使戎心慑，边腹何虞客气侵。",
            "指日玉阶清问及，盍思长策济当今。"
        ],
        "notes": "",
        "id": "fbceb9bf70ef33996cdfe9e44bc04a44"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送交代董矩堂赴召  其二",
        "preface": "",
        "paragraphs": [
            "渡泸已定葛巾北，分陕既成周衮东。",
            "二者于斯皆上意，群然以此望明公。",
            "香名千载梅边雪，归路三秋桂子风。",
            "百万民夷休恋恋，公方柄用福无穷。"
        ],
        "notes": "",
        "id": "de2fd905fbb4994b4a9e431aefb44cf7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送交代董矩堂赴召  其三",
        "preface": "",
        "paragraphs": [
            "溯风绣节洞庭滨，作噩重逢未识真。",
            "不谓颓龄来岭海，乃承华武接星辰。",
            "公捐累印轻于叶，我愧满襟皆是尘。",
            "从此庙堂医国去，好留肘后遗陈人。"
        ],
        "notes": "",
        "id": "01e501e6cf0f42f6c0e2a7ac79882e00"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和邓巽坡咏菊并见寄韵  其一",
        "preface": "",
        "paragraphs": [
            "天涯秋晚见孤芳，华发萧骚易感伤。",
            "对酒未尝忘北海，因诗惟恐瘦东阳。",
            "古心翻得风霜白，冷艳宁随草木黄。",
            "惟屈可餐陶可采，蝶蜂争得识寒香。"
        ],
        "notes": "",
        "id": "de087a1195286d1a878a10969b3e3323"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和邓巽坡咏菊并见寄韵  其二",
        "preface": "",
        "paragraphs": [
            "转蓬又是几三秋，客里常宜视鼎羞。",
            "岭首舍梅无所有，衡阳断雁寄何由。",
            "凄凉陈迹几年事，缱绻高情一夕留。",
            "圣代断无车盖禁，诗筒毋惜到南州。"
        ],
        "notes": "",
        "id": "d81576d3d6347a035a944305458e9399"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登逍遥楼和方孚若韵",
        "preface": "",
        "paragraphs": [
            "尧山举目见于墙，群玉森森拱巨梁。",
            "一幅画屏罗伟观，两诗银笔冠当场。",
            "沙平鹭立秋无尽，月冷乌啼夜未央。",
            "有客凭阑共清话，逍遥何异白云乡。"
        ],
        "notes": "",
        "id": "f7aeef36223d7343938e935a7a7cfea7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登湘南楼和方孚若韵",
        "preface": "",
        "paragraphs": [
            "天教管领众山来，笋立平章翠作堆。",
            "上马休怜翁矍铄，酌罍聊赋彼崔嵬。",
            "楼高苍桂奇观列，人对黄花逸兴催。",
            "公退呼儿同徙倚，卷舒风月等浮埃。"
        ],
        "notes": "",
        "id": "4d8f2d3f3277f2815b90b3463d2649ef"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登西楼题柱",
        "preface": "",
        "paragraphs": [
            "分弓来戍岭南州，勋镜尘生雪满头。",
            "愿进愚言宜简易，颇哀老子得遨游。",
            "青山落处钟闻寺，白鹭明边人倚楼。",
            "衙散吏归冰样静，一庭落叶和晴鸠。"
        ],
        "notes": "",
        "id": "af5a7758bc273642621a845a44f4dbe5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉八桂劝驾",
        "preface": "",
        "paragraphs": [
            "快束行装稳著鞭，梅边已报小春天。",
            "程开鹏翼三千里，名继龙头二百年。",
            "花插一枝趋燕喜，云占五色对胪传。",
            "丈夫自许当如此，举酒相期共勉旃。"
        ],
        "notes": "",
        "id": "1d6ddd951416a253b8f2dda9f0a1de24"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚戌题雪观用方孚若韵",
        "preface": "",
        "paragraphs": [
            "才见春从沙际归，堂堂背我迅于飞。",
            "病余窥圃心成怯，老去登楼力苦微。",
            "岸柳含烟犹绿瘦，海棠裛雨正红肥。",
            "山川信美非吾土，强作清吟祗遂非。"
        ],
        "notes": "",
        "id": "6162cf13ee5ec46fda26a66370c6a36f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和邓巽坡见寄元夕韵",
        "preface": "",
        "paragraphs": [
            "一笑芳宵万虑平，诗翁犹自假诗鸣。",
            "名邦想见灯成市，病骨相忘月暗城。",
            "人事谁能记今昨，天公都莫管阴晴。",
            "窗前细读梅花句，但觉身轻眼倍明。"
        ],
        "notes": "",
        "id": "da09b067a1c901faa5888c493611b06f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又和梅韵",
        "preface": "",
        "paragraphs": [
            "千里诗来字字香，品题著意到孤芳。",
            "以千林表丈人行，洗万古凡儿女妆。",
            "自是精神凌雪月，不妨风骨饱冰霜。",
            "撚髭聊以酬清思，病笔欹斜媿小王。"
        ],
        "notes": "",
        "id": "6ecbc32372b9b79188cf834c4bf4fa93"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宁寿寺劭农登慈氏阁和李诚之柱间韵",
        "preface": "",
        "paragraphs": [
            "持酒殷勤问尔农，忧时同此愿年丰。",
            "仓箱欲致崇墉积，耒耜宜加旷土功。",
            "水北有田均夜雨，岭南无地不春风。",
            "吾皇德化形扶杖，亲见儿嬉七十翁。"
        ],
        "notes": "",
        "id": "94d0178a7b5c05681a91e8e146019f23"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "琼筦顾守示和愚溪诗用韵饯之",
        "preface": "",
        "paragraphs": [
            "鲸浪中间一岛居，往时千虑笑狂愚。",
            "伏波方略今堪拟，渤海声名断与俱。",
            "小丑当从而靡矣，吾民其庶有瘳乎。",
            "双旌整顿双泉了，归佐清朝泽广区。"
        ],
        "notes": "",
        "id": "ac8b55f71ef725aa1a4daa1960255229"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题越观和方孚若韵",
        "preface": "",
        "paragraphs": [
            "簷阴寂寂转西迟，检点春工倍费诗。",
            "烟树鬰苍何处洞，雨苔斑驳旧人碑。",
            "清泉白石仙游地，芳草绿阴晴昼时。",
            "目送水云谁领会，沙鸥点点柳丝丝。"
        ],
        "notes": "",
        "id": "b23ab9d5676e7d05675e4ba765a4727f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "禁烟日登嵯峨阁和方孚若韵",
        "preface": "",
        "paragraphs": [
            "漠漠风烟著野棠，一春多恨雨浪浪。",
            "古榕阴里作寒食，芳草城头过艳阳。",
            "不断山光通百粤，无边春思渺三湘。",
            "伊祁不放花飞尽，露湿蔷薇几阵香。"
        ],
        "notes": "",
        "id": "984f62ed65a16459e9d94e6549707c22"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚戌赴荆阃舟过湘江",
        "preface": "",
        "paragraphs": [
            "湘流得雨掌来平，艇子乘风羽样轻。",
            "过眼千山才岭粤，转头一水又衡荆。",
            "大江东下怀乡国，落日西边是戍城。",
            "鸣鴂数声青嶂晚，客心如铁也关情。"
        ],
        "notes": "",
        "id": "114105b82308647fba66e949bffa4d05"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和总幕刘景文题杜立斋遗翰诗韵",
        "preface": "",
        "paragraphs": [
            "一老风流两社间，至今膏馥尚留残。",
            "典刑已矣墨犹润，生死以之盟未寒。",
            "淮海属心知士苦，山林投分只儒酸。",
            "灯前掩袂空三叹，盍与传诸琬琰看。"
        ],
        "notes": "",
        "id": "b94a65eaca00299b06766da88907f0e4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "辛亥元夕坐间和刘景文韵  其一",
        "preface": "",
        "paragraphs": [
            "客心似向汉槎来，便盍观光近斗台。",
            "王俭池边新节物，刘郎观里旧根栽。",
            "饶人老月添春好，特地痴云际晚开。",
            "明岁传柑天上宴，马头犹记渚宫囘。"
        ],
        "notes": "",
        "id": "30c5d7f1cd96b176e98d47449ea8132f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "辛亥元夕坐间和刘景文韵  其二",
        "preface": "",
        "paragraphs": [
            "多谢孀娥得得来，肯陪绿鬓映黄台。",
            "剪成绛蜡灯间艳，移向青油幕底栽。",
            "万目竞拚通夕看，两眉赢得片时开。",
            "祗怜人亦牵丝戏，任向当场弄几囘。"
        ],
        "notes": "",
        "id": "571515c9f9c67f975e3e4610cb4c6cdd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "书院诸客登仲宣楼以诗寄之",
        "preface": "",
        "paragraphs": [
            "指点层云气可干，官身浩叹不如闲。",
            "几回落日诗怀古，一半春风酒破悭。",
            "许我婆娑从白发，于人妩媚有青山。",
            "前身王粲重拈笔，惜欠胡床著席间。"
        ],
        "notes": "",
        "id": "10d4ae685c3d26ab34871a5bb2414f9d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送书记雷宜叔造朝",
        "preface": "",
        "paragraphs": [
            "五色云边昔稚圭，军戎万里已周知。",
            "趋朝岂止重凭广，出幕聊为送适诗。",
            "行李羽轻清涨稳，交情珍重岁寒期。",
            "君王若问荆州事，白玉阶前细数之。"
        ],
        "notes": "",
        "id": "d994180f0f93924c7d3e664d5634c5d9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "曾总干以乃尊侍郎二诗见示和韵  其一",
        "preface": "",
        "paragraphs": [
            "别公知阅几桑阴，玉笋山中旧隠寻。",
            "郾暮联镳来自旧，泾舟共楫继由今。",
            "一门翁季芝兰味，四海弟兄金石心。",
            "塞上西风渐萧瑟，书来毋惜寄规箴。"
        ],
        "notes": "",
        "id": "699085bec64a8eb6355413e94e51b138"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "曾总干以乃尊侍郎二诗见示和韵  其二",
        "preface": "",
        "paragraphs": [
            "畴昔风云共壮游，笑吴夏口蜀江油。",
            "我犹乘险凛孤注，君早得闲先几筹。",
            "目底阿蒙元龌龊，膝间文度尽风流。",
            "个中妙理谁能会，且向平原唤督邮。"
        ],
        "notes": "",
        "id": "6ae1d61cf7641691f9360fe089bacc7e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "陈次贾归以二诗言别和韵送之  其一",
        "preface": "",
        "paragraphs": [
            "百尺楼前舣去桅，元龙豪气肯低徊。",
            "昔从桂岭访梅去，今自荆江载月回。",
            "敢拟王刘曾主客，应嗤瑜逊等舆台。",
            "转头落日阳关外，三叹可人呼不来。"
        ],
        "notes": "",
        "id": "b37fc84cca676b42c0a99c96e7cf4d3f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "陈次贾归以二诗言别和韵送之  其二",
        "preface": "",
        "paragraphs": [
            "手袖朱弦绿绮琴，身虽湖海调山林。",
            "家园千里归心切，朋友中年别恨深。",
            "国事艰难殚我力，世情巧令听渠任。",
            "海门雁过应相忆，塞上征人正苦心。"
        ],
        "notes": "",
        "id": "bddd6ebd6d6e17908cf9a1c5a2c5c604"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿利州赵漕  其一",
        "preface": "",
        "paragraphs": [
            "天禀银河一派清，蔼然中外播休声。",
            "金城方略今充国，斜谷规模旧孔明。",
            "屈久辔丝勤使指，再须班笋著宗英。",
            "九重侧席亲贤切，有诏西南起老成。"
        ],
        "notes": "",
        "id": "e1aaf63328098650465ff4ad5faeef2a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿利州赵漕  其二",
        "preface": "",
        "paragraphs": [
            "几载星轺惠汉关，埴培寿脉一分宽。",
            "数丝鹤鬓因民白，一片鸥心为国丹。",
            "绿野高风虽独慕，黄花晚节正争看。",
            "勋名麟阁清芬在，且伴松椿傲岁寒。"
        ],
        "notes": "",
        "id": "fcd877695541d2484dcdff6cc34d8b1d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿遂宁李漕  其一",
        "preface": "",
        "paragraphs": [
            "今世儒宗一泰山，暂乘紫气下函关。",
            "主盟道学周程上，伯仲诗名李杜间。",
            "少府暂分肤使节，甘泉合在侍臣班。",
            "春江一碧平于掌，好趣牙樯待赐环。"
        ],
        "notes": "",
        "id": "726267811e02b997544ed2f06d0aa139"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿遂宁李漕  其二",
        "preface": "",
        "paragraphs": [
            "自从岳牧著民庸，十载岷峨帝眷隆。",
            "草带雨锄周圃绿，粟和烟挽汉关红。",
            "活人阴德深无尽，寿国良方用不穷。",
            "一转钧间黄阁去，天涯岁岁囿东风。"
        ],
        "notes": "",
        "id": "e8e130ceaf2bcfcc422fe27baaca28fc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿遂宁李漕  其三",
        "preface": "",
        "paragraphs": [
            "自是清都紫府仙，德星躔次剑东川。",
            "香浮世界鶑花地，人乐春风燕麦天。",
            "元祐贤材名合近，绍兴相业庆基绵。",
            "一年一佛为公寿，五百尊成五百年。"
        ],
        "notes": "",
        "id": "5a0620a31ea5f52579408715ea413d86"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿蜀帅  其一",
        "preface": "",
        "paragraphs": [
            "天遣长庚衍瓞瓜，几年清庙著声华。",
            "九重璇派周麟趾，千里金城汉犬牙。",
            "未驾说舟仪列鹭，已麾段笏击长蛇。",
            "堂堂一节鼎铛耳，岂借西山太史家。"
        ],
        "notes": "",
        "id": "c4702eb161a2b62de17418a04d2a8ce5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿蜀帅  其二",
        "preface": "",
        "paragraphs": [
            "霄汉当年把绣衣，载持斋钺建侯珪。",
            "春城月淡铜梁北，夜柝星沉玉垒西。",
            "外阃规模萧葛上，中朝勋望范韩齐。",
            "枫宸侧席亲贤久，早晚鸣珂步相堤。"
        ],
        "notes": "",
        "id": "4c904cba309127fe9681861ed8cb0f8a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿蜀帅  其三",
        "preface": "",
        "paragraphs": [
            "不用江山当寿巵，年年一佛住峨眉。",
            "崧高复见歌申伯，坰野宁无颂鲁僖。",
            "岁比绛人逾甲子，日逢皇览揆庚寅。",
            "书生愧乏梅花赋，引领东风上北枝。"
        ],
        "notes": "",
        "id": "c407f938ae0f9cfe65568bb0326287af"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿应茶马  其一",
        "preface": "",
        "paragraphs": [
            "自联班序简宸聪，廊庙江湖一节同。",
            "百世几人今蜀日，千年一到昔虞风。",
            "得莘渭上康时策，有伊洛间传道功。",
            "早晚为霖洗炎热，苍生俱出炭炉中。"
        ],
        "notes": "",
        "id": "170ed8565a3389d8c5924f71415fa27b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿应茶马  其二",
        "preface": "",
        "paragraphs": [
            "太微一宿烛鱼凫，已奏平反课转输。",
            "绿碾雨前舒凤爪，青镰雪外长龙颅。",
            "班崇东壁图书府，惠畅西夷道德涂。",
            "伫佐修壤歌六月，载铭石鼓会东都。"
        ],
        "notes": "",
        "id": "9f2e51fe824cc82e86f1cc76705e2860"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿应茶马  其三",
        "preface": "",
        "paragraphs": [
            "汉昴殷箕谩拟伦，天将平治启儒真。",
            "钟英宝婺金华地，敛福铜梁玉垒民。",
            "冰壑雪山无点暑，桃溪棠荫有余春。",
            "绵绵寿脉无穷处，一派根源在至仁。"
        ],
        "notes": "",
        "id": "46c23ff905ef3d4c0ccf378d27c16f40"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿陈制垣  其一",
        "preface": "",
        "paragraphs": [
            "十载青油驻汉关，勋名高压岘南山。",
            "雨滋万顷春犁乐，月淡三边夜柝闲。",
            "为小朝廷留宿望，升真学士重崇班。",
            "九重银信知非远，白玉阶前一武间。"
        ],
        "notes": "",
        "id": "3addd48d0e8a47eb23b2494b9ba27801"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿陈制垣  其二",
        "preface": "",
        "paragraphs": [
            "向来荆楚说边州，人士今夸乐国游。",
            "千里潢池自交扰，一江汉水独安流。",
            "兵无敢惰身为率，民有犹饥惠亟赒。",
            "阴德活人无量大，不须香火祝王侯。"
        ],
        "notes": "",
        "id": "57d3bd15ab5fe5e593f43f68accd128c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿陈制垣  其三",
        "preface": "",
        "paragraphs": [
            "东皇妆就牡丹天，来献蓬莱不老仙。",
            "耆旧喜增羊祜传，蛮夷欣问晋公年。",
            "休怀苕水清风适，且醉檀溪绿草边。",
            "愿向衣冠图上看，银屏千岁映貂蝉。"
        ],
        "notes": "",
        "id": "37636b0703eb04172370b67ee62ab991"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代为其亲寿  其一",
        "preface": "",
        "paragraphs": [
            "十载青油驻岘山，屹如一柱倚人寰。",
            "秧畴雨足春犁乐，榆塞风清夜柝闲。",
            "威望龙堆毡帐外，勋名麟阁鼎彝间。",
            "命圭指日催裴度，乐府无烦唱玉关。"
        ],
        "notes": "",
        "id": "7c969c6f47e4fa60938dce86a418ccf1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "代为其亲寿  其二",
        "preface": "",
        "paragraphs": [
            "两星相比映文昌，戏彩蹁跹戟卫香。",
            "鬓底公因民事白，眉边人卜诏书黄。",
            "五千文字为家计，百万阴功即寿乡。",
            "要学元和同九老，未夸耆旧传襄阳。"
        ],
        "notes": "",
        "id": "9a635a5c53a20997322b45aefe1e4f14"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿岳漕  其一",
        "preface": "",
        "paragraphs": [
            "渡江人物照乾坤，盟府勋庸奕叶存。",
            "崧岳千年申伯雅，汉台几世仲华孙。",
            "自将翠节临南纪，更佐金城护北门。",
            "禁柳官梅正春色，好看鸣玉上天阍。"
        ],
        "notes": "",
        "id": "0b772c29cbf5e75d6d51e2e994d936b9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "寿岳漕  其二",
        "preface": "",
        "paragraphs": [
            "檀溪翠雾晓轮囷，共庆皇华诞玉辰。",
            "偻指明宵三五夜，从头新岁八千春。",
            "且烦皎月清边徼，行逐东风造禁宸。",
            "留取棠阴蔽南岘，为陪羊杜寿苍珉。"
        ],
        "notes": "",
        "id": "91cf78db2fc0dca32fabbda1b0edb389"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "江陵和费察推九蘂瑞莲韵",
        "preface": "",
        "paragraphs": [
            "喜对荆人一笑嫣，吾邦今见此嘉莲。",
            "脂容妩媚目疑幻，玉貌参差骨是仙。",
            "试把万葩千卉较，曾无一蒂九芳连。",
            "分明河洛中兴象，要竭精忠答上天。"
        ],
        "notes": "",
        "id": "552fcca4e2da6d8b5b6c3d18a612ac4a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬子夏偶成",
        "preface": "",
        "paragraphs": [
            "心已灰如鬓已皤，迫人桑荫疾于梭。",
            "更尝万事不为少，恍悟一身犹是多。",
            "田里乞身斯可矣，功名到手竟如何。",
            "公余幸喜边烽静，且对樽前浩浩歌。"
        ],
        "notes": "",
        "id": "4e3cb69ac9cbd724689a97360eecb3ff"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬子江陵寄闻人松庵",
        "preface": "",
        "paragraphs": [
            "不见松庵又几年，书来云欲卜新椽。",
            "我方北寨愁供戍，君盍西湖喜结缘。",
            "多谢烹鱼勤客遗，薄言骑鹤寓腰缠。",
            "惜无广厦欢颜力，姑用长安作酒钱。"
        ],
        "notes": "",
        "id": "e244dd90bdb6d979752549b39d8180ae"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "秋霖喜霁适覩庙堂酬唱相去数千里而阴晴同之因用韵",
        "preface": "",
        "paragraphs": [
            "明良相正体坤干，感格时旸本致虔。",
            "坐使群方皆见日，谁言千里不同天。",
            "只将精白承休德，岂在缁黄结善缘。",
            "更得北风无羽檄，不妨举酒乐康年。"
        ],
        "notes": "",
        "id": "cffa08f7079d1b5ef041b927f3250ad0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宴四川余制置乐语口号",
        "preface": "",
        "paragraphs": [
            "分弓辍自侍臣班，来拥貔貅设汉关。",
            "胆落毡裘千里外，指呼羽扇一麾间。",
            "共期朴实工夫到，会见承平气象还。",
            "荆益论盟如此酒，从今西顾释天颜。"
        ],
        "notes": "",
        "id": "f747e422aaeae3adb931da5c0cdb4bee"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宴嘉兴谢守乐语口号",
        "preface": "",
        "paragraphs": [
            "辄从荀玉镇扶风，政事龚黄一样同。",
            "白发归田嗟我老，黑头入相属之公。",
            "萧然旧菊荒芜里，欣在甘棠蔽芾中。",
            "诏下鸳湖天咫尺，好风行送画船东。"
        ],
        "notes": "",
        "id": "b1a4b6d77e8f0ef1f47ef2e23e90a50a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宴湖南章漕乐语口号",
        "preface": "",
        "paragraphs": [
            "使星一点寿星边，惠我三湘两阅年。",
            "既付龟符还楚垒，便持犀节上尧天。",
            "何参接踵新规在，侨札论心旧识然。",
            "入对丹墀访南事，细陈霜颊障蛮烟。"
        ],
        "notes": "",
        "id": "acdf0c236830f803007cd9db7566097f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "饯章漕乐语口号",
        "preface": "",
        "paragraphs": [
            "来湘话浙倍绸缪，天路风高借莫留。",
            "不俟驾行何惮暑，适逢圭觐恰当秋。",
            "登仙堪羡星辰履，归老终寻雪夜舟。",
            "公到甘泉陈大计，毋忘膏雨泽南州。"
        ],
        "notes": "",
        "id": "7a23888d1ae017ce18c4e552a60c0214"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宴湖南洪漕乐语口号",
        "preface": "",
        "paragraphs": [
            "仗节来从玉笋班，福星甫照举欢颜。",
            "持荷自盍登尧陛，挽粟宁容久汉关。",
            "庆集正当萸菊际，交盟喜在芷兰间。",
            "定王台小难留住，祗恐天边即予环。"
        ],
        "notes": "",
        "id": "c7249d18163d182ea7fdb7d3138b07cf"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宴广西丰宪乐语口号",
        "preface": "",
        "paragraphs": [
            "帝遣星轺入桂州，雨余凉嫩一天秋。",
            "绣衣翠节皇华远，碧玉青罗喜气浮。",
            "犹昔孺文同此酒，喜今师德在吾舟。",
            "相期办却平蛮事，公向三阶我一丘。"
        ],
        "notes": "",
        "id": "58a2f25b09c26e274e29ac3e4288c3d6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠柯山道士郑云谷来住澧之洞晨  其一",
        "preface": "",
        "paragraphs": [
            "本是住山人，来作开山计。",
            "云出元无心，有心为云累。",
            "执柯与纫兰，如幻亦如寄。",
            "神游有昆蓬，御风归欤是。"
        ],
        "notes": "",
        "id": "de421e65aaf6eeb019c681480b22d162"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠柯山道士郑云谷来住澧之洞晨  其二",
        "preface": "",
        "paragraphs": [
            "道人本分事，不用达人诗。",
            "烟霞痼疾间，风月陶写之。",
            "漆园直寓言，谪仙岂吾师。",
            "卷怀置心斋，焚芗比希夷。"
        ],
        "notes": "",
        "id": "0dd8d56381d3953cafcf393ce96cbce6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题怀远楼",
        "preface": "",
        "paragraphs": [
            "心远目难尽，境须诗与论。",
            "风樯谁客艇，烟树某家村。",
            "野草春千古，江天月一痕。",
            "旧时方册事，一笑付方樽。"
        ],
        "notes": "",
        "id": "a23c1c1e79aa7f3750ebf3a26465ef14"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽赵无垢  其一",
        "preface": "",
        "paragraphs": [
            "早奏玉垣绩，才登金掌班。",
            "众皆期两地，谁谓老三山。",
            "江夏勋劳上，东平礼义间。",
            "壮猷惭弗克，孰与济时艰。"
        ],
        "notes": "",
        "id": "00e1acae71c04ac25eb8b4e891219d38"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽赵无垢  其二",
        "preface": "",
        "paragraphs": [
            "公未通闺日，相从入幕游。",
            "瞠乎惭后乘，借甚伟前筹。",
            "原隰曾并辔，江涛几共舟。",
            "柯山回首处，老泪为横流。"
        ],
        "notes": "",
        "id": "5a3d738b79b6b40b3b22e2af331f3c03"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽曾侍郎  其一",
        "preface": "",
        "paragraphs": [
            "名阀蜚声远，甘泉跬步登。",
            "词华八塼日，姓字一条冰。",
            "恋阙丹心在，临朝清问曾。",
            "秀溪春梦杳，留得瓣香曾。"
        ],
        "notes": "",
        "id": "2c26a556da20d4c936275e9ce597b3b0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽曾侍郎  其二",
        "preface": "",
        "paragraphs": [
            "江汉云鸿遇，星霜电骥驰。",
            "同朝更同幕，相好更相规。",
            "肯托贤郎我，追伤益友谁。",
            "哀辞千里寄，相者为歌之。"
        ],
        "notes": "",
        "id": "14310573e25f4e5310b5b83a563da107"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送石首傅宰",
        "preface": "",
        "paragraphs": [
            "石首邑易治，难山政可师。",
            "弦歌聊戏耳，谈笑以为之。",
            "省德多餐饭，勤官少作诗。",
            "交情毋恃旧，公事定相规。"
        ],
        "notes": "",
        "id": "5014b3285c57da354594e0760e1b8c9b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题推篷梅轴  其一",
        "preface": "",
        "paragraphs": [
            "玉奴梳洗罢，半面露新妆。",
            "江岸数枝影，篷窗一罅香。",
            "横披含晓色，卧对压春芳。",
            "庾岭几多力，剡溪方寸长。",
            "萧然临水月，即之贯冰霜。",
            "老出墨池手，清入诗人肠。",
            "孤梢亚篱落，全树嗤玉堂。",
            "故旧解后见，隽永约略尝。",
            "熏羞篆鼎供，醉梦纸帐傍。",
            "頼君润色工，著我怀袖藏。",
            "太繁厌易启，所取廉毋伤。",
            "谁为语逋逊，持此同相羊。"
        ],
        "notes": "",
        "id": "8bd2dddb2708d95fb78bb55ca7a71e81"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题推篷梅轴  其二",
        "preface": "",
        "paragraphs": [
            "片玉漏春色，恍逢江路傍。",
            "中山费巧思，寿阳矜轻妆。",
            "精神盈一握，标格压众芳。",
            "仿佛水边影，有无风前香。",
            "卷舒适人意，推敲挠予肠。",
            "形状仆草玄，谱系根花光。",
            "勿谓数枝隘，中寓千丈强。",
            "晏不满几尺，焉用张堂堂。",
            "桃李空满园，媿死安敢当。",
            "太羹少为贵，鼎鼐滋味长。",
            "只愁楮君弱，蠹鱼食春阳。",
            "慎勿示肉眼，收付奚奴囊。"
        ],
        "notes": "",
        "id": "a66836299cebe28c5df9a0a629a49f2e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "仲宣楼落成和吴深源制参韵  其一",
        "preface": "",
        "paragraphs": [
            "巍楼耸立千仞壁，熊楚奇观此其一。",
            "苍龙夭矫出一头，下瞰七泽乾坤浮。",
            "平远献状呈几席，气势弹压东西州。",
            "仲宣襟抱六合隘，生阅曹刘几成败。",
            "当时徙倚落日边，岂计嘉名镇长在。",
            "高谈犹想四座惊，好语意得由天成。",
            "景升逝矣建安往，岂浊斯足清斯缨。",
            "今朝我与群贤集，风景还能类前日。",
            "赋斯楼者天台公，扬厉其谁会椽笔。",
            "嗟今视昔后视今，君子思远而忧深。",
            "运方济泰月在临，有如此水舟同心。",
            "芳名起日炳若揭，老子婆娑众宾悦。",
            "斯城斯楼天下无，王赋吴诗成四绝。"
        ],
        "notes": "",
        "id": "7dd03e47e86dc77e628b45143fb9179b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "仲宣楼落成和吴深源制参韵  其二",
        "preface": "",
        "paragraphs": [
            "东都一星下东壁，粲以文鸣斗南一。",
            "玄德髀肉瞒白头，俯仰宇宙俱沤浮。",
            "主人景升帝王胄，风土更羡远中州。",
            "安能不粟效夷隘，活著期扶弈枰败。",
            "仲华解笑人寂寂，历落山川旧图在。",
            "夜深旅梦鸡唤惊，崇楼百尺般手成。",
            "凭阑四顾万虑起，乡邻宁不思冠缨。",
            "英雄海内方麕集，长忆永平太平日。",
            "在心为志流为诗，吾岂争雄鹦鹉笔。",
            "风流好事传到今，岂知汉泽入人深。",
            "暇日载酒清流临，名篇雒启诵吾心。",
            "偈言玩味犹谛揭，意趣充然刍豢悦。",
            "飞鸿尽处烟雨隔，姑嗅梅花共清绝。"
        ],
        "notes": "",
        "id": "203d1021de21417819fd30a3c687f29c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "管顺甫以湘竹为青奴儿贶为名湘夫人赋以谢之",
        "preface": "",
        "paragraphs": [
            "妾家淇园北封君，厥祖慈事宗苍筼。",
            "子孙异代贞节闻，枝分一派从南巡。",
            "千古流落湘江滨，几番雨露敷新荣。",
            "斑斑不改啼红痕，膏煎漆伐悔自矜。",
            "卒以取祸罹斧斤，工巧斲削资它人。",
            "管城夫子出意新，作俑取义何其云。",
            "致之千里充吾庭，命以汤沐虞嫔名。",
            "仿佛太伯之文身，虚中直外圆且明。",
            "不丝不谷不受尘，一笑不用捐千金。",
            "曲眉丰颊从杂陈，虽有多喙无一嗔。",
            "晨夕荐我眠风櫺，曲肱时复呼真真。",
            "骨虽非玉肌似冰，蝶梦不到巫山云。",
            "白家蛮素卿自卿，老我祝尔毋忘盟。",
            "以便吾体全吾神，招魂共读离骚经。",
            "推枕同作华胥民，只虞一夜秋气清。",
            "犹筐中扇墙角檠，盍为青奴亦作白头吟。"
        ],
        "notes": "",
        "id": "8a1c72cc869752d884b26ded5427f5b1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "北帝东皇竞化工，六花吹满鬓毛松。",
            "谁令霓卫铺张晓，来与牛鞭断送冬。",
            "宝历明朝新纪凤，珠宫昨夜起骊龙。",
            "驱寒乞取酒泉郡，何必荆州万户封。"
        ],
        "notes": "",
        "id": "66abeaf64078b45daa386988fc5dd299"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登四望亭观雪",
        "preface": "",
        "paragraphs": [
            "踏雪一登城上亭，山川草木亦精神。",
            "不知四面孰为水，但见一般俱是春。",
            "此际全然许和气，于中何处有纤尘。",
            "我来谩啜茶儿去，疑是神仙境界人。"
        ],
        "notes": "",
        "id": "59336ed8207c9f935ffcda814ef1d1fc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "不夜城头著此亭，东皇幻化一何神。",
            "相将莲炬催芳夕，来俾梅花作好春。",
            "自腊月前尤可喜，觉西风外已无尘。",
            "衔枚晓奏鹅池捷，为问和门有此人。"
        ],
        "notes": "",
        "id": "aafe83b0200dea3153832bc97a691934"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和八窗叔雪中登楼韵",
        "preface": "",
        "paragraphs": [
            "不夜城头著此亭，山川幻化抑何神。",
            "高低地势平于水，穷富人家等是春。",
            "一气中间知有造，四方上下了无尘。",
            "烹茶读易从古适，不羡梁园作赋人。"
        ],
        "notes": "",
        "id": "b6055452e199e1b7ff00605de9499a88"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽陈勉斋文昌  其一",
        "preface": "",
        "paragraphs": [
            "几年间气一全才，天以经纶属勉斋。",
            "勋盛十年词两制，寿开九袠位三阶。",
            "公于南国恩尤在，人惜东山望莫偕。",
            "岁晚倏闻梁木坏，君王应亦为伤怀。"
        ],
        "notes": "",
        "id": "95631d75ad7fd27981fd14a4ee7d8ada"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽陈勉斋文昌  其二",
        "preface": "",
        "paragraphs": [
            "忆昨从军辱己知，不图二纪踵前规。",
            "人非城是黄粱梦，地老天荒白发悲。",
            "堕泪忍看羊祜传，伤心徒作魏公诗。",
            "勉旃衣钵芝兰事，传取清风百世师。"
        ],
        "notes": "",
        "id": "e33408a35ea21007a577a6eb31e85312"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "壬子劝驾",
        "preface": "",
        "paragraphs": [
            "人物从来盛楚南，新元诏士奉芝函。",
            "身逢熙运千之一，名占巍科十有三。",
            "好趁驿梅催骑策，归来官柳映袍蓝。",
            "池边相祝趋闻喜，賸取宫花一朶簪。"
        ],
        "notes": "",
        "id": "8d540fae990507c172df6aa7d0acde0a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘舍人咏雪",
        "preface": "",
        "paragraphs": [
            "怪见漫空万蝶狂，须臾色界眩昏黄。",
            "风姨知费几番信，天女才施半面妆。",
            "笔底诗徒和冰柱，酒边舞已失霓裳。",
            "梁园甚恨孤佳约，一笑吟梅且擅场。"
        ],
        "notes": "",
        "id": "822ce5d75e7b4f5962eddbacdabb1527"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "立春日雪",
        "preface": "",
        "paragraphs": [
            "剪彩宁如剪水工，瑞烟融出玉龙松。",
            "重看腊白不为晚，未到昏黄犹见冬。",
            "多谢玉妃鞭白凤，为催青帝驾苍龙。",
            "天心端报丰年喜，一稔相期乐可封。"
        ],
        "notes": "",
        "id": "184e9d4161838080e90629d707ce68a5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽别大参  其一",
        "preface": "",
        "paragraphs": [
            "几历藩垣一节勤，归来两地会风云。",
            "调知白雪阳春别，香到黄花晚节闻。",
            "夷狄犹知问中立，朝廷惜竟老希文。",
            "台躔夜折空追叹，留得甘棠满楚郧。"
        ],
        "notes": "",
        "id": "9eb2726be5f8825b28ef46eb39b79b35"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽别大参  其二",
        "preface": "",
        "paragraphs": [
            "早年公已阿戎知，几与征西履屐随。",
            "百六椽间无足纪，二三子侧每相思。",
            "重来荆渚平生若，宁复苕溪一见之。",
            "哀此哲人今已矣，诗兮岂但哭吾私。"
        ],
        "notes": "",
        "id": "29cb1e9552cc8f4a7611e7cdca68c913"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登河山万里楼",
        "preface": "",
        "paragraphs": [
            "收揽河山入此楼，几年蚡冒古荆州。",
            "目穷夕照西沉队，心到寒江东尽头。",
            "历历雄图史南北，纷纷遗恨晋春秋。",
            "酒边感慨凭阑久，衰柳行间数白鸥。"
        ],
        "notes": "",
        "id": "c45e87c50add3a0fe365e949cc7f616c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过西海隘即事",
        "preface": "",
        "paragraphs": [
            "江带湖襟护一堤，人烟落落柳依依。",
            "白鸥世界秋容澹，红蓼汀州水际肥。",
            "断岸马危迟弗骤，中流舟顺疾于飞。",
            "归来得自推敲了，更共登楼对夕晖。"
        ],
        "notes": "",
        "id": "7a0c7fafd1d74a0198237edd01707e62"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赠杨户曹",
        "preface": "",
        "paragraphs": [
            "壮年游戏宝峰傍，梦觉黄粱鬓尽霜。",
            "旧俗几家罹变故，远人千里叹清扬。",
            "酆南松槚烦君访，剑北榛芜动客伤。",
            "頼有柳州诗唤起，莫言安顿便思乡。"
        ],
        "notes": "",
        "id": "105b459133a5c3d288132e95fdb67c01"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送戴书记",
        "preface": "",
        "paragraphs": [
            "远驭夷涂迈牧之，三霜道路饱驱驰。",
            "和风俯趁春迎仗，落月回思夜入帷。",
            "自愧荐衡无好表，不妨道适有新诗。",
            "岁艰时棘边臣老，向阙须陈黼扆知。"
        ],
        "notes": "",
        "id": "417f7e2ad4e9829f1c6ace7e9998678d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘舍人咏秋千",
        "preface": "",
        "paragraphs": [
            "院落阴阴卷昼帘，彩绳高挂矗青天。",
            "纤腰对蹴争先起，香汗交流倦欲眠。",
            "花畔惊呼簪珥坠，柳梢时出彩罗鲜。",
            "可怜墙外行人恼，应费长安酒价千。"
        ],
        "notes": "",
        "id": "a397bb2d9572f95d20533579386646a6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "襄捷和书院韵",
        "preface": "",
        "paragraphs": [
            "我有芳樽与子同，老身却自悔从戎。",
            "休言晋事怀元凯，尚欠唐兵缚世充。",
            "往迹悠悠宁有极，短才咄咄叹无功。",
            "赋诗酾酒聊行乐，到底谁为一世雄。"
        ],
        "notes": "",
        "id": "19e631493335ff248c41c800c2c89b89"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "伏读靖康宸札有感",
        "preface": "",
        "paragraphs": [
            "盟寻城下事方危，尚尔衰民益虏资。",
            "绐楚时曾无纪信，交秦计卒堕张仪。",
            "抗言玉铉吁何及，捐积琼林惜已迟。",
            "劫火既灰遗墨在，小臣唯有泪沾颐。"
        ],
        "notes": "",
        "id": "7549d28329f214977def6d0d510435eb"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和制干陈循道惠鹤韵",
        "preface": "",
        "paragraphs": [
            "怪得中宵梦羽衣，诗来恍见九臯飞。",
            "期君与共淮淝捷，舍我曷为缑岭归。",
            "愧乏缠腰娱彩服，喜将闻唳到柴扉。",
            "凌云岂是笼中物，要学当年老令威。"
        ],
        "notes": "",
        "id": "e525e216166f5b69da698af9e0bdb0d6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘舍人夏雨喜霁",
        "preface": "",
        "paragraphs": [
            "古戍春归叹寂寥，老槐阴下鬓萧萧。",
            "正愁雨久人情厌，且喜天晴物意饶。",
            "歌吹遏云传白苎，旌旗拂日翳红蕉。",
            "月边休听啼鹃恨，只把诗篇与酒销。"
        ],
        "notes": "",
        "id": "2daa6123b8ff4cf45a88d33fee072350"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "五月闻蛩有感",
        "preface": "",
        "paragraphs": [
            "南风先自作秋声，蛩尔何知亦早吟。",
            "慵妇机边重到耳，征人塞上顿惊心。",
            "索裘应解寒将晚，彻土须乘天未阴。",
            "闻此休将儿戏看，盍图远略备当今。"
        ],
        "notes": "",
        "id": "f462614848218dd20481a12f1c8bee66"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "才听鸣蜩叶底声，倏闻振羽草根吟。",
            "物情感我千丝鬓，时事萦人一片心。",
            "读易床头新课业，回文机上旧光阴。",
            "客怀休用嗟畴昔，更老那知得似今。"
        ],
        "notes": "",
        "id": "747ef68e15c86fd5f6eb28d3d890fad0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "累日脾疾自歌",
        "preface": "",
        "paragraphs": [
            "壮年筋力惯驱驰，堪叹新来数问医。",
            "生老病催无怪者，寸关亦可自知之。",
            "养疴抗疏吾谋是，论证投方某剂宜。",
            "识破幻躯天赋命，儿曹昵昵复何疑。"
        ],
        "notes": "",
        "id": "d1497eb78516b4345cafaf72704c38d3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题宣公祠",
        "preface": "",
        "paragraphs": [
            "凛凛清规百世师，功名仅见奉天时。",
            "忠谋任起奸谀忌，感涕宁无士卒思。",
            "落日桑榆存旧迹，西风芦苇护荒祠。",
            "忠南流落何遗恨，留得良方遗后医。"
        ],
        "notes": "",
        "id": "ce0d5079c08d10c89d94b238cd70cf43"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和袁提刑咏雪  其一",
        "preface": "",
        "paragraphs": [
            "羽卫𩭹髿万玉然，元从绣斧下青天。",
            "分明要与荆人看，苍桧擎枝一节坚。"
        ],
        "notes": "",
        "id": "9c16962f614db37dc740495715d9156b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和袁提刑咏雪  其二",
        "preface": "",
        "paragraphs": [
            "剪出瑶英顷刻飞，欠加天女锦云机。",
            "虚皇瑞报调羹信，添得梅花略似肥。"
        ],
        "notes": "",
        "id": "c47a4242cf8ce742a594f7a57d80c216"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘制参遗梅  其一",
        "preface": "",
        "paragraphs": [
            "群玉峰头惯见春，此花常寓雪霜仁。",
            "东风又促孤山去，应向香边念故人。"
        ],
        "notes": "",
        "id": "7fdb1b0048889e4c46b9815a6c8ea225"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘制参遗梅  其二",
        "preface": "",
        "paragraphs": [
            "感君寄我一枝春，雨虐风饕苦不仁。",
            "羞得玉奴浑不放，含香犹待浣溪人。"
        ],
        "notes": "",
        "id": "a2a29b25f8ab4866867ca3dbaee5c5ba"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又用韵  其一",
        "preface": "",
        "paragraphs": [
            "雪凝霜降不肯春，花神岂类妇人仁。",
            "肯留年后供清思，分付东风与主人。"
        ],
        "notes": "",
        "id": "2296625d125bc084d8a75b6a213946ef"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又用韵  其二",
        "preface": "",
        "paragraphs": [
            "妆点铜瓶分外春，惜花尤见主翁仁。",
            "自怜白发衰如许，空对花前忆故人。"
        ],
        "notes": "",
        "id": "73338737ee900d9b8f93338ea213f0f1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题覃怀吕充隠和陶诗卷",
        "preface": "",
        "paragraphs": [
            "数诗盘谷友人钦，一片柴桑处士心。",
            "几十年间南北事，祗令三叹有遗音。"
        ],
        "notes": "",
        "id": "15de77c7fc72042d72999b759ac1d6c1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "月峡城楼偶作",
        "preface": "",
        "paragraphs": [
            "云羃前溪洞，烟荒隔岸城。",
            "秋旗杂山色，晓角带江声。",
            "驻骑须边静，维舟待峡平。",
            "掀髯聊徙倚，一雁楚天横。"
        ],
        "notes": "",
        "id": "75b7e4b426dd99a92527c656877177bf"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "月峡重九感怀",
        "preface": "",
        "paragraphs": [
            "落帽寻盟鬓久皤，今朝于此上嵯峨。",
            "云收谷浄山新霁，风定沙平水不波。",
            "对菊使人怀古尔，思莼如我感时何。",
            "明年把酒知何处，归到东篱更莫它。"
        ],
        "notes": "",
        "id": "d23529e74d6c921aeb601449481ba898"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登尘表",
        "preface": "",
        "paragraphs": [
            "领略东风一倚阑，凭高便觉小尘寰。",
            "目穷千古关河外，身在半空烟霭间。",
            "二水护城青映带，四山连野翠回环。",
            "英雄易老愁无极，境是人非鹤自还。"
        ],
        "notes": "",
        "id": "2c51e526ab1681504de344875c5603a0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和  其一",
        "preface": "",
        "paragraphs": [
            "百尺城头著画阑，当年气欲压人寰。",
            "天机野马浮游外，世事沙鸥浩荡间。",
            "俗靡风颓畴底柱，功成身退盍循环。",
            "君看方册中前鉴，办取轻帆及早还。"
        ],
        "notes": "",
        "id": "0af5c635d97ead9bccd9090702e23fa9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和  其二",
        "preface": "",
        "paragraphs": [
            "最高楼上又层阑，目短元龙空海寰。",
            "栋宇地雄千嶂表，金汤天设两江间。",
            "西风障面曾筹檄，夜月胡床忆佩环。",
            "老去凭虚心辄悸，蜀城虽好不如还。"
        ],
        "notes": "",
        "id": "52c0e1346ef9a4f02a613a86a6cf6027"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "首夏而有秋意",
        "preface": "",
        "paragraphs": [
            "才过清和候，凄然感旅怀。",
            "新蛩吟古砌，落叶满前阶。",
            "榴火春仍驻，槐屯午自佳。",
            "凭诗记风土，归以语朋侪。"
        ],
        "notes": "",
        "id": "8b7ec1cbc18deefedd6e1d41710e0309"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "秋日登楼眺望",
        "preface": "",
        "paragraphs": [
            "徙倚上危梯，云空望眼迷。",
            "雁声秋信北，鸦背夕阳西。",
            "岸远舟逾小，水高山陡低。",
            "家乡天际是，何日赋归兮。"
        ],
        "notes": "",
        "id": "beb0e8edc423789750870ecdc1d09160"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送管季衡赴省",
        "preface": "",
        "paragraphs": [
            "酌君以江南腊酿之酒，祝君以古戎秋芳之兰。",
            "饯君以慈恩千佛之笔，赠君以洪𬬻九转之丹。",
            "酒呼美禄壮行色，兰取賸馥香人寰。",
            "笔将披腹写今古，丹可换骨超仙凡。",
            "霜晴水瘦过滟滪，春和花发登长安。",
            "妙龄翰墨富摛藻，肯堂源委从巍冠。",
            "珊瑚文采世所贵，玉树潇洒人争看。",
            "出门西笑著鞭去，郄林许我高枝攀。",
            "湘灵诗成看神助，论秦赋汉从容间。",
            "大对尧阶丹地前，细陈蜀道青天难。",
            "已然遄往证屡恶，方来未艾忧多端。",
            "当思头目我吴楚，罔忽腹背皆夷蛮。",
            "粒珠束桂楮烂贱，鱼頳难赭嗟维艰。",
            "马老伏枥筋力尽，剑新出匣锋铓寒。",
            "维国大宝一个信，维民司命一分宽。",
            "挽回线脉冀天鉴，生意庶可岷峨还。",
            "直须建策迈晁董，无愧名第联欧韩。",
            "胪传可卜庆云见，会见喜色盈天颜。",
            "宫袍新赐鹖弁弃，昼锦归博庭闱欢。",
            "乡闾相贺宝坊又一瑞，益使天下钦湘山。"
        ],
        "notes": "",
        "id": "25613584fef95713cd179e932bc8519f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 华明堂",
        "preface": "",
        "paragraphs": [
            "要识披图际，还同枉驾时。",
            "未应成否论，汉德有兴衰。"
        ],
        "notes": "",
        "id": "a3b4430705b2c0e6a08297b7abef0246"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 尊安堂",
        "preface": "",
        "paragraphs": [
            "尧舜君民学，吾儒共讲磨。",
            "一毫如有愧，其若此堂何。"
        ],
        "notes": "",
        "id": "089b4bcaca9e1296d95cd6b1b6c5a56d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 一廉堂",
        "preface": "",
        "paragraphs": [
            "九重怀井络，一字侈奎章。",
            "来者思冰檗，其毋顷刻忘。"
        ],
        "notes": "",
        "id": "8c6cf317dee8f4f8cc998084da4f9b22"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 集思堂",
        "preface": "",
        "paragraphs": [
            "先以一诚格，斯能众正招。",
            "要来堂下蔑，勿狥帐中超。"
        ],
        "notes": "",
        "id": "4669c2420d9f3c9095fc4749c3019bb9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 生意堂",
        "preface": "",
        "paragraphs": [
            "硕果食难尽，其机运不停。",
            "岷峨几霜雪，依旧草青青。"
        ],
        "notes": "",
        "id": "ae6e5bb775e80b6bdde6a9a93819181f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 龙虎屏",
        "preface": "",
        "paragraphs": [
            "不逐风云去，盍求山泽安。",
            "祗怜当笔者，空作画屏看。"
        ],
        "notes": "",
        "id": "f1b0ba494bb2bd224a985bba6189cded"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 友石",
        "preface": "",
        "paragraphs": [
            "卓尔有所立，俨然即之温。",
            "他疑攻玉异，交谊断金存。"
        ],
        "notes": "",
        "id": "4879d413d4a24d72a8db56723164b8d4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 吟啸",
        "preface": "",
        "paragraphs": [
            "坐却并州骑，行思楚泽渔。",
            "斯亭著斯客，斯意竟何如。"
        ],
        "notes": "",
        "id": "a6f57a22f69352eccd468f04e4cc3483"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 横舟",
        "preface": "",
        "paragraphs": [
            "不早浮槎去，焉能罔水行。",
            "叩舷谁共语，载不尽高情。"
        ],
        "notes": "",
        "id": "38f30999a4afc11f7aa53b6bf66fd85e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "重庆阃治十咏 六角亭",
        "preface": "",
        "paragraphs": [
            "四维风折势，一片雪同规。",
            "花竹丛间著，开樽瀹茗宜。"
        ],
        "notes": "",
        "id": "46d7421f7a36880fb1b54acb542e4b9f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "枕上偶成",
        "preface": "",
        "paragraphs": [
            "官辙驱驰遍四郊，老来于此尚投胶。",
            "绸缪先事心为碎，展转中宵睫不交。",
            "贪鼠驱无容出穴，惊乌疑恐弗安巢。",
            "灯残衾薄新寒力，听彻更筹五五敲。"
        ],
        "notes": "",
        "id": "20f4852cb9d468dbe8ab77658e943760"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "思归偶成  其一",
        "preface": "",
        "paragraphs": [
            "春来便拟问归津，转眼江流若许深。",
            "六十岁翁穷塞客，八千里路故乡心。",
            "鹃啼月树添征思，鹊语风簷悮好音。",
            "只有云山遮不断，梦随栩蝶过家林。"
        ],
        "notes": "",
        "id": "38a82c7ceffea934dd77895d8253d82e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "思归偶成  其二",
        "preface": "",
        "paragraphs": [
            "杜鹃一自听天津，南北纷纷患转深。",
            "备谨彻桑征戍事，忧形恤纬老臣心。",
            "惊闻边信多蛮语，喜动乡情带楚音。",
            "若得君王放归去，便陪莲社访东林。"
        ],
        "notes": "",
        "id": "bae97a0317398ab8717d63a3ed87d02c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题宜兴庵壁  其一",
        "preface": "",
        "paragraphs": [
            "禅榻一觉睡，冬宵五更长。",
            "窗递清风入，枕边松柏香。"
        ],
        "notes": "",
        "id": "d1d07b26b40e6cacdddd260f2de648e3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题宜兴庵壁  其二",
        "preface": "",
        "paragraphs": [
            "秋尽菊都荒，蜂犹采蜜忙。",
            "何如龟缩壳，此际已深藏。"
        ],
        "notes": "",
        "id": "6de2d6821c62255e73812d68ec72937b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题宜兴庵壁  其三",
        "preface": "",
        "paragraphs": [
            "拂石坐小桥，临流俯清泚。",
            "松声与禽声，可以醒吾耳。"
        ],
        "notes": "",
        "id": "813e2c4f709f606d6a6710952c7ee0ae"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 永州晓行",
        "preface": "",
        "paragraphs": [
            "推枕月微明，登车才五更。",
            "啼破千山暝，枝禽三两声。"
        ],
        "notes": "",
        "id": "e56ef8a1767a07b8556d3f0bced9f58b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 李花",
        "preface": "",
        "paragraphs": [
            "昨夜孤村宿，春深人寂寥。",
            "庭前一株李，为我缟中宵。"
        ],
        "notes": "",
        "id": "d1db50959e1afff8a618ad4869cf6d93"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 飞燕",
        "preface": "",
        "paragraphs": [
            "瞥见谁家燕，才惊社日临。",
            "洛花移种否，唤起故园心。"
        ],
        "notes": "",
        "id": "1c253cc038ca584e2b01cb5e3f9006f2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 兰花",
        "preface": "",
        "paragraphs": [
            "行尽离骚国，春深未见兰。",
            "容非隠君子，甘老蕨薇间。"
        ],
        "notes": "",
        "id": "184335c7c4f1654d5dcc23b1bea62385"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 山樊",
        "preface": "",
        "paragraphs": [
            "不见花开处，香浮七里村。",
            "试从风外觅，端是有山樊。"
        ],
        "notes": "",
        "id": "2a33a8a060b49050abc9baa8af61cd79"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 古木",
        "preface": "",
        "paragraphs": [
            "古木列官道，春风老干柯。",
            "炎凉知几变，来往阅人多。"
        ],
        "notes": "",
        "id": "a38988df5c15d36f84228231374d4782"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 湘竹",
        "preface": "",
        "paragraphs": [
            "纹竹起嫔虞，因怀二女居。",
            "君泪夫人泪，思欤抑怨欤。"
        ],
        "notes": "",
        "id": "a04b45f311d334fb27d0024a177b4d6b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 蟠松",
        "preface": "",
        "paragraphs": [
            "红紫竞芳丛，中蟠一古松。",
            "春风自来去，吹不动苍龙。"
        ],
        "notes": "",
        "id": "d5452743c8c713232d48f532e35aee38"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自湘赴广道间杂咏 桃李",
        "preface": "",
        "paragraphs": [
            "仙李明炫夜，夭桃艳当春。",
            "便将花作主，聘与玉为人。"
        ],
        "notes": "",
        "id": "5c652ec494db4598632c2a4250b792e8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "全州道间  其一",
        "preface": "",
        "paragraphs": [
            "竹里几椽茅屋，门前一树桃花。",
            "布袖蒿簪笑语，鸡豚社酒山家。"
        ],
        "notes": "",
        "id": "6b45b5d6d18d018ff8286053ef807243"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "全州道间  其二",
        "preface": "",
        "paragraphs": [
            "巷陌高题仪凤，桥梁横卧长虹。",
            "十里江山福地，满城桃李春风。"
        ],
        "notes": "",
        "id": "36ad52524879bf061651be800e3329fb"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "全州道间  其三",
        "preface": "",
        "paragraphs": [
            "林坞禽鸣高树，溪桥人立危栏。",
            "芳草铺平绿野，白云界破青山。"
        ],
        "notes": "",
        "id": "b45ee7aa47c6993bf5d7bd06b91cd7b0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过黄州和共山高寒韵",
        "preface": "",
        "paragraphs": [
            "千古江山一览间，老瞒于此胆曾寒。",
            "凭高要起乘风志，肯把闲情作鸭栏。"
        ],
        "notes": "",
        "id": "47ec7e768a3828f7ea44eca82991b287"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登寿沙楼和抑斋韵  其一",
        "preface": "",
        "paragraphs": [
            "黄叶满林霜尚轻，蓼花披岸水犹生。",
            "坐邀一段潇湘胜，元出钧陶手作成。"
        ],
        "notes": "",
        "id": "d2a1e077315658d9f51c6052750f7f24"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登寿沙楼和抑斋韵  其二",
        "preface": "",
        "paragraphs": [
            "白鹭洲边多古寺，翠微阴里尽人烟。",
            "当时曾对掀髯笑，今问老龙何处眠。"
        ],
        "notes": "",
        "id": "7f8c6fb9577e9c02bd4cc08b68a3668d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登寿沙楼和抑斋韵  其三",
        "preface": "",
        "paragraphs": [
            "江湖已老犹为吏，心境俱清即是仙。",
            "聊挹层峦荐湘菊，一时人在小壶天。"
        ],
        "notes": "",
        "id": "38aea924d3f674cc61fb4e140c5c0eda"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "雪夜不寐偶成  其一",
        "preface": "",
        "paragraphs": [
            "底事阳和尚未回，书云已久未逢梅。",
            "忽然风递清香至，花在谁家园里开。"
        ],
        "notes": "",
        "id": "1678dee3bc67fc2731739086c93248e6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "雪夜不寐偶成  其二",
        "preface": "",
        "paragraphs": [
            "窗外风声又雪声，初更展转到三更。",
            "枕边自作推敲态，吟得诗成梦亦成。"
        ],
        "notes": "",
        "id": "2548dfb9ef70593808d5898e1a01c015"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "洪云岩有和谢之  其一",
        "preface": "",
        "paragraphs": [
            "春近衡峰雁又回，老怀休忆故山梅。",
            "花期自是江南早，早晚湘南也解开。"
        ],
        "notes": "",
        "id": "efc5e75ad33484c77de52a826789936f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "洪云岩有和谢之  其二",
        "preface": "",
        "paragraphs": [
            "听彻虚簷䔩䔩声，铁衣冰骨记身更。",
            "如今休忆鹅池路，纵竭龙钟做不成。"
        ],
        "notes": "",
        "id": "62a98668b2df977207f06d23db4fa9cc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "夜坐用韵简刘朔斋洪云岩  其一",
        "preface": "",
        "paragraphs": [
            "一线春从地脉回，工夫先是到江梅。",
            "雪边竟觉丰标别，曾向玉堂堂上开。"
        ],
        "notes": "",
        "id": "bbb23306529d4bc6a172d198ad0497a3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "夜坐用韵简刘朔斋洪云岩  其二",
        "preface": "",
        "paragraphs": [
            "风撼松梢夜作声，月昏水浅岁将更。",
            "江头不用嫌凄冷，滕六分明玉汝成。"
        ],
        "notes": "",
        "id": "ba14eac94c70b20abf43f812670561aa"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用韵答纸衾简云岩  其一",
        "preface": "",
        "paragraphs": [
            "骨胎尽出先生楮，醉梦常宜处士梅。",
            "席上雪铺便我寝，帐中风动任渠开。"
        ],
        "notes": "",
        "id": "87aea4c4a7c5546b9ee4d7f5b89cc2e9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "用韵答纸衾简云岩  其二",
        "preface": "",
        "paragraphs": [
            "欹枕犹存舒卷声，覆寒时与寝衣更。",
            "价廉功倍人人燠，一幅春风造化成。"
        ],
        "notes": "",
        "id": "025839cd0b6da167c5d1be2ef8a86290"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又用韵简朔斋  其一",
        "preface": "",
        "paragraphs": [
            "霜透青棱暖弗回，冰侵鹤骨瘦于梅。",
            "床头幸有溪藤制，唤起家僮亟展开。"
        ],
        "notes": "",
        "id": "d0c57e740040435c3a4fe51d4982613f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又用韵简朔斋  其二",
        "preface": "",
        "paragraphs": [
            "僮拥莆穰不作声，起来城上已残更。",
            "卷衾还却披衣出，此际如何睡得成。"
        ],
        "notes": "",
        "id": "716d5bc675f07456e330c11f063cc3e5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又和答云岩  其一",
        "preface": "",
        "paragraphs": [
            "翠箔香销晓梦回，惊残楼角动寒梅。",
            "夜来颇觉风霜薄，问讯南枝开未开。"
        ],
        "notes": "",
        "id": "5695bbc6b0af5477b8b578b4d3aa4d03"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "又和答云岩  其二",
        "preface": "",
        "paragraphs": [
            "冰柱刘叉素有声，诗筒毋惜仆频更。",
            "鸳鸯瓦上犹留伴，一霎南风又酿成。"
        ],
        "notes": "",
        "id": "139cfea2be53210e5b3f580470de3fe3"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "湘潭道间农家  其一",
        "preface": "",
        "paragraphs": [
            "三两人家松柏林，翁垂霜发媪钗荆。",
            "儿耕妇织输官了，山茗村醪乐此生。"
        ],
        "notes": "",
        "id": "076ae4634519196decc2e12e61710a2d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "湘潭道间农家  其二",
        "preface": "",
        "paragraphs": [
            "竹外流泉绕屋鸣，田头有水不忧晴。",
            "春来岂问芳菲事，只办犁锄要早耕。"
        ],
        "notes": "",
        "id": "957001153cf4b72d98e91fa61b6cd2a2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登岳寺悦亭",
        "preface": "",
        "paragraphs": [
            "十年两度看山来，云琐融峰特地开。",
            "办取篮舆穷胜处，南边无事岭头回。"
        ],
        "notes": "",
        "id": "0bf7d7dcf6a74392c1ae8c8bf29bfbe8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "禹柏  其一",
        "preface": "",
        "paragraphs": [
            "奕奕衡山禹甸之，功成手植万年枝。",
            "苍然柯派孤根出，如见九州疏濬时。"
        ],
        "notes": "",
        "id": "8b4c0695c22ba1b07c4de5ef9b077d28"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "禹柏  其二",
        "preface": "",
        "paragraphs": [
            "星岳钟为一木奇，霜皮剥落类骈胝。",
            "生从洚水初平日，阅尽青山无老时。"
        ],
        "notes": "",
        "id": "ff29940fc8aa525ebb30d4af008decbe"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "衡阳道间  其一",
        "preface": "",
        "paragraphs": [
            "满林松竹翠交加，路过衡阳得几家。",
            "门傍粉墙人寂寂，一陂春水数株花。"
        ],
        "notes": "",
        "id": "43580fc973ffb3adad7c9ba184fc99fa"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "衡阳道间  其二",
        "preface": "",
        "paragraphs": [
            "听彻山鸡唤雨声，东风未肯放新晴。",
            "行人莫叹泥涂苦，且幸田家得水耕。"
        ],
        "notes": "",
        "id": "c54bf069d48c4ea00d123f240091a84e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "衡阳道间  其三",
        "preface": "",
        "paragraphs": [
            "风著征裘怯晚寒，一番春事在征鞍。",
            "羞听后骑鸣笳鼓，赢得儿童夹道看。"
        ],
        "notes": "",
        "id": "e62e503d81241fc7317bc6db26b9a55b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赋新茶",
        "preface": "",
        "paragraphs": [
            "建岭人夸第一纲，湘中热后已先尝。",
            "虽然声价殊官焙，反觉山家气味长。"
        ],
        "notes": "",
        "id": "7e1cf957e25f4a6e3d67b842d4bcb990"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "赋庐山",
        "preface": "",
        "paragraphs": [
            "地据九江汇，天教五老看。",
            "孤标横碧落，百里见青峦。",
            "星斗光堪摘，烟霞秀可餐。",
            "何时谢人事，膏秣以从盘。"
        ],
        "notes": "",
        "id": "1b04e47fd787107cec215916caed5179"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过小孤",
        "preface": "",
        "paragraphs": [
            "孤立江淮地，中分南北天。",
            "洪流冲巨块，对峙束平川。",
            "屹若壁千仞，远之螺一拳。",
            "谁将牛女比，斯事岂其然。"
        ],
        "notes": "",
        "id": "c12b44e2bd9a3ea5f282655c6ec07afe"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阻风池州界",
        "preface": "",
        "paragraphs": [
            "拟以风斯下，胡然日在兹。",
            "一头聊且避，八面欲何施。",
            "坎有险如此，需于沙待之。",
            "姑陪鹏力厚，万里看南为。"
        ],
        "notes": "",
        "id": "d3ca0d210b7c8ea3e24a5d21815e8cc2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "望九华",
        "preface": "",
        "paragraphs": [
            "犹记午桥边，曾吟太华莲。",
            "浮生春梦耳，山色故人然。",
            "翠滴层峦雨，青横一抹烟。",
            "何时身此境，濯我以清泉。"
        ],
        "notes": "",
        "id": "488d1e02e66b2c7c9cec73199a3cf771"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "行铜陵道",
        "preface": "",
        "paragraphs": [
            "夜报风姨息，晓乘波后平。",
            "江涵一镜浄，山列两眉横。",
            "依约燃犀处，分明倒蔗生。",
            "徐行戒舟子，勿使白鸥惊。"
        ],
        "notes": "",
        "id": "78fec598210897f61bf763f4ba07474c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间苦热",
        "preface": "",
        "paragraphs": [
            "火伞漾中流，炎风撼叶舟。",
            "热几堪炙手，矮莫可擡头。",
            "昼困杯为却，宵蚊扇不休。",
            "清凉一榻地，得此足优游。"
        ],
        "notes": "",
        "id": "9cc1855328c726fb7497e445b2d3c538"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿宜兴禅房",
        "preface": "",
        "paragraphs": [
            "冬当月初后，天欲试霜时。",
            "永夜绝人语，新寒听雁知。",
            "壮心忧国在，老计入山宜。",
            "莫作邯郸梦，萧萧鬓已丝。"
        ],
        "notes": "",
        "id": "06eae4936c77bbb0849d8e3a017ad035"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送子倅当涂",
        "preface": "",
        "paragraphs": [
            "久历家庭役，今欣羽翼成。",
            "此行为别驾，平步可颛城。",
            "常整韦弦佩，要持冰檗声。",
            "山林佚吾老，有子足光荣。"
        ],
        "notes": "",
        "id": "16c0713a8205aa9cd42d738496d2332c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽蹇都官  其一",
        "preface": "",
        "paragraphs": [
            "风概推诸老，霜台伟壮游。",
            "握兰宜入从，剖竹乃为州。",
            "早为庭闱佚，晚犹乡国忧。",
            "甘棠遗笏在，衮衮有公侯。"
        ],
        "notes": "",
        "id": "2f0f0f7ca257542e1569861d04316fff"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽蹇都官  其二",
        "preface": "",
        "paragraphs": [
            "倾盖荆州日，扬旌兰澧时。",
            "相为王事虑，犹以岁寒期。",
            "笔寄嗟麟绝，言忠勿驷追。",
            "典型今已矣，老泪不胜悲。"
        ],
        "notes": "",
        "id": "bc9a47114c6c728aa8439ef897363b72"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "淡沧陈校勘以诗稿求序答之  其一",
        "preface": "",
        "paragraphs": [
            "挺秀古灵基，来为学子师。",
            "壮心存远业，余力付新诗。",
            "阔步云霄了，细吟风月宜。",
            "老来无软语，敢以此相期。"
        ],
        "notes": "",
        "id": "17467a02174c678149f5814ae85ba3de"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "淡沧陈校勘以诗稿求序答之  其二",
        "preface": "",
        "paragraphs": [
            "先生杖屦所，童子钓游曾。",
            "遗我奇哉作，非吾耄矣能。",
            "柳凋怀故老，梅小类新朋。",
            "唤醒黄粱梦，书帏二尺灯。"
        ],
        "notes": "",
        "id": "a49f8697e02c2298772ac482528a2460"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丁巳到宜兴坟庵",
        "preface": "",
        "paragraphs": [
            "归来闲未久，老去役何堪。",
            "未远蜀天北，又之湘水南。",
            "奔驰缘未足，辛苦分当甘。",
            "徒羡林泉适，长年任住庵。"
        ],
        "notes": "",
        "id": "e44bf7148fe006d67579a8572942e240"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和晦庵先生定王台韵",
        "preface": "",
        "paragraphs": [
            "前王千载后，奕代几人来。",
            "汉事一抔土，湘祠数仞台。",
            "山容青拱揖，树影绿周回。",
            "客有登临者，犹存陟屺哀。"
        ],
        "notes": "",
        "id": "cda4eecdb1c974a635386954cafc7ef7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送子倅宜春  其一",
        "preface": "",
        "paragraphs": [
            "已佐当涂郡，春台再往临。",
            "勿言官是赘，常以国为心。",
            "勉勉思全璧，频频寄抵金。",
            "史君天下士，澡雪奉规箴。"
        ],
        "notes": "",
        "id": "10419fbc890da019b1381ca1a8b3695c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送子倅宜春  其二",
        "preface": "",
        "paragraphs": [
            "爱子喜能仕，恋亲犹欲留。",
            "肯堂斯室就，不稼曷禾收。",
            "持此一廉往，绰然千里游。",
            "彼邦存学记，熟复勿贻羞。"
        ],
        "notes": "",
        "id": "c8177170b1f30a7ccaf5c195fe98c599"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登寿沙和抑斋韵",
        "preface": "",
        "paragraphs": [
            "境占祝融胜，镇从盘古来。",
            "车航一都会，鼎鼐几楼台。",
            "远水便鸥狎，前峰约雁回。",
            "当思牧民意，保养甚于胎。"
        ],
        "notes": "",
        "id": "9adb6680a93faaf1377008a2aadc9411"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "跋衡山曾尉持示秀溪翰墨",
        "preface": "",
        "paragraphs": [
            "故人木已拱，妙墨尚春温。",
            "三复家庭语，一如樽酒论。",
            "竹林毋负籍，兰砌要追元。",
            "宝此犹圭璧，流芳在后昆。"
        ],
        "notes": "",
        "id": "a839bb9b45b34a4b6d1a05f2bcf5356d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "行湘潭道",
        "preface": "",
        "paragraphs": [
            "古驿湘潭道，人家松竹林。",
            "山连梅外远，春入柳边深。",
            "征骑虽欣霁，耕犁久望阴。",
            "貂裘嗟已敝，犹怯老寒侵。"
        ],
        "notes": "",
        "id": "df7c6f52f1617ef8d6967ab68a18863b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿梅下",
        "preface": "",
        "paragraphs": [
            "春事已十一，梅花才两三。",
            "青烟回野烧，翠霭护晴岚。",
            "风暖雁将北，日迟人渐南。",
            "病余宜缓辔，勿用客程贪。"
        ],
        "notes": "",
        "id": "b03916597f220535b76bfccf195d43ed"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿千坵市晓行",
        "preface": "",
        "paragraphs": [
            "夜宿三家市，晨征十里程。",
            "竹舆冲雾去，草屐带霜行。",
            "无犬花村吠，有鸡茅店鸣。",
            "湖南真乐土，邻柝莫相惊。"
        ],
        "notes": "",
        "id": "48434bd8c394a33da75d0b115afa269f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿中洞",
        "preface": "",
        "paragraphs": [
            "松老傲前岭，梅疏卧浅溪。",
            "避风巢上鹊，唤雨竹间鸡。",
            "野迥夕犹牧，田干春未犁。",
            "路迢人倦甚，只向近林栖。"
        ],
        "notes": "",
        "id": "9abd0d569426fc1aa4d59184c2fe8051"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿岳市",
        "preface": "",
        "paragraphs": [
            "登陟天犹暝，栖回日已西。",
            "形躯一萍梗，襟袖半尘泥。",
            "夹道松成径，谁家花满溪。",
            "定台凝望远，烟草正萋萋。"
        ],
        "notes": "",
        "id": "f4f639b3e3d2b48e039f3fd65aae91ef"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过衡阳晚宿",
        "preface": "",
        "paragraphs": [
            "雨后春寒冽，山前夕照斜。",
            "身犹寻垒燕，声杂宿林鸦。",
            "过岭尚千里，隔村能几家。",
            "毋嫌茅店恶，窗下有梅花。"
        ],
        "notes": "",
        "id": "801b56a30e331a728d8dfd22f739d804"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "将到永州宿村舍",
        "preface": "",
        "paragraphs": [
            "野宿孤村迥，山行十里荒。",
            "犊眠衰草壤，马踏落梅香。",
            "入眼春晴薄，打头风势扬。",
            "莫嗟登陟苦，明日看潇湘。"
        ],
        "notes": "",
        "id": "bbc2bf28c57ef0b527de76dfddb95495"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过永州道间",
        "preface": "",
        "paragraphs": [
            "雨欠农忧燥，风多客苦埃。",
            "犹寒鶑未出，将社燕还来。",
            "桃放红凝脸，梅飘粉褪腮。",
            "春山如旧识，一笑病颜开。"
        ],
        "notes": "",
        "id": "425fe09598462e5df0185d3e3ced9015"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "永州城南一士夫家可爱",
        "preface": "",
        "paragraphs": [
            "二水城南路，谁人处士家。",
            "不为轩冕累，尽洗市廛华。",
            "庭立竹千个，墙留梅数花。",
            "吾庐归未得，对此重咨嗟。"
        ],
        "notes": "",
        "id": "7c9e6ee79db34e24d1da5c4e0e1da47c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间纪事",
        "preface": "",
        "paragraphs": [
            "渐远零陵道，前瞻驿尚赊。",
            "路傍多古木，村外少人家。",
            "碍眼云遮岫，薄情风落花。",
            "堪怜艳阳月，汩汩走尘沙。"
        ],
        "notes": "",
        "id": "d669f6a174a6f35812a2c38d0c9a4e33"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "旅顿饭足饱，村帘酒莫赊。",
            "暮龄嗟客路，春事属山家。",
            "蕨长竹将笋，梅残李始花。",
            "问翁何处去，岭外有烟沙。"
        ],
        "notes": "",
        "id": "c48731d648519567c58829b857cd5898"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入清湘界",
        "preface": "",
        "paragraphs": [
            "渐近湘山境，土风清且饶。",
            "林峦接墟市，水竹带溪桥。",
            "焙出新茶煮，帘垂老酒招。",
            "春和民气乐，几日是花朝。"
        ],
        "notes": "",
        "id": "b876143902addaab29c0dc6ebae94591"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和清湘驿颐斋韵",
        "preface": "",
        "paragraphs": [
            "天与粤相接，岭由秦始开。",
            "隔林禽散乱，寻垒燕惊猜。",
            "芳草春无尽，长亭人几来。",
            "山川作时雨，万里洗烟埃。"
        ],
        "notes": "",
        "id": "5874202e31fdb12147b23808d46eb810"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过兴安塔寺僧以先世诗来偶赋",
        "preface": "",
        "paragraphs": [
            "岭石水分脊，湖南山尽头。",
            "廛声通海远，塔影插天浮。",
            "香接宝坊界，星联铜柱州。",
            "祖孙凡几到，亦是宿缘不。"
        ],
        "notes": "",
        "id": "66c3c098feada0e4f1414f26ed32b722"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入兴安界",
        "preface": "",
        "paragraphs": [
            "路入兴安境，风光异昔年。",
            "山川虽好在，井邑顿凄然。",
            "雨打半颓屋，烟荒未辟田。",
            "起丁征籴急，官府为防边。"
        ],
        "notes": "",
        "id": "a5a92f7d9b643c826d7b9a3c63365b98"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过灵川县",
        "preface": "",
        "paragraphs": [
            "去去灵川境，晴岚带暮烟。",
            "槟榔新满市，榕树老参天。",
            "舂委工于水，犁资手以佃。",
            "凄凉海天角，何事羽书传。"
        ],
        "notes": "",
        "id": "0d59b31f6c362d096859be704f3be87b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己酉六月阻水于宜春道间枫树",
        "preface": "",
        "paragraphs": [
            "去国二千里，离家五十程。",
            "炎歊无计避，忧患以身更。",
            "误矣骖鸾句，伤哉舐犊情。",
            "何时拂衣去，藜藿保余生。"
        ],
        "notes": "",
        "id": "828bdb66155d44f4e485175a6df57683"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽史鲁公  其一",
        "preface": "",
        "paragraphs": [
            "经济由身致，安危主意深。",
            "威名振华夏，岁月付山林。",
            "世望一老在，天胡二竖侵。",
            "盖棺公论定，不泯是人心。"
        ],
        "notes": "",
        "id": "9383bfaeb029df7e953a1a1f5aa6b03e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽史鲁公  其二",
        "preface": "",
        "paragraphs": [
            "自出权衡下，当从履屐间。",
            "旧游今历落，往事几危艰。",
            "纪德哀辞痛，酬知老泪潸。",
            "哲人今已矣，魂梦绕鄞山。"
        ],
        "notes": "",
        "id": "13ba3431335fc458d27cd05ba70402a0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过江陵寄陈次贾",
        "preface": "",
        "paragraphs": [
            "担簦往解蜀山纷，归舸经行老几分。",
            "楚国喜夸新令尹，霸陵畴识故将军。",
            "相逢举酒酹江月，一笑携书访岫云。",
            "乞得身闲了无事，但知耕凿感吾君。"
        ],
        "notes": "",
        "id": "f173846dde2ec3726823b1818c3af075"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "岳阳送管顺甫还清湘",
        "preface": "",
        "paragraphs": [
            "度岭来荆又戍西，惊涛险栈尽同之。",
            "七年相与犹一日，万里偕还分两岐。",
            "苕隠我归终此世，宝坊君到出何时。",
            "交情果未轻捐弃，回首毋忘赠别诗。"
        ],
        "notes": "",
        "id": "254335305868a885c0f66b31be399cc6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过鄂渚登南楼",
        "preface": "",
        "paragraphs": [
            "壮游几度上南楼，今度重来二十秋。",
            "俯仰之间只犹昨，登临何处是无愁。",
            "好山常在世青眼，此水如斯人白头。",
            "老兴未阑明月上，归欤笠泽有扁舟。"
        ],
        "notes": "",
        "id": "65eaa7324258b27c59e839f8599f5b5e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和刘疏轩雪堂韵",
        "preface": "",
        "paragraphs": [
            "因君郢调问前踪，贤者斯能乐雪宫。",
            "四海香名寰宇外，百年公论党碑中。",
            "癯然鹤骨存生气，寂甚鸾胶续古风。",
            "留得墨池芳润在，草玄犹可忆扬雄。"
        ],
        "notes": "",
        "id": "0ddd2954ef7b8bc552cfab2bb17ec1fb"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和疏轩琵琶亭韵",
        "preface": "",
        "paragraphs": [
            "高亭俯瞰蓼苹洲，人老香山月自秋。",
            "过耳好音堪一笑，伤心往事只轻沤。",
            "休嗟塞上明妃调，且送江头过客舟。",
            "壮士肯为儿女泪，柔肠一任恼苏州。"
        ],
        "notes": "",
        "id": "906815d0bdc94fd2d6cb4e5aa66935f2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "望富池卷雪楼作",
        "preface": "",
        "paragraphs": [
            "忠贯羲娥勇冠军，虎臣勋烈在三分。",
            "江东父老犹王我，天下英雄有使君。",
            "万顷怒涛翻白雪，一楼晴霭插红云。",
            "我来多谢神鸦力，风送牙樯意许勤。"
        ],
        "notes": "",
        "id": "9b503fa3710b2ac684d002138975c79b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阻风黄盆口",
        "preface": "",
        "paragraphs": [
            "三日江行两日风，短篷掀舞浪花中。",
            "危疑正贵须臾忍，静定将收造化功。",
            "休叹退飞犹六鹢，会看遇顺若孤鸿。",
            "挽回一息南薰力，稳送征樯秋浦东。"
        ],
        "notes": "",
        "id": "4d2fee935d7c713d09bd5bc58642e836"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "戊戌冬护军援庐濡自栅江入今日过之恍然如昨梦因成",
        "preface": "",
        "paragraphs": [
            "隔江屯坞自孙吴，犹记孤军出此涂。",
            "阅十九年如梦觉，历千万里几驰驱。",
            "月沉荒垒马横塞，风卷寒沙雁宿芦。",
            "忆著当时身是胆，归休毋更老江湖。"
        ],
        "notes": "",
        "id": "bb173c9d10875d41ad46cb5985cc73ec"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阻风固城湖",
        "preface": "",
        "paragraphs": [
            "历峡浮江万里归，一湖乃尔尼留之。",
            "由吾天籁偶相值，岂汝川灵敢肆欺。",
            "上水虽饶趋下便，北风会有转南时。",
            "浮生只作无心看，何用咨咨咄咄为。"
        ],
        "notes": "",
        "id": "c8c26df3f0e08087382ba387289a2909"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "固城湖边即事",
        "preface": "",
        "paragraphs": [
            "孤舟横岸水潺湲，野色天成一段闲。",
            "十数牧儿黄犊侧，两三钓叟白鸥间。",
            "丛丛烟树谁家市，浅浅云峦甚处山。",
            "风定浪平归路稳，更无魂梦到萧关。"
        ],
        "notes": "",
        "id": "3cf82d5d83a148f1e601b3e923300023"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间即事亦有间而感慨",
        "preface": "",
        "paragraphs": [
            "八载天涯喜遂归，吴乡当暑亦相宜。",
            "茗烹阳羡慰久间，鲈买松江更一奇。",
            "老树经风惟柳长，新田得雨未秋迟。",
            "不因看镜惊头白，将谓情怀只旧时。"
        ],
        "notes": "",
        "id": "cfe5dd3148bd5c35650ae91cbd5257d5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过宜兴舟中见霅川诸山",
        "preface": "",
        "paragraphs": [
            "八年不见此山青，一见殊增老眼明。",
            "鬓发已从霜露改，翠屏只在水天横。",
            "纤尘不染皆秋色，久间相于若世情。",
            "朝爽夕佳常领略，去来争似钓舟轻。"
        ],
        "notes": "",
        "id": "f9c2888394c02ab8cfc2465c584c7b66"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "术士余云谷求诗和永国韵",
        "preface": "",
        "paragraphs": [
            "心悟玄机妙不传，家虽谷口近平泉。",
            "且谈方外山林乐，休诧人间将相权。",
            "世事何如难逆睹，吾生已矣莫多缠。",
            "未能免俗聊相问，更活耕桑得几年。"
        ],
        "notes": "",
        "id": "dd200243dcb34b63f827c317be0274bc"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "初到善权香火院",
        "preface": "",
        "paragraphs": [
            "寺有宗盟几百年，洪恩新锡出尧天。",
            "三生香火前因在，一段林峦旧识然。",
            "华表鹤归今岂异，葛陂龙化古尝传。",
            "更须行脚江湖了，来结云山不尽缘。"
        ],
        "notes": "",
        "id": "0c63178180dda9fb4d16f6d804a5135e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "丁巳闰月六日登岳阳楼",
        "preface": "",
        "paragraphs": [
            "二十年前典此州，经行中又几春秋。",
            "青山面目元无恙，白发形骸祗自羞。",
            "客子登临知有酒，古心忧爱在斯楼。",
            "凭栏慨想飞吟过，水视杯坳芥视舟。"
        ],
        "notes": "",
        "id": "dad9c35943c49c6a018427b6973a0058"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "长沙郡斋中夜闻雨不寐",
        "preface": "",
        "paragraphs": [
            "簷花窗叶和灯前，全似江南雁到天。",
            "渐老弗堪秋意早，不眠那为雨声然。",
            "学儒不力冠非误，善舞何心袖足旋。",
            "唤醒几番关塞梦，蛩吟四壁只年年。"
        ],
        "notes": "",
        "id": "a679e4020c1987e76a30f9b70f54d922"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "徐介卿赴召经筵二诗送之  其一",
        "preface": "",
        "paragraphs": [
            "天赋经纶满壮怀，饱于敭历老其才。",
            "江东见谓无卿比，今世谁能舍我哉。",
            "岭表分弓宽上顾，淮头弄印待公来。",
            "玉阶宜罄忠言告，闻说天边有诏催。"
        ],
        "notes": "",
        "id": "7814b9742ee480a12bad1d18ec89b547"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "徐介卿赴召经筵二诗送之  其二",
        "preface": "",
        "paragraphs": [
            "袂判平山十五年，喜迎召节下楼船。",
            "交情一见岁寒在，世事几番春梦然。",
            "我亦将归谋佚老，公今此去类登仙。",
            "一杯且酌长沙酒，莫忆灯棋话汉边。"
        ],
        "notes": "",
        "id": "a54b6dd6d4a38b96dbe5beb0ab7faabe"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "郡圃木樨开第二花",
        "preface": "",
        "paragraphs": [
            "苍苍仙种自谁栽，一度秋光两度开。",
            "故遣宝花装世界，重教金粟见如来。",
            "香于月下开樽对，意似霜前把菊催。",
            "生怕重阳风雨近，亟须领略莫迟回。"
        ],
        "notes": "",
        "id": "80f21cc50cdf53994a31bb292330a6b7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登定王台  其一",
        "preface": "",
        "paragraphs": [
            "汉恩列土育如春，留得芳名远到今。",
            "几换人民此城郭，四围阛阓有山林。",
            "见长安日存吾敬，望大行云契彼心。",
            "忠孝永贻千载后，绝胜易水筑黄金。"
        ],
        "notes": "",
        "id": "ff0b578089f14f682d28b4530827dad4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登定王台  其二",
        "preface": "",
        "paragraphs": [
            "羽旄钟鼓旧曾游，沟叶宫花迹尚留。",
            "耆老遗开秦雍土，登临伟观楚湘州。",
            "月明故国存千禩，木落空山又一秋。",
            "极目长天诗不尽，西风吹雁使人愁。"
        ],
        "notes": "",
        "id": "44095cf07be4c0b68eaabd00c77165c5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "九日登寿沙城楼",
        "preface": "",
        "paragraphs": [
            "偶因萸菊到城头，手揽潇湘一片秋。",
            "西北黄尘清远徼，东南紫气盛中州。",
            "众山环拱皆衡麓，一水横陈是橘洲。",
            "且酌芳樽酹千古，去来鸥雁自沉浮。"
        ],
        "notes": "",
        "id": "0a828ebb2bf095880cef4b282168cf44"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "老态龙钟雪满头，黄花招我对清秋。",
            "东篱幸可安吾土，南服何堪典此州。",
            "莫忆风巾游汉渚，早呼雨笠访沧洲。",
            "明年把酒知何处，预约家僮酿蚁浮。"
        ],
        "notes": "",
        "id": "3b06df22f88df5f0512e9c7e7a6904bd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "立春后登裴公亭时已解郡组",
        "preface": "",
        "paragraphs": [
            "公余赢得片时休，徙倚危亭豁倦眸。",
            "屹屹独存今岳阜，滔滔不尽古湘流。",
            "犹看雪意微茫在，顿觉春光骀荡浮。",
            "举酒莫论今古事，只将身世付沙鸥。"
        ],
        "notes": "",
        "id": "9d0a775dad2eef81e2a7b16d3369b05e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "登妙高台",
        "preface": "",
        "paragraphs": [
            "占得湘中地最高，山川端欲助人豪。",
            "萍蓬江海通吴会，兰芷汀洲带楚骚。",
            "人住翠微藏夕霭，水连碧落见秋毫。",
            "阑干立尽家何许，徒赋归心折大刀。"
        ],
        "notes": "",
        "id": "16262681b107dcf3557778c1e35f6db2"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "和萧石城袖示壬午李漕革夫劝驾诗",
        "preface": "",
        "paragraphs": [
            "阅三十载墨犹新，公是当时第一人。",
            "马革伏波惭立柱，羊裘严濑老垂纶。",
            "观宾可以观其主，在子胜如在乃身。",
            "多少汗颜君袖手，凭谁举酒问穹旻。"
        ],
        "notes": "",
        "id": "13792657cf607f937535453d94db19f8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间见梅",
        "preface": "",
        "paragraphs": [
            "虚簷索笑几逡巡，不得春风不肯春。",
            "忽覩冰肌傍官道，相逢霜鬓在征尘。",
            "怜渠孤迥犹寒畯，慰我漂摇类故人。",
            "犹頼东君不捐弃，枝无南北一番新。"
        ],
        "notes": "",
        "id": "fcb1a619b5bd9c4f9c139bcc824d6df9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "衡阳道间即事",
        "preface": "",
        "paragraphs": [
            "衡山九十里衡阳，风物熙然冠楚乡。",
            "古木千章屯翠幄，小溪数曲卧虹梁。",
            "雨蔬旋摘充庖美，社酒新𥬠透瓮香。",
            "村舍春长无一事，门前车马任渠忙。"
        ],
        "notes": "",
        "id": "56187262b7a0881d1de808cdcef3b0c1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "午行即事",
        "preface": "",
        "paragraphs": [
            "数日征行喜即晴，山明溪秀翠为屏。",
            "竹门梅出数枝白，松外山横几叠青。",
            "人渐采茶登陇阜，家多酿秫市邮亭。",
            "短舆午困几成梦，两两枝禽为唤醒。"
        ],
        "notes": "",
        "id": "9563427b7b6bf72c4dfa13776a53f968"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过衡州值雨偶赋",
        "preface": "",
        "paragraphs": [
            "行尽潇湘第几山，短舆轧轧费跻攀。",
            "柳边官驿堠十里，竹里人家屋数间。",
            "宿霭弄阴风料峭，春泥障路雨斓斑。",
            "韶华衮衮成虚掷，强托清吟解病颜。"
        ],
        "notes": "",
        "id": "12f3f0925cc2402cd0304d3f7c04c4a5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "入祁阳县界即事",
        "preface": "",
        "paragraphs": [
            "境入祁阳驿堠迢，道旁烟火顿萧萧。",
            "茅冈丛筿路磊砢，蓬舍扃柴人寂寥。",
            "市粒颇艰缘岁俭，野芳交发自春饶。",
            "扶藜勇过黄罴岭，知竭精忠答圣朝。"
        ],
        "notes": "",
        "id": "ee14e65c32a14d606dede5754672639d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿祁阳题县驿",
        "preface": "",
        "paragraphs": [
            "垂垂白发老相催，末路崎岖毂又推。",
            "万里备更霜雪苦，十年重入瘴乡来。",
            "休思往事骖鸾去，恍类前身化鹤回。",
            "行尽潇湘春脉脉，故人惟有道边梅。"
        ],
        "notes": "",
        "id": "c2524c1395f3e75f485f24998ddcaf2f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "永州四十里头偶赋题郡驿",
        "preface": "",
        "paragraphs": [
            "病躯羸马陟崔巍，扑面征尘抖擞开。",
            "万古春愁借山隔，几番风信把花催。",
            "染成湘泪笑邻竹，飘作寿妆嗟辱梅。",
            "撚尽吟髭无奈困，亟呼茗椀胜村醅。"
        ],
        "notes": "",
        "id": "4c891acd8847bec4f6c3775b51a67bb1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "道间梅花可爱风后无复存者",
        "preface": "",
        "paragraphs": [
            "可恨封姨妬双玉，飘残羽袂委泥涂。",
            "香余江路诗传甫，影落孤山仙去逋。",
            "桃李儿曹从后我，竹松朋友肯疏吾。",
            "梦回纸帐身为蝶，留得掀篷数尺图。"
        ],
        "notes": "",
        "id": "98c715177efe957a2fd91f8ffff24b21"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "离永州宿愚溪十里村",
        "preface": "",
        "paragraphs": [
            "冷落愚溪十里村，暂容车骑憇柴门。",
            "松荒顿忆陶潜隠，梅落难招宋玉魂。",
            "累日有风春自暖，今宵无月夜难昏。",
            "勿令鼓角鸣行帐，田舍将疑有戍屯。"
        ],
        "notes": "",
        "id": "8df11f3afff1c82fc66b00975afc757b"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "晚宿大塘市",
        "preface": "",
        "paragraphs": [
            "仆仆征鞍日向西，相将山色界湘漓。",
            "农多火种春犹烧，客每露行朝未炊。",
            "燕傍人家犹细认，马行官道似曾知。",
            "眼前风物纪无尽，賸费吟鞭几首诗。"
        ],
        "notes": "",
        "id": "2cf906f538690b3a67450b8ffdf5f8e1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宿深桥驿",
        "preface": "",
        "paragraphs": [
            "湘浦才春已著鞭，依稀渐近劝耕天。",
            "山樱花落红飘雨，野草烧残青入烟。",
            "云接岭头阴漠漠，泉流涧底响涓涓。",
            "严关两入知非偶，重扣宝坊占宿缘。"
        ],
        "notes": "",
        "id": "3ed370b91c83ce23f67c5ecb2fc370e0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "轿中午困啜茶偶成",
        "preface": "",
        "paragraphs": [
            "行尽湘中一月春，霜髭几欲染缁尘。",
            "山无重数几何路，花不知名俱可人。",
            "午困得茶聊吻润，春愁著柳亦眉颦。",
            "天教早办公家事，乞取身归笠泽滨。"
        ],
        "notes": "",
        "id": "7231ed27604f2756b1136158579a136d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "夜雨复晴",
        "preface": "",
        "paragraphs": [
            "雨欲今朝忽又晴，客涂忧纬为关情。",
            "木多未叶春几槁，桃已皆花水未生。",
            "宿麦既辜秋陇种，新秧正候早田耕。",
            "蛰龙何处深渊睡，乞取霆声为唤惊。"
        ],
        "notes": "",
        "id": "e8f9b0cfb280125a6d4a10471129a124"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "至清湘驿和己酉壁间韵",
        "preface": "",
        "paragraphs": [
            "冰霜染得鬓毛深，又复钩辀听岭禽。",
            "老马已非筋力旧，好山重见面颜今。",
            "地饶风物皆春意，天念尘烦为午阴。",
            "转首十年成一梦，龙蛇满壁富新音。"
        ],
        "notes": "",
        "id": "56e62f91b43d2d15d52782fceaa4eee4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "将至桂林戒弗作诗饮酒",
        "preface": "",
        "paragraphs": [
            "误领元戎太乙旗，提封四履镇南篱。",
            "旄倪争向道涂看，名姓亦为蛮徼知。",
            "时务正殷毋事酒，春光虽好莫言诗。",
            "经营都了家山去，此是从容觞咏时。"
        ],
        "notes": "",
        "id": "1e6f2d611095c0769b8fe68a44b651c0"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "劝驾桂林乡举",
        "preface": "",
        "paragraphs": [
            "十年复此主文盟，喜得名邦岁贡英。",
            "宴启鹿鸣珠照乘，堂开鹏运玉连城。",
            "梅花雪里传魁信，桂子风前送客程。",
            "若到天庭问南事，细陈长策为销兵。"
        ],
        "notes": "",
        "id": "07d8098299ee1f1b0de5d60fb85486c6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "送子守衡州",
        "preface": "",
        "paragraphs": [
            "雁峰自昔号名州，尔既难辞我莫留。",
            "临政毋忘宣上德，持身谨勿遗亲羞。",
            "当令民诵循良守，罔俾人讥恩泽侯。",
            "国事正殷宜黾勉，明年吾自问归舟。"
        ],
        "notes": "",
        "id": "58581d973c53ce4c623e17b474ee1502"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "己未元日寄子",
        "preface": "",
        "paragraphs": [
            "子在衡州我桂州，两州相望共承流。",
            "天回北斗又华旦，人立东风正黑头。",
            "新岁五更三节序，老夫六十二春秋。",
            "何时共对屠苏饮，应念孤云为倚楼。"
        ],
        "notes": "",
        "id": "8003b62f738a6dc967983b84ad0fe146"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "别权泸帅朱杞材太社",
        "preface": "",
        "paragraphs": [
            "犹记冲寒溯峡来，相期偕至亦偕回。",
            "朝廷有诏许归老，藩岳无人值借才。",
            "顾我凋年嗟已矣，如君英略勉之哉。",
            "度泸要了经营事，心放公平手放开。"
        ],
        "notes": "",
        "id": "1e643cafb1c2e489798a48efda0a165c"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "过新滩作出峡行",
        "preface": "",
        "paragraphs": [
            "蜀道登天难，尤难溯流入。",
            "自峡上夔渝，江险滩节密。",
            "前年冲寒来，水落且石出。",
            "寄命竹一缕，寸挽退或尺。",
            "旬宣愧罔功，征戍幸逭责。",
            "仁哉圣主恩，有诏许归佚。",
            "匆匆乘月下，初值朱明律。",
            "常年桃涨后，此际梅潦溢。",
            "危漩若釜沸，惊湍如矢激。",
            "今年独何异，水势平于席。",
            "仅添半篙绿，稳泛万顷碧。",
            "纵横顺𣸣淖，隠见辨沙碛。",
            "毋庸事盘滩，了不惧触石。",
            "一日涪州岸，三宿云安邑。",
            "滟滪露山骨，底柱屹中立。",
            "巫峰披宿雾，奇哉翠欲滴。",
            "建瓴高屋易，百里一瞬息。",
            "安然中流坐，恍若前山失。",
            "舟轻蜚鸟过，岸𫘝脱兔疾。",
            "伊滩以新名，此水虑微涩。",
            "黎明报船步，数尺长一夕。",
            "波臣信有助，棹师喜何剧。",
            "前竿与后枕，橹六视听一。",
            "招呼左右向，心手应相得。",
            "所取无厘差，其矢如绳直。",
            "载瞻洺川祠，不远西陵驿。",
            "倏焉飞廉怒，卷起浪涛白。",
            "篙篷掀欲舞，绠缆系惟亟。",
            "凡我同舟人，相顾几动色。",
            "兴言大川涉，畴为讯诸易。",
            "古谚固有云，飘风不终日。",
            "须臾棹歌发，安危在漏刻。",
            "衰迟嗟我生，险阻几身历。",
            "萍梗遍江海，星霜老疆埸。",
            "此行亦良苦，岂敢计终吉。",
            "始入凡四旬，今出仅更浃。",
            "行止非人为，扶持有神力。",
            "瓣香荐牲酒，对越寸衷赤。",
            "自兹丘樊归，谨无以形役。",
            "晚来贺平善，诗以纪其实。"
        ],
        "notes": "",
        "id": "5f16eb3af9531efef4ab4b2f7eb54fc1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "阻风太湖沙塘港",
        "preface": "",
        "paragraphs": [
            "归程雪边来，四旬六千里。",
            "瞿唐过滟滪，洞庭至彭蠡。",
            "涉历天下险，心有如此水。",
            "朅来太湖滨，到家步才跬。",
            "胡贻蜚廉怒，相挟冯夷氏。",
            "惊飚昼而作，骇浪暮不已。",
            "令人向洋叹，可望不可迩。",
            "组练前陈扼，银屋平地起。",
            "逡巡问维楫，飘泊委芦苇。",
            "归心苦何遽，短棹姑小𫇢。",
            "尝闻强则避，事当顺而理。",
            "平明迟解缆，天宇果新霁。",
            "金乌甫生东，鱼龙首俱弭。",
            "上下大圆镜，四面平如砥。",
            "天公翻覆手，风后吹嘘是。",
            "巽转而之坤，帆去随所指。",
            "出湖且入港，曾不片时尔。",
            "前津问锡麓，弗远尺有咫。",
            "舟人顾相贺，昨忧变今喜。",
            "我生客江湖，噫嘻嗟老矣。",
            "可以速则速，时当止则止。",
            "岂惟行舟然，世事只如此。",
            "由兹石塘出，此去皆坦履。",
            "归来荷圣恩，全家頼天赐。",
            "息阴亟休影，杜门以却轨。"
        ],
        "notes": "",
        "id": "a93ded6cd586f3829589b0ef8af87f00"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "题张医谕活庵",
        "preface": "",
        "paragraphs": [
            "用药如用兵，命医犹命将。",
            "医良则身安，将良则师壮。",
            "表里孰虚实，存亡在俯仰。",
            "能出康济方，忧虑危急状。",
            "活法虽指间，活机寓心上。",
            "活国与活人，一忠乃可仗。",
            "我愿将皆方虎医扁仓，四海生民举无恙。"
        ],
        "notes": "",
        "id": "4ed496696604a7930aaad85f8a4c942e"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "湘南楼落成和林书记韵",
        "preface": "",
        "paragraphs": [
            "乐郊从昔推南州，今控西鄙犹心喉。",
            "碧虚境界富登览，前贤故址存风流。",
            "斯楼枕江屹雉堞，俯瞰寒碧潜蟠虬。",
            "夕佳朝爽在几席，岸巾拄笏供遨头。",
            "迩年胡雏肆狙伺，南北不间风马牛。",
            "经营墉壑备亭障，旗鼓讙亮雄谯楼。",
            "岿然东壁乃头角，适与壤会将谁修。",
            "斯何时也事斯役，或者食肉非良谋。",
            "缅怀昨梦阅十载，不谓白首重来游。",
            "虽然左腹证日急，类舍剑栈窥江油。",
            "视兹罅漏弗补葺，毋乃闲暇忘绸缪。",
            "梓人余力建重屋，吾意正岂舒吾眸。",
            "三湘百粤类砥柱，金城頟頟江浮浮。",
            "黄茅薰炙鸢堕水，不费矢镞空群酋。",
            "畴其载笔纪崖右，落成且也陈觥筹。",
            "筑惟甲戌继费誓，城沂亦倣书春秋。",
            "吾皇神武光四表，自此丑类岂复能虔刘。",
            "佳哉此诗幕中彦，孤凰一鸣惊群啾。",
            "带𥮾梅雪久绝响，眼前有景君兼收。",
            "谩搜枯腹欲貂续，祗觉颜汗包骍羞。"
        ],
        "notes": "",
        "id": "9d483d886336d8edad687ef688147c5f"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽尤端明  其一",
        "preface": "",
        "paragraphs": [
            "身际干淳盛，家传祖笏棠。",
            "典型周大雅，人物鲁灵光。",
            "厚德千钧重，明时一鉴亡。",
            "哲人今已矣，梦卜负岩廊。"
        ],
        "notes": "",
        "id": "64a977b8ca0e9f2f951e85cf41cd4933"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽尤端明  其二",
        "preface": "",
        "paragraphs": [
            "渡江无故老，文武少全材。",
            "金玉其相者，朝廷有几哉。",
            "銮坡资润色，虎帐壮规恢。",
            "盍展经纶蕴，登调鼎鼐梅。"
        ],
        "notes": "",
        "id": "0f88efa8164d4a13382aecc5f389c7af"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽尤端明  其三",
        "preface": "",
        "paragraphs": [
            "自入乌公府，受知三十秋。",
            "水鱼承雅眷，风鹤记良筹。",
            "一意人才进，平居国事忧。",
            "丝桐宜束阁，谁似子期不。"
        ],
        "notes": "",
        "id": "99004b4fc931effeb9d8f8e3d77118cd"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "挽尤端明  其四",
        "preface": "",
        "paragraphs": [
            "忆昨趋湘水，公归问锡山。",
            "惜时为俗累，欠往拜师颜。",
            "不复亲温厉，畴其念险艰。",
            "莫持鸡炙去，老泪不胜潸。"
        ],
        "notes": "",
        "id": "5634a41a94f5cd5a6fbcb2eb0651ac6d"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚申病中作",
        "preface": "",
        "paragraphs": [
            "六十三年忧患乡，人言晚景尚悠长。",
            "不知气鬰致痰厥，忽尔异证生微茫。",
            "操修弗遂仁者寿，治疗倍费医之良。",
            "今将累日未痊愈，自知不善摄养贻天殃。",
            "头目昏眩手足不能动，偃然一榻殊徬徨。",
            "光摇两目皎无寐，汗流四体痛欲僵。",
            "纵然未即致幻化，惟恐废弃难安强。",
            "人生修短固定数，不必以此萦吾肠。",
            "枝披叶殒待风寒，根本弗固安能当。",
            "平生踪迹等一梦，未必可保风灯光。",
            "儿女满前无顾恋，家山何许莫思量。",
            "是非得失一勾断，万事尽付之遗忘。",
            "宁神定虑听造物，至此收拾甘归藏。",
            "门前风月正清朗，符到即去庸何伤。"
        ],
        "notes": "",
        "id": "eb54c07e9c4ba7c5a4f1bd86d3edd92a"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "记十五日夜星犯月",
        "preface": "",
        "paragraphs": [
            "两月之间星入斗，畴昔之夜星入月。",
            "入斗前史验虏走，入月韩诗应虏灭。",
            "昭然垂象不轻示，适验天心厌胡羯。",
            "此胡蚕食诸戎尽，云扰中原野流血。",
            "去年突然渡江左，几欲长驱控京阙。",
            "使其得气不击败，延及生灵祸何烈。",
            "衣冠正统幸阴佑，依然天堑限南北。",
            "乃知硕果弗尽剥，东南生意不终绝。",
            "吾皇修德务饬己，悔悟一念足对越。",
            "正当岁星在吴分，不待一言退荧惑。",
            "胡运百载天将亡，两星炯炯岂虚设。",
            "自今有道守四夷，海寓一家混吴越。",
            "病夫得复见太平，愿以余年老农业。"
        ],
        "notes": "",
        "id": "8a9eb1fde7204a9a2f527244e2d78b52"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "庚申七月自桂归资寿作",
        "preface": "",
        "paragraphs": [
            "三载烟岚在岭陬，几番清梦到松楸。",
            "每怜老子身关塞，长忆童时某水丘。",
            "今得归来访渔隠，不妨高卧老菟裘。",
            "据鞍矍铄成何事，徒愧平生马少游。"
        ],
        "notes": "",
        "id": "c75252d29f39740e8f68040f74b654e6"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "归善权谢福岩",
        "preface": "",
        "paragraphs": [
            "强健南游抱病还，鬓毛剥落足蹒跚。",
            "喜观云衲酬前约，莫听家僮说旧官。",
            "幸免如陵羞在陇，将期同愿老于盘。",
            "当家公案师拈出，更向三山石上看。"
        ],
        "notes": "",
        "id": "bba69680172e901f9e07238c155a41c9"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "勉时思王和尚留",
        "preface": "",
        "paragraphs": [
            "面壁者十年，桑下者一宿。",
            "时止则止行则行，可久则久速则速。",
            "时思老子苦硬人，孤云其身心槁木。",
            "三年牢落此山中，禅衲争归众魔伏。",
            "平时欲定方外交，白石清泉正相属。",
            "我归师去人谓何，毋乃欲善其身独。",
            "巾瓶到处即为家，何必江湖苦驰逐。",
            "若还飞锡出门去，此一瓣香谁与续。",
            "得住且住则为佳，敬以此为上人祝。"
        ],
        "notes": "",
        "id": "694b86e1b71efe3d0de5b892fbb026ff"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "福岩再过公安赠行  其一",
        "preface": "",
        "paragraphs": [
            "记得桂林临别，劝师紧闭禅关。",
            "又被如来牵率，未容高卧云山。"
        ],
        "notes": "",
        "id": "e8c6ac0e8da6841170096b8c27e861d4"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "福岩再过公安赠行  其二",
        "preface": "",
        "paragraphs": [
            "浙境欲留师住，荆人争望师来。",
            "要是因经未了，不妨两地裴回。"
        ],
        "notes": "",
        "id": "600729d2e16ad646760eb6cd1f2eead7"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "福岩再过公安赠行  其三",
        "preface": "",
        "paragraphs": [
            "方藉名山作主，胡然旧席重开。",
            "了却江湖愿力，切须早早归来。"
        ],
        "notes": "",
        "id": "c320be21de5711537125c48a714f0a82"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "饯管制干",
        "preface": "",
        "paragraphs": [
            "画诺三边頼一贤，怜余东下病缠绵。",
            "驱驰不惮数千里，缱绻相于十二年。",
            "我老已辜康乐屐，君行快著祖生鞭。",
            "祗惭无力堪吹送，雪意垂垂饯去船。"
        ],
        "notes": "",
        "id": "67f642936a0b52ebccb8c25f87684ee1"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "辛酉首夏余云谷自四明来访且录示丙辰年所和永国韵恍然唤起昨梦嗟壮健之不可复得今病废无它问谩书五十六字谢之时病犹未愈",
        "preface": "",
        "paragraphs": [
            "禅榻相逢六载前，当时驽力尚堪鞭。",
            "继更烟瘴为形役，遍历风涛不意全。",
            "思旧仙游嗟已远，老躯痿废抑谁怜。",
            "而今莫问人间事，得正狐丘是甚年。"
        ],
        "notes": "",
        "id": "9c1d9cf3538ea9e757b28d96da60aae8"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宣公祠  其一",
        "preface": "",
        "paragraphs": [
            "相唐德丛复兴隆，仁义条陈百奏中。",
            "正欲谏君今别驾，延龄更不念孤忠。"
        ],
        "notes": "",
        "id": "b9a9eac5fe756e3d8583f41382865ce5"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "宣公祠  其二",
        "preface": "",
        "paragraphs": [
            "双湖真泽国，千载相公祠。",
            "中有钓鱼者，问之俱不知。"
        ],
        "notes": "",
        "id": "176ab729f63d63cddd8546c89d7a5814"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "游千山观",
        "preface": "",
        "paragraphs": [
            "自重来岭峤，岂暇访湖山。",
            "缇骑行边了，戎旗护戍闲。",
            "相看群玉外，一笑六郎间。",
            "回首西风静，何愁老汉关。"
        ],
        "notes": "",
        "id": "c16f6fbca5428e6016ec1e3e76549c17"
    },
    {
        "author": "李曾伯",
        "dynasty": "宋",
        "type": "诗",
        "rhythmic": "",
        "title": "善权奇观",
        "preface": "",
        "paragraphs": [
            "粤从融结此山川，便作人间小洞天。",
            "香火丛林千古盛，神仙窟宅自今传。",
            "品分三洞中犹宇，脉贯两岩下出泉。",
            "我自有缘聊乞取，万松阴里一牛眠。"
        ],
        "notes": "",
        "id": "e3d3cac4d1887e479a5987f48c1a20c0"
    },
    {
        "author": "李曾伯",
        "dynasty": "宋",
        "type": "词",
        "rhythmic": "一剪梅・一翦梅",
        "title": "",
        "preface": "",
        "paragraphs": [
            "人生能有几中秋。",
            "人自多愁。",
            "月又何愁。",
            "老娥今夜为谁羞。",
            "云意悠悠。",
            "雨意悠悠。",
            "自怜踪迹等萍浮。",
            "去岁荆州。",
            "今岁渝州。",
            "可人谁与共斯楼。",
            "归去休休。",
            "睡去休休。"
        ],
        "notes": "",
        "id": "4f5ac31d8a4aa8b1f536652b9e55306b"
    },
    {
        "author": "李曾伯",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "同此三秋端正月，地高先得光辉。",
            "分明身世玉琉璃。",
            "不妨人未老，长与月相期。",
            "我有芳尊共玩事，从渠魏鹊无枝。",
            "直须饮到五更时。",
            "大家眠玉界，莫羡宴瑶池。"
        ],
        "notes": "",
        "id": "2e6dbf2343e7c533575da71c3dbc6573"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "数年来、揆度在南州，今年在家山。",
            "叹平生踪迹，荆淮岭蜀，多少间关。",
            "幸对园林花竹，一笑且团栾。",
            "莫忆西风梦，驰志楼兰。",
            "赢得维摩多病，奈鬓毛剥落，步武蹒跚。",
            "神仙何处，遗我以金丹。",
            "愿明时、清平无事，放老翁、长伴白鸥闲。",
            "聊相与，桂花香里，满酌开颜。"
        ],
        "notes": "",
        "id": "cbdd8d4c86343148d42d5b23df001f13"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "上巍楼、指顾剑东西，依然旧江山。",
            "怅谁为荆棘，委渠天险，薄我风寒。",
            "金瓯经营几载，鸿雁尚漂残。",
            "一片迷棋局，著手良难。",
            "犹幸红旗破贼，有竹边新报，喜听平安。",
            "问纷纷遗事，一笑付凭栏。",
            "愿天驱、五丁壮士，挽岷峨、生意与春还。",
            "斜阳外，梦回芳草，人老萧关。"
        ],
        "notes": "",
        "id": "fba4f7ef60bcb0e4f50418b554c4e9d6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问西陵、治比汉河南，若为遽东归。",
            "正峡江衮衮，中流我共，一楫杭之。",
            "倏听攀辕告语，公去裤襦谁。",
            "赖有甘棠在，人口如碑。",
            "百尺楼头徒倚，记绸缪桑土，几对灯棋。",
            "指鹭洲何处，心事想鸥知。",
            "向江湖、毋忘魏阙，正吾皇、当馈急贤时。",
            "经纶事，更须玩易，勿但言诗。"
        ],
        "notes": "",
        "id": "dd41fce50e2890ad034c768af0dfc814"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问孀娥、僝僽厌看人，唯复厌人看。",
            "正凉宵准拟，招延素魄，慰藉苍颜。",
            "廉纤梧桐细雨，吹彻玉箫寒。",
            "仿佛山河影，只在云端。",
            "又似去年今夕，枉教人愁怅，立尽阑干。",
            "想菱花尘匣，憔悴女乘鸾。",
            "恨无从、一登天柱，约宾朋、随分荐清欢。",
            "持杯祝，老蟾无恙，留待明年。"
        ],
        "notes": "",
        "id": "92cd126dae5bc3e6c8da44bd514b9484"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "记当年、虏压顺昌城，直欲付靴尖。",
            "赖君家乃祖，笑麾白羽，净洗腥膻。",
            "荆州甘棠蔼蔼，浓墨宇犹鲜。",
            "少出拿云手，整顿青毡。",
            "好个嫩凉天气，想闻鸡听雁，意气犹忺。",
            "看相将喜事，眉色已黄占。",
            "祝君龄、有如此酒，举金罍、须放十分添。",
            "还知否，封侯事业，正在华颠。"
        ],
        "notes": "",
        "id": "9379df41b8a88a3a1e96bb85406d97fd"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "仿离骚、览揆度新讴，空云霭乌丝。",
            "把长庚才调，小施筹笔，犹处囊锥。",
            "鸾枳鸂滩发轫，指日问朝衣。",
            "雪片梅花外，已露南枝。",
            "休羡汉疏晋阮，记当年楚产，同是家儿。",
            "怅岁华如许，同官复同时。",
            "引宫商、细赓郢唱，向樽前、谁为一歌之。",
            "蓬壶侣，长春不老，有美人兮。"
        ],
        "notes": "",
        "id": "346cea2fd0f727d720dabb8bdfa1f0e2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问秋光、乞得一宵闲，满引玉东西。",
            "喜亲朋咸集，宴酣真乐，非竹非丝。",
            "坎止流行付分，岂尽是人为。",
            "试向君平卜，还可前知。",
            "自笑头颅如此，奈乌轮难系，驹隙如驰。",
            "慨壮图已矣，指地不须锥。",
            "任从渠、翻云覆雨，愿老於耕钓乐于诗。",
            "三军事，天家自有，大将为谁。"
        ],
        "notes": "",
        "id": "f9ccef0373b79dfbc647df564eb03b78"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "对西风、先自念莼鲈，又还月生西。",
            "叹平生霜露，而今都在，两鬓丝丝。",
            "当年门垂蓬矢，壮岁竟奚为。",
            "磊落中心事，只有天知。",
            "多谢君恩深厚，费丁宁温诏，犹置驱驰。",
            "看弓刀何事，终是愧毛锥。",
            "愿今年、四郊无警，向酒边、多作数篇诗。",
            "山林下，相将见一，舍我其谁。"
        ],
        "notes": "",
        "id": "0aee46555ed148820f8349f9b4c960d6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "自六朝、用武诧荆州，襟喉重疆陲。",
            "更西风似箭，峡江如线，事势夔夔。",
            "须仗中流砥柱，天付治平谁。",
            "甚矣吾衰矣，将老东篱。",
            "休说纷纷往梦，任阴平邓艾，骆谷姜维。",
            "向棋边聊且，官事了痴儿。",
            "雨未阴、毋忘户牖，挂长绳、系不住铜仪。",
            "空遐想，桃源春媚，安得追随。"
        ],
        "notes": "",
        "id": "e49f81c8c43d01e630a15e929b593e1c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "续仲宣、一赋小呼鹰，声名满荆州。",
            "向宾筵游戏，豪端月露，皮里阳秋。",
            "遍历文书刁斗，何患不封侯。",
            "横槊风烟表，独占诗筹。",
            "见说眉攒心事，在岷峨乡国，落日西头。",
            "怅英豪遗恨，都付大江流。",
            "伟平生、经纶雅志，把重弓、聊为汉关留。",
            "中秋近，何如载酒，一笑登楼。"
        ],
        "notes": "",
        "id": "cb9dcce77633a93b2eb399d04fcf3867"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "自当年、种柳向西门，古今号名州。",
            "对风声策策，浪涛衮衮，又是新秋。",
            "暂为江山弹压，谁得似贤侯。",
            "夜观灯棋里，几共边筹。",
            "休效季鹰高兴，为莼羹鲈脍，遽念吴头。",
            "且安排维楫，相与济中流。",
            "看邦人、尽歌襦裤，愿紫皇、乞与福星留。",
            "令人忆，数行过雁，月在南楼。"
        ],
        "notes": "",
        "id": "0a1e81b76ff45741d26aa8f815321fef"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "怅浮生、俯仰迹成空，依然此江山。",
            "对秋容如画，天长雁度，水阔鸥闲。",
            "追游未甘老态，凭酒借红颜。",
            "归骑斜阳外，柳老荷残。",
            "幸对黄花时节，喜宾朋晤语，烽火平安。",
            "仅风巾一笑，名尚满人寰。",
            "要流芳、相期千载，肯区区、徒恋片时欢。",
            "姑聊尔，招呼楚调，慰藉南冠。"
        ],
        "notes": "",
        "id": "f3cf275ae9519c1d8df08f654dd6d451"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "领青油车骑出郊坰，来游晋龙山。",
            "喜水天澄霁，稻畦镰净，榆塞戈闲。",
            "登高谩酬佳节，一笑破苍颜。",
            "剩泛茱萸菊，杯莫留残。",
            "休说参军往事，意当时凝眺，不到长安。",
            "赖座间小异，豪气眇尘寰。",
            "到如今、祗成佳话，记封姨、曾荐众宾欢。",
            "吾曹事，有如此酒，要共弹冠。"
        ],
        "notes": "",
        "id": "e63eb3df9ba6527abf8c2652d91e54d4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "正莼鲈佳梦绕吴乡，牙樯忍轻离。",
            "向仲宣楼上，凭高举酒，几共灯棋。",
            "曾记少陵留咏，出幕合持麾。",
            "飞盖长安去，华贯平跻。",
            "好是倚门迎笑，恰野堂云壑，菊后梅时。",
            "庆凤雏新长，携手奉莱衣。",
            "抚孤松、绝胜细柳，念征人、徒老玉关西。",
            "归来也，幅巾藜杖，办取追随。"
        ],
        "notes": "",
        "id": "f5c0e51091e375ad6d5cfba64e913724"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "有庞眉、扶杖岘山来，举觞寿南山。",
            "道天怜赤子，相逢钧播，久望毡还。",
            "幸际君王神武，上宰是甘盘。",
            "少运风霆手，整顿何难。",
            "好个霜天时候，听雁门新雁，眺远凭阑。",
            "想经纶心上，一点炳如丹。",
            "抚舆图、真儒事了，把勋庸、留在鼎彝看。",
            "八千岁，四明洞府，一佛人间。"
        ],
        "notes": "",
        "id": "4a213e764f47b746df3c983bdc83a5c8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "拟龙山、把酒酹西风，西风苦无情。",
            "似秋容不受，骚人登眺，特地悭晴。",
            "依稀两三过雁，何处是方城。",
            "目断危楼外，山远烟轻。",
            "且对黄花一笑，叹浮生易老，乐事难并。",
            "唤遏云低唱，檐溜任霏铃。",
            "问何如、乌纱折角，把芳名、盖取晋参军。",
            "东篱下，阴晴不管，输与渊明。"
        ],
        "notes": "",
        "id": "6134eb149cd0879d5603e5703765b9d1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "六州歌头",
        "title": "",
        "preface": "",
        "paragraphs": [
            "桂香深处，倾盖岭之西。",
            "云南外，曾指点，是挛鞮。",
            "酌玻璃。",
            "篸带江山里，挥银笔，摛绮句，湖海气，羞篷弱，吐虹霓。",
            "回首烟尘碌碌，公家事、自笑痴儿。",
            "盍田园归去，耕钓侣黔黎。",
            "月夕花时。",
            "恣吟题。",
            "怅荆州路，同北望，剡溪兴，又东驰。",
            "雄边上，夸前躅，壮新基。",
            "灿宸奎。",
            "客问西陲事，公莫惜，语教知。",
            "秋城梦，笳却骑，舞闻鸡。",
            "休作中年离恨，聊拼取、一醉如泥。",
            "梅边佳致，逸兴与逋齐。",
            "人在苏堤。"
        ],
        "notes": "",
        "id": "a829d395128cd212e0b63828886271f4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "问梁益。",
            "天设金城铁壁。",
            "西风外，依约雁来，还报关山旧秋色。",
            "三秦听汉檄。",
            "远恨绵绵脉脉。",
            "频年事，虚掷桑阴，褘允诸人竟何策。",
            "彤弓误殊锡。",
            "怅活国难医，救世须佛。",
            "平生本藉毛锥力。",
            "对弧矢初度，满头白发，何堪兵卫叠画戟。",
            "咄青史陈碛。",
            "酒石。",
            "羡王绩。",
            "任击缶呼天，此乐何极。",
            "奚须太息惊前席。",
            "望天阍休待，梦如陶翼。",
            "柳边春后，放定远，出西域。"
        ],
        "notes": "",
        "id": "29c029cfa0def07c99f95000c32a7eda"
    },
    {
        "author": "李曾伯",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "甚天色。",
            "苦问桃红李白。",
            "伊祈氏，沙际才归，依约春回晓烟湿。",
            "老寒犹煞忒。",
            "景物。",
            "中年惯识。",
            "天应遣，雨洗风梳，柳睡花眠尚无力。",
            "名园谩他适。",
            "任黄四栽培，殷七奇特。",
            "一年好处须寒食。",
            "待花畔携酒，酒边索句，春馀太半未须急。",
            "记旧隐幽寂。",
            "我亦。",
            "几时得。",
            "归检点苔封，评品梅格。",
            "教看林下休官一。",
            "与莺花分界，渔樵争席。",
            "抚松长啸，芳菲事，尽渠惜。"
        ],
        "notes": "",
        "id": "790c45937a1a46d9ba94beef84aa1526"
    },
    {
        "author": "李曾伯",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "如何则可。",
            "我亦不知其谓我。",
            "隐几焚香。",
            "对酒一壶书一床。",
            "知仁观过。",
            "浑沌翻怜谁凿破。",
            "寄傲南窗。",
            "堪羡渊明滋味长。"
        ],
        "notes": "",
        "id": "603e81890098760218b31b087d02e488"
    },
    {
        "author": "李曾伯",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "无可不可。",
            "还你天公还我我。",
            "味触声香。",
            "尽付庄周蝶满床。",
            "谩天不过。",
            "留取心机休用破。",
            "净几明窗。",
            "乐取闲中日月长。"
        ],
        "notes": "",
        "id": "be1c4c607129bb678011ab0c9754a85f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "哨遍",
        "title": "",
        "preface": "",
        "paragraphs": [
            "天限长江，云扰中原，一局持棋势。",
            "汉将谁。",
            "盍为扫清之。",
            "彼伎犹、黔驴而止。",
            "客亦知。",
            "何材不生斯世。",
            "丁宁屡费君王旨。",
            "向马首论诗，灯前观剑，岂无差强人意。",
            "幸崆峒麦熟且休师。",
            "又焉用陈琳檄书飞。",
            "一笛楼头，万柳营间，从容麾帜。",
            "噫。",
            "代有戎夷。",
            "时贤患乏经纶志。",
            "紫岩公一出，敌当惊见花字。",
            "谩被发忧邻，汗颜笑斩，客邪终岂婴元气。",
            "待拜表盏天，移文问隐，老夫行且归矣。",
            "怕胡雏穴隙尚相窥。",
            "有淝水儿曹举兵麾。",
            "看中兴、隽烈堪继。",
            "随世样多能底。",
            "卿自为卿计。",
            "不妨老子，婆娑矍铄，从渠屦盈户外。",
            "何须岘万勒丰碑。",
            "有天知、方寸馀地。"
        ],
        "notes": "",
        "id": "db278a21f64544d53906855e9164724e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "哨遍",
        "title": "",
        "preface": "",
        "paragraphs": [
            "大块赋形，皇览揆予，俾尔昌而寿。",
            "嗟壮游。",
            "岁月老征裘。",
            "向秋来、顿如蒲柳。",
            "桂开又。",
            "鲈莼蟹橙正美，故人应忆传杯手。",
            "想薜荔岩峦，梧桐庭院，当时风景依旧。",
            "对斜阳、极目倚危楼。",
            "问一舸、何时过吴头。",
            "乘下泽车，戴华阳巾，锦衣游昼。",
            "犹。",
            "客有名流。",
            "交情金石襟期厚。",
            "双湖烟艇里，剑锋紫气冲斗。",
            "剩妙墨淋漓，清歌发越，未应独步诗千首。",
            "待挂了衣冠，来寻杖履，陪君此乐须有。",
            "到如今、不愿酒泉侯。",
            "愿生入、玉门早归休。",
            "任远人、从问安否。",
            "梁园宾客虽富。",
            "谁出相如右。",
            "相逢身健，时平无事，是处溪山明秀。",
            "与君举斝若为酬。",
            "有年年、人月长久。"
        ],
        "notes": "",
        "id": "c1b1c018156b0b8f3bdffc33deab092a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "轻云暮卷，望澄空如水，千里一碧。",
            "菱镜冰悬，桂轮玉碾，喜见中原秋色。",
            "老蟾炯炯无翳，阅尽尘寰今夕。",
            "堪恨处，度霓裳曾到，长生宫阙。",
            "坐客。",
            "休叹息。",
            "看此清光，天岂限南北。",
            "便好乘风，为持玉斧，修取山河如一。",
            "西湖旧时花草，会遣孀娥重识。",
            "从今去，举太平玩事，长如今夕。"
        ],
        "notes": "",
        "id": "698787139be80919d640029b7ae09ab8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "修洁孤高，凌霜傲雪，潇然尘外丰姿。",
            "一白无瑕，玉堂茅舍俱宜。",
            "飘飘羽衣缟袂，都不染、富贵膏脂。",
            "调羹事，看水边清瘦，雨后红肥。",
            "偏爱春工尚浅，向南枝信透，东阁香霏。",
            "翠袖犹寒，不禁弱质柔肌。",
            "浑如故人邂逅，聊相与、一笑开眉。",
            "归去晚，任帘栊、深闭未知。"
        ],
        "notes": "",
        "id": "5853f39b580ff091b94e182ffd4718c1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "红绡剪就，绛蜡熔成，天然一种仙姿。",
            "竹外家风，凄凉俭薄为宜。",
            "东君苦怜消瘦，强教伊、傅粉匀脂。",
            "较量尽，胜夭桃轻俗，繁杏粗肥。",
            "好是新妆雅态，对疏蟾淡淡，薄雾霏霏。",
            "迥出红尘，轻盈玉骨冰肌。",
            "犹嫌污人颜色，谁云似、虢国娥眉。",
            "香韵别，怕满园、蜂蝶未知。"
        ],
        "notes": "",
        "id": "62e393cb70e333901b159f867788a4f2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "大",
        "title": "",
        "preface": "",
        "paragraphs": [
            "对剑花凝，笳叶卷，天宇尘清声肃。",
            "楼船催解处，正日戈夕照，风旗西矗。",
            "虎战龙争，人非地是，形势昔雄三国。",
            "景升今何在，怅婆娑老子，奚堪荆牧。",
            "岂自古常言，力宁斗智，智宁如福。",
            "西征非太速。",
            "奈臣职、难负君王嘱。",
            "嗟往事、祁山抗表，剑阁刊铭，祗成堕甑并空轴。",
            "喜听平安信，岂止为、区区一竹。",
            "蚊蟁类、笑谈逐。",
            "玉关归老，不愿封侯食肉。",
            "愿还太平旧蜀。"
        ],
        "notes": "",
        "id": "74bd93441d5a888dee59b4d1336447da"
    },
    {
        "author": "李曾伯",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "春在粉墙西，墙里不知春色。",
            "惟有桃花一树，似故园曾识。",
            "晚来携客上南楼，山外又山隔。",
            "准拟清明何处，问东风知得。"
        ],
        "notes": "",
        "id": "85ceacd0383ae1eecafd178593245ea2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "浮生如寄，叹征尘驱我，担簦西去。",
            "烟障云屏相迎送，几幅鹅溪缣素。",
            "挥汗流金，饮冰漱玉，桃叶呼前渡。",
            "若将有意，道傍一鹭延伫。",
            "细读壁上龙蛇，太丘笔在，更著茶玻句。",
            "樽酒十年今白发，不改江流东注。",
            "胜概难逢，旅怀易动，信美非吾土。",
            "恨无六翮，长风万里高举。"
        ],
        "notes": "",
        "id": "e45566b99c3535b3dd8b5fbdd572f0ed"
    },
    {
        "author": "李曾伯",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "云胡不喜。",
            "得抽脚篮中，安身局外。",
            "世路风涛都历遍，几度眉攒心碎。",
            "八尺藤床，二升粟饭，方寸恢馀地。",
            "翻云覆雨，从伊造物儿戏。",
            "不见刻木牵丝，鸡皮鹤发，弄罢寂无事。",
            "随分风光堪领略，聊放疏狂些子。",
            "刘项雌雄，跖颜修短，无彼亦无此。",
            "茅檐高卧，不知春到花底。"
        ],
        "notes": "",
        "id": "e6e573966601738e6d839d23895766f4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "平生宦海，是几番风雨，几番霜雪。",
            "绿野来归身强健，镜里微添华发。",
            "剑束床头，书寻架上，富贵轻於叶。",
            "南坡石竹，年来尤更清绝。",
            "好是梅坞松关，对湘溪一曲，翠屏千叠。",
            "柱杖篮舆诗卷里，尚小东山勋业。",
            "只恐鸥盟，难望鹤怨，未是闲时节。",
            "片云收却，照人依旧明月。"
        ],
        "notes": "",
        "id": "ca266217d9553f16d622b9cc2d71f108"
    },
    {
        "author": "李曾伯",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "黄梅过雨，望隔林、一缕长烟浮碧。",
            "亟拥征鞍寻午梦，卧看青山排闼。",
            "扫户风清，拂檐云淡，爽气生萧发。",
            "黄粱惊觉，子规枝上啼彻。",
            "堪羡麦熟蚕成，酒香鸡嫩，风味农家别。",
            "幸有住山供活计，何苦江湖南北。",
            "菊老陶园，瓜荒邵圃，空负干时策。",
            "洛阳三顷，胜如金印六国。"
        ],
        "notes": "",
        "id": "ecaabadd87b8cc332a918ae4ad9ee89d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "对垂弧、引觞一笑，凄凉薄分天气。",
            "丁年驰骛弓刀后，报国孤忠自许。",
            "堪叹处。",
            "今老矣，强颜犹踵邯郸步。",
            "安能远举。",
            "谩目送征鸿，梦劳胡蝶，无计便归去。",
            "清闲禄，旧说天公靳予。",
            "何时松菊村墅。",
            "生非燕颔鸢肩相，岂是觚棱鹓鹭。",
            "收拾取。",
            "休直似、文渊定远空怀土。",
            "阿戎可语。",
            "待乞得身还，屏伊世累，甘受作诗苦。"
        ],
        "notes": "",
        "id": "20d79dc9ac2d7f813a04debe394e59b4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "趁西风、且登黄鹤，挥豪先奏秋赋。",
            "燕山桂种清分在，人物翩翩如许。",
            "堪羡处。",
            "长安近、蟾宫相继金闺步。",
            "佳哉盛举。",
            "看精淬龙泉，厚培鹏背，自此要津去。",
            "荆州事，多幸乡情相予。",
            "几番灯柝棋墅。",
            "转头江阔轻帆速，梦入吴松鸥鹭。",
            "君记取。",
            "旧王粲、曾言信美非吾土。",
            "故人相语。",
            "为细数艰难，满头雪白，无奈戌边苦。"
        ],
        "notes": "",
        "id": "9829d2edf376b670b8b462188ab8dd1a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "对楼头、欠招欢伯，和风吹老芳讯。",
            "凭阑面面蒲萄绿，依约碧岑才寸。",
            "无尽兴。",
            "纵燃竹烹泉，亦自清肠吻。",
            "凭谁与问。",
            "旧城郭何如，英雄安在，何说解孤愤。",
            "铜鞮路，极目长安甚近。",
            "当时宾主相信。",
            "翩翩公子登高赋，局面还思著紧。",
            "乘暇整。",
            "谩课柳评花，援镜搔蓬鬓。",
            "江平浪稳。",
            "怅我有兰舟，何人共楫，毋作孔明恨。"
        ],
        "notes": "",
        "id": "517453c6aeaee8e0e282e9eba7aaad7f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "夜来南极十分明。",
            "申月应生申。",
            "小范龙图老子，大苏玉局仙人。",
            "擎天健手，家传方略，功在峨岷。",
            "看取芝封夜下，归来尽展经纶。"
        ],
        "notes": "",
        "id": "9d109401c89e570541d9542ebfd97368"
    },
    {
        "author": "李曾伯",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "南风吹棹过吴头。",
            "聚散付云浮。",
            "且共一杯怀楚，须期万户封留。",
            "藕花时候，五湖烟雨，西子扁舟。",
            "转首梦回残角，征人塞上新秋。"
        ],
        "notes": "",
        "id": "d8f055911abd6ff51b18b419a90af9b9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "灯棋三载客边头。",
            "江汉等萍浮。",
            "一片白云关念，对床夜雨难留。",
            "堂堂事会，相期烝楫，供济泾舟。",
            "今岁雁来应早，着鞭莫待深秋。"
        ],
        "notes": "",
        "id": "9b511c3255475271c359c7c8c177cc75"
    },
    {
        "author": "李曾伯",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "少年随分赋鹦洲。",
            "得意桂花秋。",
            "今日送君行色，梦和月到南楼。",
            "材名仲父，辞华季子，香满南州。",
            "勉力中流击楫，直须连钓鳌头。"
        ],
        "notes": "",
        "id": "d93a2ce0db190a4ea73384e8bd77fca0"
    },
    {
        "author": "李曾伯",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "渐吾乡秋近，正莼美、更鲈肥。",
            "顾安得相从，征帆衔尾，飞盖追随。",
            "南中眼前事势，正相持、边腹一枰棋。",
            "将谓灯明月暗，笑谈共和韩诗。",
            "谁知。",
            "催上王畿。",
            "无计可，挽留之。",
            "想翠微深处，倚楼日望，天际人归。",
            "中流江涛衮衮，藉烝徒、共楫属之谁。",
            "回首西风过雁，料君为我兴思。"
        ],
        "notes": "",
        "id": "e802bed4fcb77140365a4f9d35bc3b0e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "万里青天，西来后我，先我东归。",
            "夜月鞭筹，春风幕府，鹗荐争推。",
            "杯行到手休辞。",
            "道秋菊、春兰有时。",
            "若到松江，莫惊鸥鹭，记取坡词。"
        ],
        "notes": "",
        "id": "85978cf2cd065c19699dfacb48aabbb3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "昨夜虽三五，宝鉴未纯全。",
            "今宵既望，兔魄才是十分圆。",
            "又得平滩系缆，冷浸玻璃千顷，表里一壶天。",
            "扶惫蓬窗下，拼却夜深眠。",
            "想嫦娥，应笑我，鬓苍然。",
            "平生修玩，犹记历历旧山川。",
            "安得乘槎访斗，问讯广寒宫殿，怅未了尘缘。",
            "愿赐长生药，换我骨为仙。"
        ],
        "notes": "",
        "id": "e5a62dafab9055ec1b1cee0354b042c0"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "问讯中秋月，瞥见一眉弯。",
            "婆娑桂影，今年又向桂林看。",
            "蓬天桑弧初度，罗带玉簪旧识，俯仰十年间。",
            "记得老坡语，颓景薄西山。",
            "碧虚人，应笑我，已苍颜。",
            "岁寒耿耿，不改惟有寸心丹。",
            "目断风涛万里，梦绕烟霞一壑，老矣甚时闲。",
            "不愿酒泉郡，愿入玉门关。"
        ],
        "notes": "",
        "id": "65d5816e4833da998d88840fb621610c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "敢问辽天月，历几亿春秋。",
            "老娥盍相刮目，无一语相酬。",
            "似讶经年间阔，类笑衰翁潦倒，岁岁客他州。",
            "清照五湖阔，倦影一萍浮。",
            "任渠侬，琴当户，酒当楼。",
            "人生适意，封君何似橘千头。",
            "月正圆时固好，人欲闲时须早，毋作陇西羞。",
            "多谢锦囊句，椽笔富清流。"
        ],
        "notes": "",
        "id": "fd3fdda8f2cb53b406e73bed9f81ea0f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "佳月四时有，举世重中秋。",
            "金明水秀竞爽，互古景难酬。",
            "爝火繁星退敛，桂海冰天洞照，清影遍神州。",
            "万象自妍丑，一鉴碧虚浮。",
            "昔苏张，夸玉界，赋琼楼。",
            "素娥阅人多矣，不怕雪添头。",
            "只恐参横斗转，还又酒阑歌散，醉态醒堪羞。",
            "安得真仙术，兔魄驻西流。"
        ],
        "notes": "",
        "id": "10523587f90c63437311f71179c88b00"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "洞庭千古月，湘水一天秋。",
            "凉宵将傍三五，玩事若为酬。",
            "人立梧桐影下，身在桂花香里，疑是玉为州。",
            "宇宙大圆镜，沆瀣际空浮。",
            "傍谯城，瞻岳麓，有巍楼。",
            "不妨举酒，相与一笑作遨头。",
            "人已星星华发，月只团团素魄，几对老蟾羞。",
            "回首海天阔，心与水东流。"
        ],
        "notes": "",
        "id": "8a1c7482755ef3570d989c3718e2fa03"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "宵旰轸先虑，岭海屈真儒。",
            "金城素有奇略，不待至才图。",
            "春满洲鹦楼鹤，天付簪山带水，驷马驾轻车。",
            "六月正炎热，吾肯缓吾驱。",
            "越蓬婆，逾邛筰，彼穹庐。",
            "其能涉我烟瘴，载籍以来无。",
            "联络五溪百粤，托柱南方半壁，中外保无虞。",
            "了此经营事，归去位钧枢。"
        ],
        "notes": "",
        "id": "1a9c7556ffe61096b5d134c2bdc24bd7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "两岁是六帙，万里客他州。",
            "一眉新月西挂，又报桂花秋。",
            "想见吴中稚子，已办秫田数顷，更种橘千头。",
            "堪笑新亭酒，空效楚人囚。",
            "饭甘粗，衣任恶，卧从湫。",
            "世缘道眼看破，闻早问先畴。",
            "这服清凉散子，多在病坊弗悟，美疢甚时瘳。",
            "膏秣归盘去，无乐亦无忧。"
        ],
        "notes": "",
        "id": "676d83f727d19722f0c54be0a30734d7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "今岁渝州热，过似岭南州。",
            "火流石铄如傲，尤更炽於秋。",
            "竟日襟常沾汗，中夕箑无停手，几至欲蕉头。",
            "世岂乏凉境，老向此山囚。",
            "赖苍灵，怜赤子，起龙秋。",
            "刹那顷耳，天瓢倾下足西畴。",
            "荡涤两间炎酷，苏醒一番枯槁，民瘼庶其廖。",
            "清入诗脾里，一笑解吾忧。"
        ],
        "notes": "",
        "id": "0e122c79923b1e7f9595ba13b3ae283a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "可爱十分月，都无一点云。",
            "清光是处皆有，浑不许人分。",
            "独是大江深处，一片水晶世界，仿佛有微痕。",
            "坐到夜深际，万籁寂无闻。",
            "与诸君，同一笑，举芳樽。",
            "素娥自有佳约，何必命红裙。",
            "顷刻参横斗转，归去华胥一觉，玩事任纷纷。",
            "我袖有玉斧，当为整乾坤。"
        ],
        "notes": "",
        "id": "a7caab28b87c36d69409a77bf05b0bf4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "序正象古琥，吉叶梦维熊。",
            "身随金粟出世，香满小山丛。",
            "铁券丹书家世，朱阁青毡步武，名字在尧聪。",
            "雕鹗健云翮，聊尔待西风。",
            "功名事，书剑里，笑谈中。",
            "江涛衮衮如此，天岂老英雄。",
            "先我甲庚三日，伴子春秋千岁，何幸举樽同。",
            "歌以寿南涧，愿学稼轩翁。"
        ],
        "notes": "",
        "id": "51f22199c509b75d45c2078c5c63e99e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "万里净无翳，一镜独当天。",
            "老蟾痴兔顽甚，阅世几何年。",
            "任尔炎凉千变，不改山河一色，爽气逼人寒。",
            "何必乘槎去，直到斗牛间。",
            "叹常娥，元不嫁，只孤眠。",
            "古今遗恨，不能长似此宵圆。",
            "我有竹溪茅舍，办取金风玉露，一笑四并全。",
            "细和坡仙句，低唱教婵娟。"
        ],
        "notes": "",
        "id": "ef860577abb013fcd286b8ee9f45394f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "乔木老盘谷，仙李盛峨岷。",
            "参横井转，月边犹赖有长庚。",
            "传得丹溪正派，更是平庵宅相，夷路早蜚英。",
            "十载星沙幕，一片玉壶冰。",
            "题舆了，千万里，尽云津。",
            "渚宫小驻，不妨谈笑对秋城。",
            "西去凭熊驾驷，东下握兰持橐，衮衮看峥嵘。",
            "愿借鹫峰桂，岁以寿金觥。"
        ],
        "notes": "",
        "id": "ce259b3dd5064420d9de1909611a4665"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "君莫厌行役，易尔此非难。",
            "人情无已，久阴忧潦霁忧乾。",
            "借得庭轩一榻，忘却征涂炎暑，小驻瀹龙团。",
            "世路任渠险，襟抱五湖宽。",
            "叹平生，环辙迹，已苍颜。",
            "梅花雪片万里，奚又絷南冠。",
            "应是江山好处，犹待推排老眼，天未许休官。",
            "莫忆故园竹，日日报平安。"
        ],
        "notes": "",
        "id": "d9bace817897b8ebf51971ce5f9f14c4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "之子问行役，火伞正当天。",
            "酷哉几可炙手，流汗满襟沾。",
            "仆仆长亭古道，人在竹舆何似，甑釜受蒸煎。",
            "帝悯苍生热，敕下九龙渊。",
            "命丰隆，驱屏翳，起蜚廉。",
            "神工一炊黍顷，爽气遍垓埏。",
            "洗涤山河尘土，转作清凉境界，物类举醒然。",
            "稽首谢天赐，伸脚快宵眠。"
        ],
        "notes": "",
        "id": "5a970a358b12b91f77ea68cb6af642d1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "缔好恨不早，觌面雅相志。",
            "璇星楼上，一见天产此英奇。",
            "功在淮梁砥柱，政蔼汉扶襦裤，仅借寇恂期。",
            "懊恼剑花冷，手欲鲙鲸鲵。",
            "濡须坞，咽喉地，腹心谁。",
            "公其揽辔凭轼，勋业笑谈为。",
            "贯索旄头息焰，斗极泰阶动色，归佐太平基。",
            "客有问仆者，只说在渔矶。"
        ],
        "notes": "",
        "id": "8df60d990f6ee369dbbd8146bd7be3da"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一番蓼花雨，几阵桂枝风。",
            "杖藜多暇，准拟同醉小山重。",
            "底事阮郎清致，苦托休文瘦损，咫尺阻西东。",
            "秋色浩如许，岂可欠诗翁。",
            "门前事，都莫问，付杯中。",
            "纷纷蛮触等耳，富贵大槐宫。",
            "何惜振衣而起，相与凭栏一笑，抵掌共谈空。",
            "佳客傥不至，推枕卧云松。"
        ],
        "notes": "",
        "id": "867320e2b68a213f6b255a5a6bc112e6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "鸿雁未应到，可怪此番风。",
            "木犀天气，何事爽逼夹衣重。",
            "长记呼韩塞下，每向飞廉声里，占见马蹄东。",
            "今日闭门睡，都不管山翁。",
            "李北平，班定远，魏云中。",
            "纷纷成败，任取勋业纪南宫。",
            "幸得明朝无雨，定是中宵有月，莫放酒尊空。",
            "起舞弄庭叶，清影伴岩松。"
        ],
        "notes": "",
        "id": "5aa6fff00d1346a80f3a24faa2e6d833"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "壮志小鹏背，万里欲乘风。",
            "马瘏裘敝，老来无复旧游重。",
            "楚尾吴头蜀口，三十载间陈迹，衮衮水之东。",
            "休说射雕手，且学钓渔翁。",
            "奚为者，聊尔耳，此山中。",
            "壶觞自引，不妨换羽与移宫。",
            "蓬矢桑弧何事，朝菌大椿皆分，识破色俱空。",
            "掬润弄明月，长啸倚青松。"
        ],
        "notes": "",
        "id": "d0ed1af2d996358fe9f48182d92754d3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "枣颊上秋色，朔漠寇南来。",
            "斧螗蜂猬棼集，腥雾扫难开。",
            "细看眼前局面，惊落人间匕箸，砥柱者谁哉。",
            "熊虎贾馀勇，弧兔等轻埃。",
            "炮雷轰，戈日耀，阵云排。",
            "不图风定波息，谈笑静长淮。",
            "休诧穿杨妙手，乘早闹蓝抽脚，谁拙又谁才。",
            "束起楼兰剑，归钓子陵台。"
        ],
        "notes": "",
        "id": "2b78e9bc793bb8eae5383645a5fb0acd"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "壁垒壮西塞，形势古州来。",
            "九重庙算经远，边隙肯轻开。",
            "整顿金城千仞，遮护风寒数处，蛇豕敢当哉。",
            "惆怅倚长剑，扫未尽烟埃。",
            "骑连营，桥列栅，木成排。",
            "老酋鱼釜视我，孰与障吾淮。",
            "横槊冲围四出，北府牢之何勇，新进喜多才。",
            "老子何归矣，击壤乐春台。"
        ],
        "notes": "",
        "id": "76be3451e37b38e2bc849dff61b93a54"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "薄酒长亭别，饱饭故园归。",
            "两年婉婉席上，甘苦每同之。",
            "騄骥群中独步，糜鹿兴前不瞬，孰可与争驰。",
            "力挽不能寸，健翮遽斜飞。",
            "经营事，艰难状，老天知。",
            "区区塞马得失，一笑付观棋。",
            "用则风云万里，不用烟霞一壑，两鬓未应丝。",
            "回首乌樯外，鸥鸟自忘机。"
        ],
        "notes": "",
        "id": "94f019bf5f6ee251bf9138288066e161"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "久欲乘槎去，间阔几仙尘。",
            "乾坤炯炯不夜，造化抑何神。",
            "谁道二分无赖，到处一轮都满，天未始私人。",
            "今夕果何夕，非夏亦非春。",
            "风露下，明作哲，圣之清。",
            "纷纷浮世代谢，燕客与鸿宾。",
            "欢恨离愁尽扫，谢赋鲍诗高束，一枕听严更。",
            "尔自屋梁落，吾已醉醺醺。"
        ],
        "notes": "",
        "id": "403272f6c4aa2a88af4b43bd20a83b55"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "碾就一轮玉，扫尽四边尘。",
            "白乎不涅不磷，千古此丰神。",
            "领略常娥体态，寂寞谪仙材调，四海岂无人。",
            "安得金丹诀，长驻玉颜春。",
            "镜圆明，冰样洁，水来清。",
            "良宵难值如许，何惜且留宾。",
            "拟唤桓伊三弄，影转画檐西畔，钟鼓趣残更。",
            "肺腑尽霜雪，麴糵不能醺。"
        ],
        "notes": "",
        "id": "a68bb0f5b7aeca2bede5c5eb3b98c671"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "幻出广寒境，罗袜净无尘。",
            "素娥风格分明，玉骨水为神。",
            "手揽清光盈掬，眼看山河一色，阅尽古今人。",
            "对影且长啸，一酌瓮头春。",
            "千万顷，琉璃色，楚天清。",
            "庾楼袁舫何事，汩汩主和宾。",
            "但见老蟾无恙，不管镜圆钩阙，寒暑任相更。",
            "此夕幸无雨，何惜放颜醺。"
        ],
        "notes": "",
        "id": "17531a86ec2b068b06161e419b837d83"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "风卷江湖浪，举足是羊肠。",
            "峡山知在何处，榛莽更凄凉。",
            "不为渊明五斗，直为班超万里，雅志未能忘。",
            "耿耿富襟抱，行计有诗囊。",
            "溯吴头，逾楚尾，界瞿塘。",
            "从他昵昵燕语，留不住征樯。",
            "芳草天涯弥望，着我飞凫来去，在在可徜徉。",
            "持此见刘表，抵掌与谈王。"
        ],
        "notes": "",
        "id": "35a9032fdf922a5161b517b51f0cd52d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "簪履盛元幕，领袖属英游。",
            "登车揽辔馀事，何止客诸候。",
            "看尽巫云岷雪，却妨庐峰湓浦，砥柱赞中流。",
            "百叠青山路，一片白苹洲。",
            "今日事，风涛上，一虚舟。",
            "长江万顷寒碧，犹谓马能浮。",
            "况是眼前局面，心腹忧如边角，胜著赖帷筹。",
            "谈笑济时了，勋业迈前修。"
        ],
        "notes": "",
        "id": "d400f74e78462b25026c8fe06f8ccdef"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "岘山羊叔子，江左管夷吾。",
            "勋名掀揭宇宙，金匮侈丹书。",
            "两载风寒卧护，一柱狂澜屹立，形势壮陪都。",
            "功业笑儿辈，别有大规模。",
            "看东归，游凤沼，转鸿枢。",
            "不应廊庙人物，犹佩玉麟符。",
            "好是茅峰仙客，更与锺山佛子，同日庆垂弧。",
            "一饮共千岁，永永辅皇图。"
        ],
        "notes": "",
        "id": "6a6b277c496d069b9f75ebc557c06eff"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "万里长淮北，青是汉时山。",
            "几年壁垒相望，高枕度春闲。",
            "不道草庐豪杰，手袖伊吾长剑，驰志在楼兰。",
            "锺鼓令秋肃，毡罽胆冰寒。",
            "诗书帅，金横带，玉为鞍。",
            "天生如结数辈，虏岂易江南。",
            "京索成皋此际，东郭韩庐俱困，故老正争看。",
            "琳檄未能草，冯铗直空弹。"
        ],
        "notes": "",
        "id": "c100a2fb063014e349eea30ad1059164"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "骤雨送行色，把剑渡长淮。",
            "西风咄咄怪事，吹不散烟霾。",
            "才是橙黄时候，早似梅边天气，寒意已相催。",
            "老子尚顽耐，仆马苦虺隤。",
            "叹平生，身客路，半天涯。",
            "飞鸢跕跕曾见，底事又重来。",
            "回首白云何处，目送孤鸿千里，去影为徘徊。",
            "篱菊渐秋色，杜瓮有新醅。"
        ],
        "notes": "",
        "id": "a6b2348ea6845f45a7467f58ba2c3e1e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "行客送行客，况又值新秋。",
            "莼乡此去万里，先我上扁舟。",
            "三载乌奴聚首，异县乡情对语，乘月几登楼。",
            "去去远蜀口，日日望吴头。",
            "丹青手，描不就，此离愁。",
            "半生萍梗江汉，别恨最绸缪。",
            "远水长空一色，风顺波平如掌，雁序际天游。",
            "故旧有相问，犹滞剑南州。"
        ],
        "notes": "",
        "id": "f953d7c7391acba5408945a6d2fc04ab"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "老子世北客，家本住吴头。",
            "登临聊复尔耳，佳节懒为酬。",
            "刚被西风断送，又为黄花牵帅，草创作斯游。",
            "目力眇无际，更上一层楼。",
            "对长江，流不尽，古今愁。",
            "凭兰正拟一笑，襟袍怯於秋。",
            "高处令人心悸，放旷舒怀何暇，好趁醒时休。",
            "留取江湖量，归去醉中州。"
        ],
        "notes": "",
        "id": "40ba27e2cdbdfb6a5673f68ecd8b494c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "三蜀最佳处，昌是海棠州。",
            "清香燕寝闲暇，人与地风流。",
            "十万人家寿域，六七十翁儿状，眉寿祝公侯。",
            "谁为语廊庙，且许寇恂留。",
            "过书云，才几日，纪千秋。",
            "祖孙卮酒相贺，庆事袭箕裘。",
            "自有诗书万卷，安用田园千顷，松菊足优游。",
            "持以寿公者，梅萼伴清修。"
        ],
        "notes": "",
        "id": "9c84549dc6b8bdf901e8884d4995cc5f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "千一载英杰，百二国山河。",
            "提封几半宇宙，万里仗天戈。",
            "十乘晋军旗鼓，三岁秦关扃锁，地利属人和。",
            "位次功第一，未数酂侯何。",
            "建青油，持柴荷，听黄麻。",
            "乾坤整顿都了，玉殿侍羲娥。",
            "且醉东湖花柳，却泛西湖舟楫，留不住岷峨。",
            "谁为语儒馆，浓墨被诗歌。"
        ],
        "notes": "",
        "id": "abcc0e4b68cc58113c2121f779bf18de"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "夜永厌银烛，移步下堂坳。",
            "秋风昨梦少年，高兴鹄成袍。",
            "世上痴儿睡去，历历江山细数，孤鹘啸危巢。",
            "地静未容去，门掩不妨敲。",
            "转巍阑，低画桶，落寒梢。",
            "南楼老子争似，短笛一椽茅。",
            "无色界间长啸，不夜城中高卧，随意弄诗嘲。",
            "洗斝要更酌，为我问佳肴。"
        ],
        "notes": "",
        "id": "a46db809d2a68d83c1ee139044822bdf"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一段太清境，谁幻出阶坳。",
            "不知身住何处，爽气逼霜袍。",
            "但见人间一样，似夜又还非夜，栖鸟不安巢。",
            "认得在尘世，禁鼓二更敲。",
            "最忺看，来竹底，上梅梢。",
            "几家朱户，不如儿女醉蓬茅。",
            "谁把琴声三弄，不管骚人幽趣，似向曲中嘲。",
            "长啸赋赤壁，有酒更无肴。"
        ],
        "notes": "",
        "id": "cd341e716806ab2f46344c2c7fee6e44"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "此花迥绝他花，湘中不减吴中盛。",
            "疑从太华，分来岳麓，根荄玉井。",
            "炬列千红，盖擎万绿，织成云锦。",
            "向壶天清暑，风梳露洗，尘不染、香成阵。",
            "好似一番雨过，似轻鬟、晚临妆镜。",
            "阿环浴罢，珠横翠乱，芳肌犹润。",
            "载月同游，隔花共语，酒边清兴。",
            "问六郎、凝伫多时，公不饮、俗几甚。"
        ],
        "notes": "",
        "id": "451d24af5cfb31c8deca33ed5555578f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "西风涤尽炎歊，连朝更值天无雨。",
            "笋舆轧轧，经行三日，碧篸无数。",
            "胜绝江山，余行天下，无如此处。",
            "任今来昔往，迎新送旧，风景在、只如许。",
            "谁谓阴山骄虏。",
            "去年冬、敢侵吾土。",
            "哀哀鸿雁，一番荡析，幸逢多黍。",
            "拜表出师，安南定北，岂无忠武。",
            "嗟病夫、老矣无能，促归棹，舣江渚。"
        ],
        "notes": "",
        "id": "d3d9383e6d1068b81196468c4ba54062"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "天涯舍我先归，还知我以何时去。",
            "浮生萍梗，南辕北旆，之吴之楚。",
            "岂偶然哉，祗堪一笑，无庸多语。",
            "向临歧赋别，丁宁祝望，竿百尺、进一步。",
            "其奈头颅如许。",
            "更藩篱、穴犹据虎。",
            "良机一失，付之谁手，探囊堪取。",
            "君对天庭，上咨西事，历陈条绪。",
            "问相如、汉指来宣，果何益、亦何苦。"
        ],
        "notes": "",
        "id": "481f7ab567f5f4b54607711c37be3ef3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "江头雨过黄花，片帆催向春闱去。",
            "两年共我，风舟问峡，霜砧闻楚。",
            "定远从军，兹恩策第，岂堪同语。",
            "谩咨嗟人事，分明天意，广寒阙、待平步。",
            "健笔凌云如许。",
            "看新年、榜登龙虎。",
            "转头却笑，弓刀塞上，粗官何取。",
            "海阔鹏搏，途穷马老，不胜离绪。",
            "过旧游、人问征夫，烦为说、戌边苦。"
        ],
        "notes": "",
        "id": "a60c4e4afdfa2e03692340b997e7109c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "楚乡三载中秋，倚楼辄值萧萧雨。",
            "澄空向午，廉纤数点，又疑虚度。",
            "卷起云鬟，掣开妆鉴，喜瞻眉宇。",
            "问常娥丰貌，间何阔矣，元不老、只如故。",
            "见了悄然无语。",
            "但令人、不堪怀古。",
            "老蟾应记，旧时人物，孙刘陶庾。",
            "俯仰皆空，阴晴何恨，芳樽频举。",
            "问他年，忆取今宵，人如许、月如许。"
        ],
        "notes": "",
        "id": "9c2dd7ac89472ad1c96ac744b3afb0b6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "梅边连辔偕来，柳边先我观光去。",
            "一门椿桂，尊君孙盛，小儿文举。",
            "黄鹤联登，横翔雕鹗，健凌鹦鹉。",
            "趁霜晴春小，南宫问讯，又同奏、明光赋。",
            "从此青云阔步。",
            "看龙门、锦标双取。",
            "荆州时事，不妨大对，细陈当宁。",
            "久要论交，中年语别，不堪离绪。",
            "约杏园，得意归时，吾已在浙江浒。"
        ],
        "notes": "",
        "id": "a3c61c6f6d0d1c57cb43ef5a204eb614"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "吾皇神武中兴，直须整顿舆图旧。",
            "岂惟天顾，岷峨一角，但西其首。",
            "遮护咽喉，扶持气派，宁无医手。",
            "有庙谟先定，傍观何待，留侯蹑、魏侯肘。",
            "天眷我家仁厚。",
            "盛英才、载量车斗。",
            "中流孤艇，千钧一发，老夫何有。",
            "休对秋风，移宫换羽，吟无绝口。",
            "看福星，太乙临梁，此虏自不能久。"
        ],
        "notes": "",
        "id": "06f1307864d357d9137504e5af23dc77"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "荆州咫尺神州，几番得失孙刘手。",
            "山河天险，东南牖户，钺何轻授。",
            "泪落碑存，鹤归城是，不堪回首。",
            "喜大堤草色，镇长春在，羊与陆、孰能否。",
            "风景依然吾有。",
            "柳营深、铁衣闲画。",
            "摩云胜气，追戎马足，走蜚狐口。",
            "往事纷纷，付之蛮触，相忘庄叟。",
            "有人焉，中夜闻鸡，剑光正烛牛斗。"
        ],
        "notes": "",
        "id": "1d41d7518cff7b9b714902f2b3762820"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "黄旗吉语飞来，胡儿已落将军手。",
            "吾皇神武，一新城郭，断谟天授。",
            "铁骑才临，雕戈竞逐，击蛇先首。",
            "快风驱雨洗，江空谷静，淮淝上、似之否。",
            "此事老臣何有。",
            "想捷传、延英方昼。",
            "玉颜应笑，金瓯堪保，贺声交口。",
            "吾责免夫，吾归可矣，萧然一叟。",
            "把功名，分付诸公，聊自尝酒盈斗。"
        ],
        "notes": "",
        "id": "ce159495c58db78a9b1ae09a753afa89"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "琅琅环佩三千，一楼玉立中端委。",
            "瑶琚碾就，襄王故国，屈平遗里。",
            "多少铅华，飞琼涂抹，一时挼碎。",
            "记少年驰逐，银杯缟带，几番被、鸡呼起。",
            "冷入重貂如水。",
            "鬓丝丝、叹非前比。",
            "羔儿满泛，狮儿低唱，飘风过耳。",
            "冰释边忧，春生民乐，欢形佐史。",
            "倩何人蜚奏，五云天上，助吾君喜。"
        ],
        "notes": "",
        "id": "e122dd2390e2a909871126dbc55333f6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "玉龙飞下残鳞，千岩万壑皆填委。",
            "乾坤一色，不知身隔，蓬莱几里。",
            "疑是瑶英，盛开元圃，被风敲碎。",
            "倚危楼极目，长江渺处，浑错认、沙鸥起。",
            "依约青帘遥指。",
            "记山家、酒香无比。",
            "访梅江路，何时归唤，小苍长耳。",
            "孙案袁门，不妨高卧，足娱书史。",
            "且摩挲霜鬓，嘲吟冰著，共荆人喜。"
        ],
        "notes": "",
        "id": "b1aa7fc07a32226a6755deedd97378a3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "元英燕罢瑶台，玉妃满地花钿委。",
            "山川幻出，剡溪梁苑，齐宫郢里。",
            "半点瑕无，一团和就，珠圆琼碎。",
            "任谢家儿女，庭前争诧，临空撤、絮风起。",
            "夜入蔡州城里。",
            "问官军、果谁堪比。",
            "饮羔烹凤，众宾一笑，直聊尔耳。",
            "寒耸玉楼，冻呵金井，属公诗史。",
            "更须待大白，浩歌黄竹，为丰年喜。"
        ],
        "notes": "",
        "id": "b239c56747cb07d5a4523bee915b83f8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "小窗香雾笼葱，砚寒金井频呵冻。",
            "老坡仙去，新声犹寄，绿毛么凤。",
            "瘦脸盈盈，不禁僝僽，雪浓霜重。",
            "赖墨池佳致，草成玄白，聊以此、当清供。",
            "长记月明曾共。",
            "拈虬髯、几番孤耸。",
            "春风一点，著公翠袖，撩人清梦。",
            "逋尔何如，西湖惯见，影斜芗动。",
            "要岁寒得友，岂容无竹，倩谁添种。"
        ],
        "notes": "",
        "id": "a93586e11ae0f71e77ad99762e48d5a7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "几番南极星边，樽前常借南枝寿。",
            "今年好处，冰清汉节，与梅为友。",
            "老桧苍榕，婆娑环拱，影横香瘦。",
            "把草庭生意，蛮烟尽洗，都付与、风霜手。",
            "岭首小春时候。",
            "看明宵、桂轮圆又。",
            "此人此地，此花此月，宜诗宜酒。",
            "把绣归来，调羹金鼎，西湖春后。",
            "愿玉奴、岁与素娥不老，共人长久。"
        ],
        "notes": "",
        "id": "dae6867dc8e4e4bb383c971256b223e7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "归来三见梅花，年年借此花为寿。",
            "八窗轩槛，月边竹畔，数枝开又。",
            "姑射肌肤，广平风度，对人依旧。",
            "把离骚读遍，椒兰荃蕙，奚敢及、众芳首。",
            "幸与岁寒为友。",
            "任天公、雪僝霜僽。",
            "香名一点，西湖东阁，逊浦曾有。",
            "金鼎家毡，玉堂椽笔，傥来斯受。",
            "且巡檐、管领先春，林外事、付卮酒。"
        ],
        "notes": "",
        "id": "43e2f6cdbca1bf966985ffd91cdc0189"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "归来袖手江湖，不妨左右持螯白。",
            "凉宵幸对，一轮端正，娟娟秋色。",
            "万宇冰清，千林霜缟，更无云隔。",
            "对金茎露冷，铜壶漏静，梧阴转、画桥北。",
            "堪叹平生辙迹。",
            "算纷纷、为谁驱役。",
            "兔蟾应笑，蝇蜗累我，中年虚历。",
            "抖擞吟情，徘徊舞影，可怜佳夕。",
            "怅力微心在，梦中一曲，似黄楼笛。"
        ],
        "notes": "",
        "id": "6a13c647db7e33524af443593e07973b"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "少年管领良宵，直须醉待东方白。",
            "而今老去，何忧何乐，不空不色。",
            "桐影横斜，桂香摇落，仙凡奚隔。",
            "怅银桥梦断，玉啸声杳，人如往、楚天北。",
            "冷眼乾坤阵迹。",
            "笑英雄、等为行役。",
            "庾楼袁舫，浩歌长啸，壮游曾历。",
            "万里瑶台，乘风归去，不知何夕。",
            "对冰轮孤负，欠千锺酒，与三弄笛。"
        ],
        "notes": "",
        "id": "3c6bfdec1dafa32a03ec9d558efb806b"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "举杯长揖常娥，高情怜我霜髯白。",
            "婆娑树底，老蟾何物，千秋一色。",
            "一镜高悬，肺肝洞烛，了无尘隔。",
            "任亿千万里，同然玉界，都不管、天南北。",
            "老子萍蓬纵迹。",
            "对西风、几番行役。",
            "平生玩事，从头细数，山川历历。",
            "明月明年，知他何处，能如今夕。",
            "惜无人共我，登楼酹古，一笑横笛。"
        ],
        "notes": "",
        "id": "238e44821c4f1fa48531e0d9e6fca037"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "岷峨寿佛东来，手移斗柄春寰宇。",
            "经纶事业，诗书流出，时为膏雨。",
            "载采三阶，炳丹一念，雍容枢辅。",
            "望岩廊风范，扬休山立，真汉相、殆天与。",
            "国步时当如许。",
            "赖明堂、倚空一柱。",
            "苍生引领，整齐中夏，奠安西土。",
            "多士相期，直须无愧，范韩文富。",
            "且梅边一笑，春风祝公，寿介东鲁。"
        ],
        "notes": "",
        "id": "7349bfc6f8369ab65a8b2ad93e8b8ce1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "东南一气当春，便从黄钺登台斗。",
            "紫皇举此，亨屯济泰，属之公手。",
            "淮浦烽销，未央觞献，捷传清昼。",
            "庆太平朝野，骎骎重见，昔淳化、今嘉祐。",
            "史观年编新就。",
            "看勋庸、光前垂后。",
            "三槐鼎盛，双椿盘固，古今希有。",
            "宴侍龙颜，欢承鹤发，相期长久。",
            "问前朝，相业谁同，八九十、迈文富。"
        ],
        "notes": "",
        "id": "53adb2fa78d4856382b433cf5d6e5d65"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "明堂一柱擎天，眼看黄阁空诸老。",
            "平生方寸、班班四字，诚心公道。",
            "玉帐云旗，金城露布，尚勤征讨。",
            "向淮头蜀口，一时做就，安石传、孔明表。",
            "谈笑妖氛如扫。",
            "看整齐、乾坤都了。",
            "衮衣赤舄，归来廊庙，雍容师保。",
            "三相一门，双亲千岁，人间蓬岛。",
            "举黄封，细唱调羹，官梅上、正春早。"
        ],
        "notes": "",
        "id": "ba0ed98dd3c36f76989e83f4b0367959"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "几年野渡孤舟，萧然袖此经纶手。",
            "归来廊庙，从容进退，祖风犹有。",
            "小队环花，轻艘漕玉，暂临金斗。",
            "把持书帷幄，期年坐啸，尘不动、依依柳。",
            "好是公堂称寿。",
            "正元戎、阃垣开后。",
            "旌旗才举，胡雏马上，闻风西走。",
            "一点阳春，无边德泽，淮山长久。",
            "待官军，定了长安，貂蝉侍、未央酒。"
        ],
        "notes": "",
        "id": "9fd19afd297c0fa234dd81059d13005c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "西风吹上牛头，天涯慰此人情耳。",
            "斜阳任晚，青山全似，故人知己。",
            "迤逦归来，须臾懒去，桂华犹未。",
            "待冰轮推上，梧桐树了，更儿是、点儿几。",
            "满眼碧天如洗。",
            "便分明、水晶宫里。",
            "区区玩事，一觞一咏，一灯而已。",
            "欲待无眠，争如且恁，有无穷意。",
            "怕嫦娥，隔窗偷看，须下却、帐儿睡。"
        ],
        "notes": "",
        "id": "6f3ebeff72f9adcfc94cff006cf28a64"
    },
    {
        "author": "李曾伯",
        "dynasty": "宋",
        "type": "词",
        "rhythmic": "江神子・江城子",
        "title": "",
        "preface": "",
        "paragraphs": [
            "白妃卷絮逐风颠。",
            "透朱帘。",
            "向空漫。",
            "剪出冰花，偏爱腊前看。",
            "能费化工多少力，千万里，尽同天。",
            "歌楼清赏记当年。",
            "玉人占。",
            "绣衾寒。",
            "老去孤高，世虑肯咨煎。",
            "争似小窗梅影下，聊一笑，付无言。"
        ],
        "notes": "",
        "id": "d34c5ff2afce0a25d644e0a34837c75d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "六十衰翁，更加二龄，此何等时。",
            "不退寻岩壑，相安耕钓，重来岭峤，犹事驱驰。",
            "绝类文渊，当年矍铄，上马据鞍奚所为。",
            "偏怜处，是难堪潦雾，水际鸢飞。",
            "云台铜柱空题。",
            "奈床下伊人心素疑。",
            "自古来如此，只须付酒，风光纵好，勿复言诗。",
            "莼菜美时，桂花香里，所愿少须臾乐之。",
            "西风外，喜羽书夜静，即是归期。"
        ],
        "notes": "",
        "id": "78948b417d89099d37d0558c3a8dc262"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "天目山房，洪崖老仙，亲授一灯。",
            "自檄草参筹，宾筵领袖，鼎梅助味，省闼权衡。",
            "华国文章，立朝风力，犹有老成人典刑。",
            "如公样，盍夜趋宣室，昼对延英。",
            "乘轺惠我湘民。",
            "作翼轸中间一福星。",
            "正千飕漕玉，张颐西峤，单车把绣，将指南闽。",
            "过阙留中，历阶而上，方值汉朝更化新。",
            "南中事，若君王问及，老弗能胜。"
        ],
        "notes": "",
        "id": "003bd057cb8f5bebc0ce85573e1c4b8d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "极目江涛，不有人焉，其能国乎。",
            "伟故家风烈，激扬手段，平生践履，精密工夫。",
            "冰漕功成，月卿召入，小却犹当登从涂。",
            "斯行也，非纪网省闼，定引京都。",
            "猗欤。",
            "愿疾其驱。",
            "弹指顷暑收秋又初。",
            "向玉阶芳寸，亲承温问，金成十二，细述嘉谟。",
            "苕霅船边，藕花香里，念人在洞庭青草湖。",
            "它年事，约携东老酒，附洛英图。"
        ],
        "notes": "",
        "id": "087af337a4890018842851a0d4a808b6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "万里戌边，八载去家，始遂一归。",
            "怅中年早历，虎头兵幕，平生屡建，豹尾神旗。",
            "岂得闲身，毋庸多议，感荷九重渊听知。",
            "当时事，似狂澜欲倒，孰障东之。",
            "天教狂虏灰飞。",
            "更莫问儿郎存血衣。",
            "把雪裘霜帽，绝交楚徼，雨蓑风笠，投老吴矶。",
            "径与松荒，人同鹤在，交友晓天星样稀。",
            "从今去，共麴生相约，愿乐清时。"
        ],
        "notes": "",
        "id": "afe393749ae4ccbc2c93a7c3eb15497e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "咄咄衰翁，向羽书中，又过一春。",
            "正老怀梦想，扁舟访剡，壮图惭负，万里城并。",
            "溟翼之上，冀群空矣，自此阳关无故人。",
            "岷江路，忆一番风浪，三月烟尘。",
            "美哉乐事良辰。",
            "正好趁东门官柳新。",
            "且舒晴慷慨，何须感旧，转头解后，未必犹今。",
            "问讯南楼，劳还西戌，君为楚歌侬越吟。",
            "眉黄近，怕洛涯催出，便有佳音。"
        ],
        "notes": "",
        "id": "3ba48284167402c31e1e256b9deedfd2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "二十年间，黄州竹楼，共酬好春。",
            "记淮堧江表，群贤毕集，清明上巳，二美相并。",
            "一枕黄粱，满头白发，屈指旧游能几人。",
            "堪嗟处，怅光阴易老，犹困西尘。",
            "今朝又值良辰。",
            "空想像、长安天气新。",
            "问兰亭癸丑，雪堂壬戌，倏成畴昔，将似来今。",
            "觞泛流泉，茗烹新火，领略韶华聊啸吟。",
            "鹦洲去，有故人相问，为语归音。"
        ],
        "notes": "",
        "id": "0f4870dea3cfc1fc51504f89165ceaf3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "一种孤荄，四出清芬，半秋始花。",
            "只些儿肌骨，才逾一芥，许多韵度，迥压群葩。",
            "得雨相催，随风所到，较七里山樊尤远些。",
            "纷纷辈，笑渠侬桃李，徒竞春华。",
            "试容老子婆娑。",
            "恍身在广寒仙子家。",
            "任殷勤唤酒，恣从君赏，徘徊待月，剩向人夸。",
            "我有家林，旧栽岩壑，得归去相延方是佳。",
            "姑先约，拼共横船玉，教堕巾纱。"
        ],
        "notes": "",
        "id": "c81ba2397d9df0b1530baf8539091217"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "晚出千林，中立三秋，清哉此花。",
            "自鹫峰移下，碎成玉屑，蟾宫分到，缀作金葩。",
            "粟许来微，薰天声价，较楚蕙庾梅还韵些。",
            "真奇处，但餐沆瀣，不染繁华。",
            "酒边一笑婆娑。",
            "疑香醉山中尊者家。",
            "怅尘埃俗状，强颜羞对，风骚墨客，乐事堪夸。",
            "月照才清，露浓尤馥，饮待夜深应更佳。",
            "姑容我，胆瓶斜插，卧看窗纱。"
        ],
        "notes": "",
        "id": "0f274ebbeeeb63fbb3e0b14baa0b9036"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "雪山有缘，白首重来，信不偶然。",
            "怅怆凄未洗，平戎何策，英灵不绝，赖蜀多贤。",
            "耆旧二三，甲兵百万，力障狂澜回巨川。",
            "秋声静，共巍楼把酒，自足筹边。",
            "何人为我盏天。",
            "焉用此客星留井躔。",
            "正柴桑栗里，稻肥蟹健，松江笠泽，莼美鲈鲜。",
            "百计求闲，一归未得，便得归闲能几年。",
            "持公赋，待后堂新唱，夸语彭宣。"
        ],
        "notes": "",
        "id": "10ffa17993875154502a502dd2439bab"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "我爱临川，簪绂丛林，有宅一区。",
            "记谢墩名字，百年犹在，平泉孙子，三世重居。",
            "皂盖新营，青毡旧识，此复古春秋宜大书。",
            "奇哉事，信当时种子，下到工夫。",
            "笑渠。",
            "驷马门闾。",
            "是几往过之凡几墟。",
            "喜尚存遗爱，甘棠在在，无穷生意，茂草如如。",
            "载酒寻盟，论诗结社，想田可秫兮园可蔬。",
            "应须念，古鄇亭乔木，无恙还无。"
        ],
        "notes": "",
        "id": "c8fe2955f555404bc2ee621d08a8f0de"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "老子家山，近古苏州，有监本呆。",
            "叹长途荷担，斯宜已矣，急湍鼓枻，岂不危哉。",
            "我爱陶潜，休官彭泽，为三径荒芜归去来。",
            "君恩重，奈边戈未偃，阃毂犹推。",
            "东南休运将回。",
            "幸天日清明公道开。",
            "把孤忠自许，我心匪石，一真难灭，人口如碑。",
            "青眼旧交，黑头新贵。",
            "快九万里风鹏背培。",
            "诗筒寄，正多情未已，聊解君颐。"
        ],
        "notes": "",
        "id": "d9919671eb9aad95e3e746d0d913e7b9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "天顾坤维，持橐秉旄，屈公此行。",
            "正地雷观象，一阳将复，天星验数，五福初临。",
            "汉指才宣，蜀民相贺，百万耄倪犹更生。",
            "先声布，便胆寒西贼，关塞无尘。",
            "休嗟往事营营。",
            "要清献、乖崖相拟伦。",
            "看作新精采，叶符气运，转旋机括，元在人心。",
            "奖率三军，扫清万里，从此西南开太平。",
            "功成后，却归来廊庙，细展经纶。"
        ],
        "notes": "",
        "id": "1308cebc3478d065b5b2235693d90fd1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "百尺楼头，奇哉此翁，元龙后身。",
            "当壮年襟度，百川鲸吸，平生出处，一片鸥轻。",
            "冷淡逋梅，淋漓旭草，但见风雷笔下生。",
            "荆州幕，觉坐间小异，乃有斯人。",
            "牙樯喜色津津。",
            "正江影涵秋无点尘。",
            "对白苹黄苇，且供诗卷，紫薇红药，却演丝纶。",
            "举酒延蟾，倚栏闻雁，应念征人归尚春。",
            "君王问，尽不妨细说，万里戎情。"
        ],
        "notes": "",
        "id": "8e0bc7c22355e24451010e67608f26fa"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "麴生来言，素娥寄声，偶阆苑游。",
            "问去年今夕，逢余桂岭，前年今夕，见子菟裘。",
            "何事尘劳，启人厌倦，痴兔老蟾因缩头。",
            "宜珍重，要相期后会，直待来秋。",
            "休休。",
            "莫舞凉州。",
            "岂巫女风姨相妒不。",
            "枉停歌准拟，冰轮东上，持杯顾恋，银汉西流。",
            "一笑天悭，四并时少，应负珠帘十二楼。",
            "呼蕉叶，且与生酹古，排遣牢愁。"
        ],
        "notes": "",
        "id": "a7411d896437cbac8b52ad193a883d8d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "唤麴生来，与常娥约，从太守游。",
            "把玉箫声寄，萧关短笛，霓裳曲换，清塞重裘。",
            "桂影飘摇，桐阴立尽，多少征人霜满头。",
            "油幢暇，不掀髯一笑，辜负中秋。",
            "斗杓矗处中州。",
            "还有解闻鸡起舞不。",
            "看鸣弦中鹄，穿杨电激，飞球戏马，策垂星流。",
            "绣帽归军，玳簪环客，薄晚同登庾亮楼。",
            "浮生事，是几番玩月，何苦多愁。"
        ],
        "notes": "",
        "id": "01829b79fda542ea4c581572a4f9473a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "嗟矍铄翁，对婵娟月，怀汗漫游。",
            "怅江湖幸有，季鹰鲈脍，田园忍负，晏子弧裘。",
            "丹桂开时，青苹渺处，家在三吴天尽头。",
            "庭皋静，又一番叶落，天下皆秋。",
            "少年弓剑边州。",
            "惊转首黄粱还梦不。",
            "叹悠悠千载，关山无恙，滔滔一水，岁月俱流。",
            "镜老菱花，笳悲庐叶，新雁数行人倚楼。",
            "君知否，把眉峰蹙破，岂为身愁。"
        ],
        "notes": "",
        "id": "e411c810eeedd9a4c4ab66a089cbee14"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "弧矢四方，江汉一萍，少年壮游。",
            "叹而今老矣，祗宜野服，欲何为者，还著轻裘。",
            "匹马萧萧，孤鸾杳杳，城郭重来空白头。",
            "西风里，对一番新月，又荻花秋。",
            "依然千古荆州。",
            "问刘表诸人还在不。",
            "向亭前举酒，不堪北顾，船头击楫，忍负中流。",
            "远水长天，淡烟衰草，还是当时王粲楼。",
            "何如且，倩吴歌楚舞，一洗新愁。"
        ],
        "notes": "",
        "id": "9feeb165fc9fe91343063ea091a493b6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "大疏归来，小阮适闲，喜同此时。",
            "问垂弧历载，几番遥祝，举觞华旦，相会良希。",
            "颂以松椿，酌之椒柏，预卜明年百事宜。",
            "春犹浅，趁雪晴梅放，且和新诗。",
            "公虽厌直兰闱。",
            "如正色朝端当宁知。",
            "看大廷诸老，争推前席，吾家五祖，自有传衣。",
            "暖律初回，要津立上，卿相时来皆可为。",
            "祈公寿，与东君不老，南极齐辉。"
        ],
        "notes": "",
        "id": "aeb463447a9798280dce374310bbc2b7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "紫金山前，铁骑围中，惟公尚知。",
            "怅当时卯角，鱼犹同队，如今缟鬓，鸥已忘机。",
            "故垒荒榛，群贤拱木，畴记官军夜战时。",
            "不图见，独岁寒不改，老气犹奇。",
            "嗟哉月驶舟移。",
            "四十载光阴昨梦非。",
            "叹荷薪弗克，祗惭弓冶，扃柴却扫，绝望簪圭。",
            "菌短椿长，鷃微鹏巨，天分当然何足疑。",
            "闻公里，有磻溪堪钓，盍亦云归。"
        ],
        "notes": "",
        "id": "deab4c28948d181ba717ee3351f265b8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "天下奇观，江浮两山，地雄一州。",
            "对晴烟抹翠，怒涛翻雪，离离塞草，拍拍风舟。",
            "春去春来，潮生潮落，几度斜阳人倚楼。",
            "堪怜处，怅英雄白发，空敝貂裘。",
            "淮头。",
            "虏尚虔刘。",
            "谁为把中原一战收。",
            "问只今人物，岂无安石，且容老子，还访浮丘。",
            "鸥鹭眠沙，渔樵唱晚，不管人间半点愁。",
            "危栏外，渺沧波无极，去去归休。"
        ],
        "notes": "",
        "id": "dade1f836e100bac8f7748ce11f99e46"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "水北洛南，未尝无人，不同者时。",
            "赖交情兰臭，绸缪相好，宦情云薄，得失何知。",
            "夜观论兵，春原吊古，慷慨事功千载期。",
            "萧如也，料行囊如水，只有新诗。",
            "归兮。",
            "归去来兮。",
            "我亦办征帆非晚归。",
            "正姑苏台畔，米廉酒好，吴松江上，莼嫩鱼肥。",
            "我住孤村，相连一水，载月不妨时过之。",
            "长亭路，又何须回首，折柳依依。"
        ],
        "notes": "",
        "id": "e0d0d2f5c85df184bad781ef9a5a7490"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "揽秀岷峨，著鞭江淮，诸公所奇。",
            "对塞垣烟淡，相随弓剑，城楼月落，几共灯棋。",
            "驿柳摇黄，溪桃涨绿，稳趁春风度玉墀。",
            "亨衢去，看紫薇红药，太乙青藜。",
            "孤山若放梅时。",
            "莫忘却扬州曾有诗。",
            "怅英游难驻，堪怜只影，中年易感，祗付双眉。",
            "珍重交情，勉旃时用，回首岫云从此归。",
            "能相忆，有好音遗我，在水之湄。"
        ],
        "notes": "",
        "id": "45fc0943bccb7edd748f23c8907492e4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "北固台端，南渡后来，无此伟人。",
            "自从容佐鼎，光华揽辔，几年中外，属目经纶。",
            "万灶炊烟，千艘漕雪，手整江淮如掌平。",
            "诗书效，看马腾士饱，酒好兵精。",
            "平生。",
            "馀事功名。",
            "岂管葛诸人能拟伦。",
            "暂牙筹游戏，小淹惟月，金瓯注想，便合为霖。",
            "沆瀣一襟，风流八咏，秋入诗坛如许清。",
            "为公寿，有黄花不老，长伴香名。"
        ],
        "notes": "",
        "id": "95efdff4e075059a509fc5fb04eb6989"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "大江之西，康庐之阴，壮哉此州。",
            "有舳橹千里，旌旗百万，襟喉上国，屏翰中流。",
            "弹压鲸波，指麾虎渡，著此商川万斛舟。",
            "青毡旧，看崇诗说礼，缓带轻裘。",
            "十年泉石优游。",
            "久高卧元龙百尺楼。",
            "正九重侧席，相期岩弼，一贤砥柱，聊试边筹。",
            "了却分弓，归来调鼎，得见茂洪何复忧。",
            "谈兵暇，问琵琶歌曲，无恙还不。"
        ],
        "notes": "",
        "id": "1a7b9d3e767d36a8739dce4c237953f5"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "秋岂悲人，人不悲秋，比春更浓。",
            "有蕙兰风度，尚存芳菊，牡丹之献，犹在芙蓉。",
            "举蟹持醪，得鲈作鲙，晋宋间人有此风。",
            "休轻笑，彼柴桑傲吏，龌龊篱东。",
            "携壶与客还逢。",
            "愿时许先生杖履从。",
            "叹尘踪如寄，鸥凫江海，性真聊适，蜩鷃蒿蓬。",
            "刮眼青天，惊心黄叶，立尽梧桐月正中。",
            "凄然久，看物情终竟，不似春容。"
        ],
        "notes": "",
        "id": "673876a11a02688edfd85d6f1202c42c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "雨抹晴妆，修眉镜清，寸碧翠浓。",
            "对蒹葭尽处，丛丛烟树，池塘侧畔，面面芙蓉。",
            "千百栖乌，两三过雁，时有婆娑一笛风。",
            "斜阳里，更青帘半卷，在小桥东。",
            "佳人何日重逢。",
            "问还肯扁舟载酒从。",
            "笑平生劲概，寸心如铁，中年老态，两鬓成蓬。",
            "荷锸栽蔬，腰镰刈稻，且寄西郊图画中。",
            "空回首，望五湖鸥鹭，心事容容。"
        ],
        "notes": "",
        "id": "b435e55ca8ed36f0f50e63bc40db489f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "目断长空，手拍危栏，高兴酒浓。",
            "拟招呼短艇，追陪飞盖，一餐湘菊，共赋芙蓉。",
            "雁字沈秋，鸦林噪晚，几阵萧萧雨更风。",
            "空凝伫，不如一鹤，随意西东。",
            "堪嗟乐事难逢。",
            "愧元伯、巨卿千里从。",
            "望文星聚彩，交辉吴分，天飙吹翅，独隔崑蓬。",
            "野墅荒烟，败荷衰草，人在可怜憔悴中。",
            "还相念，愿持觥薄罚，别许从容。"
        ],
        "notes": "",
        "id": "96d39f73c0e6df8462595447763a5e26"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "绮阁香销，玉砌梦残，凄凉旧台。",
            "对御沟红叶，一番木落，宫墙黄菊，几度花开。",
            "水溯岷源，山联吴会，目送征鸿安往哉。",
            "都休问，六朝人物，谁拙谁才。",
            "平生衮衮烟尘。",
            "记匹马当年荆蜀淮。",
            "叹雕零殆尽，词源已竭，消磨未去，酒量犹恢。",
            "八跪蟹肥，四腮鲈美，客有可人招不来。",
            "油幢暇，凭栏一笑，相与传杯。"
        ],
        "notes": "",
        "id": "4a1be68ec347d3c1635e289290403187"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "漫浪江头，三听秋砧，一登故台。",
            "望烟芜莽苍，令人目断，风樯掀舞，何日眉开。",
            "把酒新亭，围棋别墅，老气当时何壮哉。",
            "江东事，百年无恙，全是时才。",
            "纷然竞付轻埃。",
            "还水绕赏心东向淮。",
            "叹阿奴侪悲，因人碌碌，乃翁材略，馀地恢恢。",
            "凤阙天高，鹭洲潮落，约取白鸥归去来。",
            "阑干外，英雄陈迹，一醁琼杯。"
        ],
        "notes": "",
        "id": "69d175c5ab6bebccc651e8d05214d0f3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "画舸呼风，长剑倚天，壮哉此行。",
            "指洞庭彭蠡，遍观吴楚，瞿塘滟澦，直上峨岷。",
            "帝语春温，军声秋肃，手济时屯开泰平。",
            "天应是，念蚕丛父老，公为更生。",
            "眼看四海无人。",
            "今天下英雄惟使君。",
            "想驰情忠武，将兴王业，抚膺司马，忍咎吾民。",
            "净洗甲兵，归来鼎辅，定使八荒同一云。",
            "经营事，比京河形势，更近函秦。"
        ],
        "notes": "",
        "id": "a7d1b67430aef08f02bdc93bc2bf77f8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "天下中庸，千载一灯，传之自公。",
            "有涵洪雅量，陂澄千顷，坚凝定力，壁立孤峰。",
            "佐鼎调梅，参帷借箸，略试斯文经济功。",
            "听淮鹤，暂素丝揽辔，玉帐分弓。",
            "朝来鼓角声雄。",
            "庆元帅新除初度逢。",
            "任西风局面，人皆澒洞，福星堂上，我独从容。",
            "草檄传燕，开门释蔡，了却中原公衮东。",
            "归廊庙，把格天勋业，与宋无穷。"
        ],
        "notes": "",
        "id": "c9eac338c0c9763db42804d01ad0a9e8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "今代清流，北斗以南，文昌一星。",
            "对露门进读，銮坡演翰，琐闱批敕，宝牒成文。",
            "笔下权衡，胸中律度，礼乐人才俱讨论。",
            "鸳行里，羡才高片玉，辉映条冰。",
            "几年简在吾君。",
            "便须把诗书开太平。",
            "笑诸公炙手，昔成何事，一贤冷眼，今独修名。",
            "花底退朝，槐边听制，一武商岩霖雨新。",
            "金罍举，对春风九十，岁岁平分。"
        ],
        "notes": "",
        "id": "b4dfdcf264b23190e44467e9bb1e1455"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "轩冕傥来，功名杯水，行藏依楼。",
            "把方略评梅，工夫课柳，精神伴鹤，谈笑盟鸥。",
            "草檄寻樵，移文问钓，任江上东南风未休。",
            "君知否，问如今绿野，胜似青油。",
            "从伊万户封留。",
            "算得似团栾歌笑不。",
            "怕魏阙兴思，高车驷马，江湖难著，缓带轻裘。",
            "雪意何如，新醪熟未，乐事良辰聊献酬。",
            "从今去，更八千椿算，才一春秋。"
        ],
        "notes": "",
        "id": "0ee2cd6998ceb5648b4073517d92fe16"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "鸿禧主人，一闲半年，未尝厌闲。",
            "谓有溪可钓，有田可秣，有兰堪佩，有菊堪餐。",
            "羽檄秋风，胡笳夜月，多少勋名留汉关。",
            "如今且，效樽罍北海，歌舞东山。",
            "门前。",
            "咫尺长安。",
            "但只恐纶音催禁班。",
            "把鹭鬓数茎，更因民白，鸥心一片，犹为君丹。",
            "蓝绶儿痴，彩衣家庆，倦羽伶俜江汉还。",
            "春光小，看庭苇岁岁，一笑梅间。"
        ],
        "notes": "",
        "id": "2dea91e5d6e6f107c2d27ec9d0913f37"
    },
    {
        "author": "李曾伯",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "形胜风流，乐事良辰，一时四并。",
            "正榆更新火，觞浮曲水，那堪上巳，又是清明。",
            "赤壁功名，东坡文字，俯仰人间无古今。",
            "诗书帅，对烽烟静昼，俎豆添春。",
            "水边天气催人。",
            "便须认杨花雪样生。",
            "慨英风满席，思旌绵上，清谈束阁，肯记兰亭。",
            "安得长绳，高悬碧落，系住画檐红日阴。",
            "柔桑外，听鸣鸠唤雨，全胜流莺。"
        ],
        "notes": "",
        "id": "9456c7c3ee99c81050ec01216d0261f4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "斜日挂汀洲。",
            "帆影悠悠。",
            "碧云合处是吴头。",
            "几片寒芦三两雁，人立清秋。",
            "柳外莫停舟。",
            "休问闲愁。",
            "人生江海一萍浮。",
            "世路相期如此水，万里安流。"
        ],
        "notes": "",
        "id": "372420124a05d1705569dfa8f7419d58"
    },
    {
        "author": "李曾伯",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "昨夜雨兼风。",
            "断送残红。",
            "老寒犹自著帘栊。",
            "为问香篝人语道，翠被还重。",
            "何处有疏锺。",
            "惊起匆匆。",
            "惜春休放酒杯空。",
            "芳草天涯寒食又，归兴尤醲。"
        ],
        "notes": "",
        "id": "375958a882d1aa49fa869e72e2bbb9f8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "八足横戈，一身衷甲，将军致尔来前。",
            "呼僮解缚，亟荐泽虞鲜。",
            "族类横行草地，今骈首、鼎镬连连。",
            "荆江上，不图霜后，风味似吴天。",
            "晴川。",
            "千里外，分甘遗远，多谢勤拳。",
            "对香枨新酒，一洗腥膻。",
            "慰我吟情归思，都忘却、张孟鲈鳊。",
            "持螯了，老饕作赋，佳话楚乡传。"
        ],
        "notes": "",
        "id": "a68face2dde10a1cd42630ca447a2943"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "山接平芜，烟横远墅，修眉淡抹晴妆。",
            "菊梅交际，天未十分霜。",
            "几许无穷秋思，空凝伫、衰柳斜阳。",
            "溪头路，黄芦一片，凫雁两三行。",
            "平章。",
            "风景似，画图一幅，著我徜徉。",
            "山中无事，聊尔适吾狂。",
            "不用登临感慨，青帘外、新酒堪尝。",
            "何为者，东家宋玉，千古叹凄凉。"
        ],
        "notes": "",
        "id": "d8272e35b74079d61a4765eb587e4807"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "浪拍金鳌，春浮铁瓮，气清天朗如秋。",
            "江皋无事，飞盖强追游。",
            "万顷蒲萄光里，风樯共、塔影悠悠。",
            "人间事，年华似掷，一水与俱流。",
            "绸缪。",
            "千古恨，纷纷离合，晋宋曹刘。",
            "望长安何处，落照西头。",
            "往事苍苔陈迹，夷吾在、吾属何愁。",
            "清樽畔，谁能为我，一曲舞梁州。"
        ],
        "notes": "",
        "id": "beb4400e6a8d46049dbb61928c682c43"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "今岁垂弧，欲自寿、一辞莫措。",
            "何可拟、翁头如雪，香山白傅。",
            "首夏一番罹重病，去秋数月撄狂虏。",
            "赖天公、肯为保馀生，逢初度。",
            "今幸释，千钧负。",
            "尤可喜，归田去。",
            "但蹒跚勃窣，龙锺如许。",
            "薇柳诸关成底事，菊松三径犹堪主。",
            "办篮舆、尚可檄渔樵，盟鸥鹭。"
        ],
        "notes": "",
        "id": "d3d339724599d9a1d1711c39d238a1eb"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "万紫千红，都不似、玉奴一白。",
            "三数萼、有冰霜操，无脂粉色。",
            "长共竹君松友伴，岂容蝶使蜂媒人。",
            "似惠和、伊任与夷清，兼三德。",
            "能洁已，能娱客。",
            "成子后，调羹役。",
            "更岁寒风味，时然后出。",
            "春浅吹回羌管寸，夜阑吟费花笺尺。",
            "炯使皇、两两月黄昏，真诗伯。"
        ],
        "notes": "",
        "id": "4eba130b0fee8662050a23aa12795d3e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "春日何来，深雪里、南枝先白。",
            "伊祈氏、一番陶冶，千林色香。",
            "弱柳眼回青尚浅，小桃腮晕红将入。",
            "笑渠侬、剪彩与裁花，夸闺德。",
            "九十日，春还客。",
            "数千里，官为役。",
            "看时来、雁随云去，鱼从冰出。",
            "一脉流通天造化，三杯扶植身关尺。",
            "对东皇、太乙续离骚，需词伯。"
        ],
        "notes": "",
        "id": "6d26f087f3aeb0348df2d7a8f8d86466"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "草草春盘，那敢赋、丝青玉白。",
            "湘波动、雁怀归思，柳催行色。",
            "冻逐寒梢残雪解，暖随野烧轻烟入。",
            "举人间、无物不光辉，东皇德。",
            "莺燕报，朱门客。",
            "乌兔老，红尘役。",
            "羡翠轺多暇，彩花新出。",
            "捧日东城行应制，去天只隔城南尺。",
            "趁五更、桦烛向端闱，班常伯。"
        ],
        "notes": "",
        "id": "46c67e1a235bde2420a709aa5418a3a1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "听彻惊乌，起览镜、顿添头白。",
            "曾不见、江南人寄，一枝春色。",
            "风卷龙鳞残甲下，山无虎迹新蹄入。",
            "罄冰天、桂海使同风，修文德。",
            "三十载，江湖客。",
            "千万里，关山役。",
            "且付之杯酒，何愁西出。",
            "天女花边浑似剪，志公杖上平如尺。",
            "把富贫、都作一般看，何什伯。"
        ],
        "notes": "",
        "id": "34b1d4a2f991b79fe913af6c3aae78e4"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "把绣成吟，真压倒、古之元白。",
            "佳句有、雪车冰柱，曾无衿色。",
            "一点不留烟火气，时脾时有清风入。",
            "更岭边、多少活人恩，于公德。",
            "公自是，朝天客。",
            "应笑我，为人役。",
            "看时犹多事，公须一出。",
            "琅腹细披忠抱寸，龙颜密侍天威尺。",
            "借笔端、从此润皇猷，翰林伯。"
        ],
        "notes": "",
        "id": "beefe6efd0eeb4df2bd27818ac454927"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "立雪寒窗，照肝胆、了然明白。",
            "浑似得、齐宫气象，郢楼颜色。",
            "天籁无声随物应，阳春有脚从中入。",
            "与邦人、稽首谢天工，元冥德。",
            "人正作，潇湘客。",
            "谁谓有，蓝关役。",
            "对江天暮景，鹅溪描出。",
            "银浪卷飞鸥一片，玉枝擎重龙千尺。",
            "羡联镳、曾作岳峰游，前方伯。"
        ],
        "notes": "",
        "id": "4cbc9d41c05f06fe7879607bfcbb8419"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "蝶梦惊残，仿佛似、东方才白。",
            "人报道、城疑不夜，界几无色。",
            "敲瓦微听冰线响，开窗倏放风花入。",
            "拥重貂、曾不觉寒侵，将何德。",
            "呼剡棹，行为客。",
            "平蔡垒，何能役。",
            "算争如、穷檐高卧，闭门毋出。",
            "安得松江江上去，一蓑独钓丝千尺。",
            "要不持、寸铁和前修，文章伯。"
        ],
        "notes": "",
        "id": "247211d6b69d0e1a2727a1e731f84cb1"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "今岁潇湘，真个见、嘉平三白。",
            "圜闠里、无非和气，不知寒色。",
            "宇宙幻成清净境，了无一点红尘入。",
            "问太空、此瑞自何来，君王德。",
            "歌笑是，兔园客。",
            "辛苦是，鹅池役。",
            "任谢家儿女，赋嘲纷出。",
            "洗尽腥膻空万里，屏除螟螣深千尺。",
            "向此时、何以对梅花，呼欢伯。"
        ],
        "notes": "",
        "id": "db9a138a8b58ae70e60f1d5002c0600f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "明日生初，还知否、明年六十。",
            "嗟老矣、满头都缟，寸心犹赤。",
            "三十载间尘土债，几千里外风涛役。",
            "赖君天、许放故山归，恩无极。",
            "出而作，入而息。",
            "美可茹，鲜可食。",
            "任浩书空咄，禹笑人寂。",
            "断国谋王非我事，抱孙弄子聊吾适。",
            "且从今、时复一中之，杯中物。"
        ],
        "notes": "",
        "id": "ac140ff9b8855f54457fc5f49d603d03"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "自入春来，花信费、几番风了。",
            "先付与、红妆万点，苍颜一笑。",
            "旧说沈香亭北似，今虽濯锦江头少。",
            "最可人、枝上月笼春，烟含晓。",
            "亨会称，花王好。",
            "嘉聘惜，梅兄早。",
            "对芳容细玩，天然新巧。",
            "羯鼓不须催太甚，霓裳易散梨园老。",
            "任杜鹃、犹自殿韶华，呼殷道。"
        ],
        "notes": "",
        "id": "e3ac96378923c9223a4f8b4ea12c00a9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "才过新正，能几日、海棠开了。",
            "将谓是、睡犹未足，嫣然何笑。",
            "一片殷红新锦样，天机知费春多少。",
            "更芳期、不待燕黄昏，莺清晓。",
            "花旧说，南昌好。",
            "花宜占，东风早。",
            "想香霏地近，融和偏巧。",
            "佳句流传千古在，石湖不见坡翁老。",
            "倩何人、寄驿报家山，教知道。"
        ],
        "notes": "",
        "id": "b2f23b871f024cf3cad5fd3efe3733a5"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "荡节将行，原显尽、花毡铺白。",
            "人羡道、青丝辔整，红蕖幕出。",
            "宇宙中间无点医，水天上下俱同色。",
            "向个中、著此玉为人，真英特。",
            "元自得，融和力。",
            "浑不管，凝寒极。",
            "看福星临照，政敷民格。",
            "且访桃源仙世界，伫传梅驿春消息。",
            "定明年、拜表贺端闱，螭坳立。"
        ],
        "notes": "",
        "id": "20746af6ab0589e6087d47362d88a4a8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "推枕闻鸡，正怪得、乾坤都白。",
            "元是有、福星临照，至和薰出。",
            "缘饰夜城疑不夜，弥漫色界成无色。",
            "更摛词、巧欲夺天葩，尤殊特。",
            "貂帽拥，寒何力。",
            "羔酿举，情何极。",
            "欠开樽细挹，梅花标格。",
            "十万铁衣冰到骨，祈天只愿王师息。",
            "想家童、日办剡中舟，溪头立。"
        ],
        "notes": "",
        "id": "b51bfd930d9fdf6ca125f6f3de0fa0f0"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "千古襄阳，天岂肯、付之荆棘。",
            "宸算定、图回三载，一新坚壁。",
            "狼吻不甘春哨衄，马蹄又踏寒滩入。",
            "向下洲、一鼓扫群胡，三军力。",
            "连帅是，并州绩。",
            "宾佐有，雍丘逖。",
            "赖阴人成事，同心却敌。",
            "见说陈尸三十里，投鞍委甲如山积。",
            "待老臣、为作岘樊铭，劖诸石。"
        ],
        "notes": "",
        "id": "7acc0e281cc05eeb225aa1fbc3a194f7"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "既作闲人，便应付、此身沟壑。",
            "不应更，将愁半点，寸心中著。",
            "责子渊明徒自苦，忧君范老何时乐。",
            "纵一嘲、一咏欲奚为，何如莫。",
            "不自鄙，葵蔬恶。",
            "还肯荐，茅柴薄。",
            "任侯门海陆，杂陈珍错。",
            "有暇盍联车骑过，相忘勿遣诗情觉。",
            "怕家僮、无处买莼鲈，烹琴鹤。"
        ],
        "notes": "",
        "id": "f995514d022221b37895e0c6b3d9155a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "小小池亭，仿佛似、洛川岩壑。",
            "天付与、老身游戏，馀生吃著。",
            "剩喜酒能消思虑，翻疑书解妨人乐。",
            "听雨翁、白雪寄新词，愁言莫。",
            "毋自叹，蒿莱恶。",
            "甘自味，齑盐薄。",
            "对乱花丛竹，翠红交错。",
            "元亮悦闻亲友话，羲之常恐儿曹觉。",
            "望碧云、休忆女乘鸾，人骑鹤。"
        ],
        "notes": "",
        "id": "9ec9be6f8c9594bd3340ee6c0150d3dc"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "竹马同游，平生志、相期霄壑。",
            "今老矣，儒冠宁误，戎妆徒著。",
            "卷起鲸鲵江海事，放教禽鸟山林乐。",
            "问尚堪、舞剑渡河无，公应莫。",
            "粟可饭，衣从恶。",
            "秫可酒，茶胜薄。",
            "但此身长健，老天不错。",
            "竹院昼闲参内景，蒲团夜坐披圆觉。",
            "愿此生、无愧北山猿，西湖鹤。"
        ],
        "notes": "",
        "id": "ee12588ed60528e3f03fda5ba5780d08"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "老去生涯，都付与、一丘一壑。",
            "功名事，惭非好手，几逢危著。",
            "走马斗鸡年少趣，椎牛酾酒军中乐。",
            "到而今、浑似梦中看，休休莫。",
            "江湖路，西风恶。",
            "霄汉志，秋云薄。",
            "更那堪州铁，铸成重错。",
            "当贵买臣毋足羡，知非伯玉真能觉。",
            "问心期、应有海翁鸥，山人鹤。"
        ],
        "notes": "",
        "id": "aad60904e205135df1f97ead2135014a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "姑射山人，仙去后、唯存标格。",
            "犹赖有、墨池老手，草玄能白。",
            "留得岁寒风骨在，岂烦造化栽培力。",
            "有世间、肉眼莫教看，非渠识。",
            "元不夜，枝何月。",
            "元未腊，花何雪。",
            "最孤高不受，多情轻折。",
            "只有暗香天靳予，黄金作指难为术。",
            "更若将、解语付真真，空成色。"
        ],
        "notes": "",
        "id": "eb3b47fc89f9e6994965143bc5764e07"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "天顾坤维，烦紫气、来从南斗。",
            "鞭才定，匆匆塞上，咏薇吟柳。",
            "少借日边霖雨望，教知天下风云手。",
            "听吾民、争说近年无，前朝有。",
            "平安夜，舒长昼。",
            "笳鼓静，笙歌奏。",
            "记西湖五月，藕花时候。",
            "待把雁门冠带了，归来麟阁丹青旧。",
            "放蜀山、万点入樽罍，为君寿。"
        ],
        "notes": "",
        "id": "1e59284293e77f89ad3374b182b20ab2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "衮衮青春，都只恁、堂堂过了。",
            "才解得，一分春思，一分春恼。",
            "儿态尚眠庭院柳，梦魂已入池塘草。",
            "问不知、春意到花梢，深多少。",
            "花正似，人人小。",
            "人应似，年年好。",
            "奈吴帆望断，秦关声杳。",
            "不恨碧云遮雁绝，只愁红雨催莺老。",
            "最苦是、茅店月明时，鸡声晓。"
        ],
        "notes": "",
        "id": "0c97ab5fc449fe95d61fa22b88e40ffa"
    },
    {
        "author": "李曾伯",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "镇日山行，人倦也、马还无力。",
            "游历处，总堪图画，足供吟笔。",
            "涧水绿中声漱玉，岭云白外光浮碧。",
            "信野花、啼鸟一般春，今方识。",
            "真可羡，林泉客。",
            "真可叹，尘埃役。",
            "想希夷冷笑，我曹踪迹。",
            "七十二峰神物境，几千万壑仙人室。",
            "待身名、办了却归来，相寻觅。"
        ],
        "notes": "",
        "id": "a7a11cda9e4bb48797ae62158046dbf8"
    },
    {
        "author": "李曾伯",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "懒上巍楼，楚江一望天无际。",
            "漫游萍寄。",
            "莫挽东流水。",
            "一片秋光，直到山阴里。",
            "人还记。",
            "戍边归未。",
            "更忆鲈鱼美。"
        ],
        "notes": "",
        "id": "1e00b739ffc36351e1d63b9ccb3e978a"
    },
    {
        "author": "李曾伯",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "百年过半也。",
            "怅壮心零落，鬓星星也。",
            "风儿渐凉也。",
            "近中秋月儿，又初生也。",
            "田园暇也。",
            "矍铄哉、是翁也。",
            "记当时，弧矢垂门，孤负四方志也。",
            "休也。",
            "牙签插架，玉帐持麾，总成非也。",
            "浮生梦也。",
            "皇皇欲、奚为也。",
            "趁身闲、随分粗衣淡饭，一笑又何妨也。",
            "问神仙，底处蓬莱，醉乡是也。"
        ],
        "notes": "",
        "id": "1cb6e79e090ae4606c6f2c7792f4f7b6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "公归东里我西州。",
            "枫荻楚天秋。",
            "乌樯转首，暮云江树，落日沙头。",
            "瞿唐此去风涛恶，宁愿贾胡留。",
            "明年春晚，松江笠泽，归约追游。"
        ],
        "notes": "",
        "id": "52cb6f8f09e52414fec4c339a0cdd967"
    },
    {
        "author": "李曾伯",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "枫荻响飕飕。",
            "长江六月秋。",
            "二十年、重到沙头。",
            "城郭人民那似旧，曾识面、两三鸥。",
            "落日且登楼。",
            "英雄休涕流。",
            "望黄旗、王气东浮。",
            "借问烟芜苍莽处，还莫是、古襄州。"
        ],
        "notes": "",
        "id": "4280f9b74dc6fe5cc5b3015c21372111"
    },
    {
        "author": "李曾伯",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "韶华只隔窗儿外。",
            "病起昏於醉。",
            "花开花落总相忘。",
            "惟有梦随胡蝶、趁春忙。",
            "故园芳草应如旧。",
            "只恨人消瘦。",
            "拟凭飞燕语归期。",
            "拼却牡丹开了、有酴縻。"
        ],
        "notes": "",
        "id": "f7e6fbf0e5e5f0693e582ca410104db9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "排遣新寒有酒，追寻旧隐无人。",
            "四山朔吹又冬鸣。",
            "吹送午锺馀韵。",
            "过眼霜高木落，寄心月驶云行。",
            "归欤闭户饱藜羹。",
            "世事华胥一枕。"
        ],
        "notes": "",
        "id": "b7da7be8bf14f7dcf7a03d27309422cd"
    },
    {
        "author": "李曾伯",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "不暖不寒天气，无思无虑山人。",
            "竹窗时听野禽鸣。",
            "更有松风成韵。",
            "竟日蒲团打坐，有时藜杖闲行。",
            "呼童开酒荐杯羹。",
            "欲睡携书就枕。"
        ],
        "notes": "",
        "id": "bf38ab1012ed5fc640477456ae7a85d2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春且驻，休惜残红无主。",
            "柳色青青还未絮，牡丹犹待雨。",
            "金鸭沈烟一缕，人在纱窗觅句。",
            "仿佛家山三月暮，隔帘闻燕语。"
        ],
        "notes": "",
        "id": "52c9562e834f36b06d917b9b5a7f5d6c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风又雨，芳事葱葱如旅。",
            "借问甚时才百五，东君浑弗顾。",
            "红紫园林几许，横笛数声何处。",
            "桃涨连天归未去，客和春且驻。"
        ],
        "notes": "",
        "id": "9f397300cfa4230d0ff0604f360ebfca"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "梦觉闻鸡报。",
            "问岘边、晋家城郭，旧邦新造。",
            "谁遣平明旌旆入，人说当年草草。",
            "犹幸把、腥埃俱扫。",
            "对越老苍方寸在，任酉渠、远度龙堆道。",
            "还又过，一春了。",
            "少年意气轻三表。",
            "到如今、名惭小范，功卑前召。",
            "赖有把茅归去是，乘此抽身须早。",
            "何苦受、天来烦恼。",
            "报国丹忠虽未泯，奈长卿已病文渊老。",
            "聊把酒，仰天笑。"
        ],
        "notes": "",
        "id": "5e7bd54168162dae8f9acc4adaa2fe2c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "晓听平安报。",
            "信荆州、古今形胜，金汤天造。",
            "落日岘山陈迹在，依旧大堤芳草。",
            "叹紫塞、黄尘未扫。",
            "水合水生来又去，赖胡雏、犹畏熊当道。",
            "薇柳戌，甚时了。",
            "乞身屡上盏天表。",
            "感恩深、丁宁帝语，许同芳召。",
            "自愧黔驴无伎俩，桑土绸缪盍早。",
            "空手袖、剑锋懊恼。",
            "要脍鲸鲵封京观，愿汉庭用壮臣年老。",
            "毋更取，仲华笑。"
        ],
        "notes": "",
        "id": "60cdc76607e04d07da37d5430bf75ce9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "可恨经年别。",
            "正安排、剖瓜植竹，拟酬佳节。",
            "应为犁锄机杼懒，天遣阿香磨折。",
            "翻一饷、廉纤凄切。",
            "寂寞金针红线女，枉玉箫、吹断秦楼月。",
            "清漏静，楚天阔。",
            "东皋且愿三农悦。",
            "任从渠、鹊桥蛛网，一番虚设。",
            "挽取天河聊为我，尽洗西风残热。",
            "休懊恼、云生巫峡。",
            "底用乞灵求太巧，看世人、弄巧多成拙。",
            "姑止酒，命茶啜。"
        ],
        "notes": "",
        "id": "7ea22304720c9c0fa45d3c9c42830f8b"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "问讯南州守。",
            "怅吾生、今非昔比，后犹今否。",
            "涉尽风涛凭个甚，一瓣心香在袖。",
            "人竞说、顽哉此叟。",
            "识破荣途皆幻境，只形骸、已累它何有。",
            "姑勉尔，应之手。",
            "休烦太卜勤占候。",
            "怕漂零、江湖易老，光阴难又。",
            "兔魄初生人初度，期共婵娟长久。",
            "赖此月、於人犹厚。",
            "燕颔封侯非我事，早携书、归卧吾庐旧。",
            "渝此约，有如酒。"
        ],
        "notes": "",
        "id": "d45b27daec97f4eb36d3f07eef378203"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "老作星沙守。",
            "问今年、平头六十，翁还知否。",
            "暑葛霜砧都历遍，还著回旋舞袖。",
            "奚所用、皤然一叟。",
            "欲觅金丹驻颜色，纵铁鞋、踏破终无有。",
            "空自诧，不龟手。",
            "西风又近中秋候。",
            "记相将、桂华开未，月儿圆又。",
            "弧矢四方男子事，争奈灰心也久。",
            "何以报、国恩深厚。",
            "了却宫痴归去好，有竹窗、蓬户生涯旧。",
            "姑一笑，付杯酒。"
        ],
        "notes": "",
        "id": "dca83a293bd2c7676e32b357c96b75c3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "日近长安路。",
            "喜骖鸾、带簪游戏，弓旌招去。",
            "闻道汉朝帷帏里，要问娵隅蛮语。",
            "嗟时事、尚兹多故。",
            "办取忠谋宜入告，见石洪、曾在乌公府。",
            "须细访，风寒处。",
            "左荆右岭中湘浦。",
            "愿扶持、东南温厚，老天张主。",
            "翘馆钦贤人共说，一饭每勤三吐。",
            "公此去、好官须做。",
            "从臾泾舟同共济，更绸缪、桑土先阴雨。",
            "灭此虏，直朝暮。"
        ],
        "notes": "",
        "id": "e002835d5cc442154ae066778388c56f"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "岭蜀天涯路。",
            "忆前年、担簦西上，旌麾南去。",
            "谁谓潇湘还解后，重对灯前笑语。",
            "挺乔木、森森犹故。",
            "梅外柳边官事了，记牢之、曾著元戎府。",
            "聊访问，旧游处。",
            "酒边不用伤南浦。",
            "为鄇亭、百年门户，正烦宗主。",
            "见说君王方旰食，借箸哺应为吐。",
            "这官职、二郎须做。",
            "若见时贤询小阮，愿早携、襏襫耕春雨。",
            "嗟矍铄，恐迟暮。"
        ],
        "notes": "",
        "id": "d92da5af1393747eadeba8c33dcecbc3"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "幸得闲中趣。",
            "问何为、倏逾桂岭，重来荆渚。",
            "唤醒门前弧矢梦，钩月相辉初度。",
            "谩羞听、军中鼙鼓。",
            "马上弓刀成底事，仅平明、旆入襄州去。",
            "能不愧，古羊杜。",
            "此身何以酬明主。",
            "怅新来、鬓毛添白，衰容如许。",
            "三万貔貅齐贾勇，好为一清狐兔。",
            "看柳色、大堤如故。",
            "世事付之杯酒外，那棋边、得失都休语。",
            "来共看，雁儿舞。"
        ],
        "notes": "",
        "id": "f95eea72388fb3782c1c2ee0f9473e34"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "才过黄花雨。",
            "问长堤、依依万柳，未春何絮。",
            "一目河山银幻出，惊诧夜光流注。",
            "巍观矗、玉为云柱。",
            "风卷寒庐迷过雁，渺沧波、莫认沙鸥羽。",
            "千万蝶，空中舞。",
            "霸桥寂寞前溪暮。",
            "耸诗肩、霜裘拥貉，月毫挥兔。",
            "记得梅奴曾索笑，解珮如逢交甫。",
            "今孤垒、寒烟深处。",
            "休说鹅池平蔡事，庆新年、一稔欢相语。",
            "持大白，勿虚度。"
        ],
        "notes": "",
        "id": "d1cc352227d49c67a28fdd7e8a2deb43"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "将谓霏微雨。",
            "恍朝来、虚檐生白，寒侵冒絮。",
            "拟和盐花凌谢韫，巧思翻成金注。",
            "谁寄我、雪车冰柱。",
            "酿熟羊羔炉拥兽，羡画楼、金帐调宫羽。",
            "人应共，回风舞。",
            "围场校猎淮云暮。",
            "记当时、银杯缟带，网禽罝兔。",
            "老去不禁鞍马力，独对愁吟似甫。",
            "问一棹、剡溪何处。",
            "愿与铁衣春解戍，把梁园、旧话供儿语。",
            "孤梅外，梦魂度。"
        ],
        "notes": "",
        "id": "1b5f899311ee0c4f70f2be31e4a70525"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "满酌荆州酒。",
            "望莱庭、斑衣拜祝，俾吾亲寿。",
            "玉水雪楼游宦地，近访甘棠依旧。",
            "逢父老、颂声盈口。",
            "争道蜀边劳数载，也真宜、略畔云横岫。",
            "小儿辈，任成否。",
            "东皋十月梅开后。",
            "想亲朋、团栾一笑，从容觞豆。",
            "塞上弓刀成底事，不过腰金如斗。",
            "算不直、渊明株柳。",
            "只恐鲸鲵无计取，更须烦、绿野持竿手。",
            "看勋业，国长久。"
        ],
        "notes": "",
        "id": "52587d21ee5e306ebe9bef2e96e9dbb5"
    },
    {
        "author": "李曾伯",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "万里归朝去。",
            "倚江亭、绿波碧色，一川晴絮。",
            "赢得威名留草木，玉垒雪山高处。",
            "未应减、平淮裴度。",
            "见说金瓯书字久，待公来、便作商岩雨。",
            "休望却，蜀都赋。",
            "旌旗回首春城暮。",
            "听樯头、飞燕似把，人情低诉。",
            "两两三三鸥鹭里，拍拍船儿一羽。",
            "算惟有、清芬载取。",
            "百万人家儿样恋，恨柳风、不为留连住。",
            "离梦绕，沙堤路。"
        ],
        "notes": "",
        "id": "eaba4ea7b5f81bbdbd485bf0a838a093"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "指梅花雪片，问讯八窗，南枝开未。",
            "一点春风，消息岭头寄。",
            "太白精神，广平韵度，是岂众芳拟。",
            "东阁吟边，水清月淡，不妨游戏。",
            "犹记双湖，几番初度，持酒相期，已花为比。",
            "鼎味家传，须向玉堂里。",
            "吏隐南昌，未应高兴，香在岁寒际。",
            "倩取瑶姬，花前一唱，寿吾仙李。"
        ],
        "notes": "",
        "id": "d41ecc7108d7ce8e9918c17a0366bb2d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "大不逾粟许，飘散人间，直恁清烈。",
            "管领芳樽，底事不渠屑。",
            "中夜庭前，小山丛畔，韵度从来别。",
            "那更今年，留连秋色，将傍菊月。",
            "堪羡纱窗，胆瓶斜浸，浅酌低讴，人花双洁。",
            "恼杀多情，一见一回悦。",
            "生怕朝来，梧桐过雨，把花神摧折。",
            "倩取骚人，黄香作传，笔未宜绝。"
        ],
        "notes": "",
        "id": "4f7321c1ce14fac2696328feec7c3398"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "问前身应在，香醉山中，今存风烈。",
            "佳夕招延，清论度飞屑。",
            "玉斝盈盈，金英点点，标格侬家别。",
            "好个凉天，更无滴雨，只欠些月。",
            "菊客兰兄，纷纷侪辈，纵尔芬芳，输我高洁。",
            "鼻观先知，羞取俗颜悦。",
            "解后成欢，从容挹爽，何羡广寒折。",
            "我有高吟，为君纪此，一段奇绝。"
        ],
        "notes": "",
        "id": "1294f3502413ec79c2ad2ae92d355f0e"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "自鹫峰曾见，金粟如来，犹有英烈。",
            "碧玉琅玕，点缀碎琼屑。",
            "不御纷华，独餐沆瀣，比众芳殊别。",
            "好向凉宵，无风无雨，宜露宜月。",
            "身在山中，名香天下，全似幽人，一种修洁。",
            "解使多愁，对此亦纾悦。",
            "缘绮窗前，乌云鬓侧，休为玉人折。",
            "剩赋新词，满倾佳醑，为成三绝。"
        ],
        "notes": "",
        "id": "014b4685d814d96b55ca4314ac74eff9"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "问金城方略，数十年来，谁堪称许。",
            "万福威名，草木识淮浦。",
            "西顾天长，中流地重，著此巨鳌柱。",
            "见说棋边，风声鹤唳，胆落胡虏。",
            "老子家声，六韬亲授，渭水归来，非熊非虎。",
            "江汉滔滔，建大将旗鼓。",
            "弧矢开祥，节旄迎渥，勋业纪盟府。",
            "好对芳天，莺花未老，金樽频举。"
        ],
        "notes": "",
        "id": "b5c71b2b2330100e9894f98154eac8ab"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正阳生一脉，绣日添长，台云书瑞。",
            "劲节昂霄，仁意雪霜里。",
            "粟庾红陈，草扉绿茂，襦裤蔼千里。",
            "马熟车轻，铃斋曾到，从容游戏。",
            "好是邦人，能言世美，犹爱其棠，而况其子。",
            "洞里桃花，岁月任渠记。",
            "一点梅梢，为传消息，有东皇知己。",
            "倚看明年，相逢贡袜，曳星辰履。"
        ],
        "notes": "",
        "id": "4b27a975ea385b6171109d3907c8f896"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "自陇头垂谱，调鼎传家，典刑犹有。",
            "岁岁芳期，报小春时候。",
            "仙骨非凡，生香不断，标格蕙兰右。",
            "江路孤山，水边雪际，为渠诗瘦。",
            "白玉堂前，青毡席上，孰谓无人，有如此酒。",
            "得意春风，且占万花首。",
            "会看常娥，移栽月殿，肯向桂华后。",
            "应笑家林，枯松厌蹇，岁寒堪友。"
        ],
        "notes": "",
        "id": "41a33fcea89dd4f326fefffe3c1d9101"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "问江东父老，十数年来，谁为安石。",
            "万里鲸波，一柱独山立。",
            "汉橐班高，郢斤名重，喜动旌旗色。",
            "虎踞龙盘，有人於此，千载犹昔。",
            "好是元戎，护寒旧手，到处人传，争道公别。",
            "办取风樯，指顾定南北。",
            "只恐为霖，玉麟堂小，留不住台席。",
            "一片仁心，寿身寿国，与同箕翼。"
        ],
        "notes": "",
        "id": "e313425bdb7fc28a659d0933cc75d0d6"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "记石湖佳句，为海棠花，合来西蜀。",
            "不道东州，更香霏情淑。",
            "汉竹光中，召棠阴里，想清欢未足。",
            "少驻旌麾，姑留樽俎，待春风曲。",
            "见说吾家，丹溪老子，万籍名堂，孙枝犹馥。",
            "南极星边，正魁星明烛。",
            "五马归来，一龟无恙，访旧松新菊。",
            "从今长伴，西山一佛，镇岷江绿。"
        ],
        "notes": "",
        "id": "fdf672918e1ba0e6909eb2094681cee2"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "有擎天一柱，殿角西头，手扶宗祐。",
            "万里鱼凫，倚金城山立。",
            "亭障惊沙，毡裘卷地，倏度黄龙碛。",
            "玉帐从容，招摇才指，顿清边色。",
            "见说中天，翠华南渡，一捷金平，胆寒西贼。",
            "帝锡公侯，更高逾前绩。",
            "箕尾辉腾，昴街芒敛，看清平天日。",
            "周衮归来，凤池麟阁，双鬓犹黑。"
        ],
        "notes": "",
        "id": "9f1a69e990a3dafde1b81733404a8a3d"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "把东南温厚，天遣西来，试薰风手。",
            "一佛人间，与峨眉长久。",
            "玉帐旌旗，金城鼓吹，笑乌奴歌酒。",
            "狐兔烟清，貔貅月淡，凯音新奏。",
            "元祐明时，中朝司马，记得边人，岁问安否。",
            "勋业如今，□□□□□。",
            "公衮沙堤，归来无恙，有西湖花柳。",
            "更借当年，一龟一鹤，伴千秋寿。"
        ],
        "notes": "",
        "id": "b1c6adbf3e9e8a21832731e4d8d4f83c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "是人生好处，仕宦归来，享清闲福。",
            "屈指吾翁，恰八年荆蜀。",
            "星火丛中，风涛局上，转青天刍粟。",
            "轺传欣还，里闾相庆，双鬓犹绿。",
            "为报中朝，如今老子，肯把貂蝉，换取松菊。",
            "西舍东邻，正新篘初熟。",
            "屋仅一椽，田姑二顷，剩种花莳竹。",
            "缓引金钗，细斟琼斝，唱长生曲。"
        ],
        "notes": "",
        "id": "3e0851cbdfa013997ee32d6bd7e44ad5"
    },
    {
        "author": "李曾伯",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "倚栏干一笑，旧日琵琶，何处寻觅。",
            "独立东风，吹未醒狂客。",
            "沙外青归，柳边黄浅，依旧自春色。",
            "极目长淮，晴烟一抹，不堪重忆。",
            "老子平生，萍流蓬转，昔去今来，鸥鹭都识。",
            "拍拍轻舟，烟浪暗天北。",
            "自有乾坤，江山如此，多少等陈迹。",
            "世事从来，付之杯酒，青衫休湿。"
        ],
        "notes": "",
        "id": "0dff0b41aa9fe67137e4e700b9da4f39"
    },
    {
        "author": "李曾伯",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "去年曾借梅为寿。",
            "转眼垂弧小春又。",
            "一笑巡檐清影瘦。",
            "雪边聊且，收香藏白，少俟融和透。",
            "新来东阁高吟就。",
            "金鼎家声自依旧。",
            "唤取玉妃重举酒。",
            "百花头上，一枝芳信，终属东君手。"
        ],
        "notes": "",
        "id": "c3dc9caccca9c32a4814b5d0554b8e7c"
    },
    {
        "author": "李曾伯",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "栖鸦啼破烟林暝。",
            "把旅梦、俄惊醒。",
            "猛拍征鞍登小岭。",
            "峰回路转，月明人静，幻出清凉境。",
            "马蹄踏碎琼瑶影。",
            "任露压巾纱未忺整。",
            "贪看前山云隐隐。",
            "翠微深处，有人家否，试击柴扃问。"
        ],
        "notes": "",
        "id": "59d7dc40258982062430169219f32275"
    },
    {
        "author": "李曾伯",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "少年塞上秋来早，昴街尚馀芒曜。",
            "举目关河，惊心弧矢，顾我岂堪戎纛。",
            "几番凤诰。",
            "愧保障何功，恩隆旒藻。",
            "笑指呼鹰，露花烟草忆刘表。",
            "头颅如许相与，岁寒犹赖有，白发公道。",
            "对月怀人，临风访古，往事凄凉难考。",
            "何时是了。",
            "莫驰志伊吾，贪名清庙。",
            "松菊归来，稽山招此老。"
        ],
        "notes": "",
        "id": "854d3cc881328f0a76a4bd7bdef895ea"
    }
]