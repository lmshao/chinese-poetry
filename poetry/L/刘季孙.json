[
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和岊仲次韵其兄穆父见寄",
        "preface": "",
        "paragraphs": [
            "会稽山上月如轮，鸿雁相将江水春。",
            "幕府英豪虽可数，樽前谁是急难人。"
        ],
        "notes": "",
        "id": "2823202616854afc17443642f8ae76d3"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "有美堂燕集",
        "preface": "",
        "paragraphs": [
            "云间猎猎立旌旗，公在胥山把酒时。",
            "笑语几番留湛辈，风流千载与吴儿。",
            "湖山日落丹青焕，楼阁风收雨露滋。",
            "谁使管萧江上住，胸中事业九门知。"
        ],
        "notes": "",
        "id": "63f99bea33577a559f606947f17ba681"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "登介亭",
        "preface": "",
        "paragraphs": [
            "使君中和堂，六月无炎溽。",
            "随呼众宾集，一笑清风足。",
            "复为曲水饮，石面涌寒渌。",
            "持杯襟袂凉，酒出金鲸腹。",
            "旌旗登凤皇，羽翼在林麓。",
            "半空老崖断，千载灵药伏。",
            "松杉各雄枝，螭蜃傍奔逐。",
            "古韵岂尘世，遐瞻有天目。",
            "霸国荒故坛，𫮃社移新屋。",
            "霞标起山近，潮势卷江速。",
            "物外得长凉，樽前寻往躅。",
            "有客告将行，迟留待珠玉。",
            "欣然点鼠须，万象归一幅。",
            "终篇灿灿动，满座琅琅读。",
            "此时天乐奏，到夜山鬼哭。",
            "和之惭岂敢，来者信难续。",
            "粉壁鉴相射，香媒尘不触。",
            "醉归扫双堵，字字照岩谷。",
            "星辰众所仰，富贵公岂欲。",
            "一言换凡骨，芝术谁能服。"
        ],
        "notes": "",
        "id": "50e5d50965702142f5e8e2c965fbe357"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "送钱蒙仲赴举  其一",
        "preface": "",
        "paragraphs": [
            "膝下五车就业，殿前三月亨途。",
            "日出唤君名姓，春风吹过江湖。"
        ],
        "notes": "",
        "id": "4cf1b25b178615df9e7d616f2aae51c7"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "送钱蒙仲赴举  其二",
        "preface": "",
        "paragraphs": [
            "文价从今第一，家风经古无伦。",
            "不假湘灵十字，知君才倍前人。"
        ],
        "notes": "",
        "id": "dce84485b5bfc15def741fab4bf469c8"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "送钱蒙仲赴举  其三",
        "preface": "",
        "paragraphs": [
            "俊气将探虎穴，清才早践龙门。",
            "故比隔江白鹭，万人回首王孙。"
        ],
        "notes": "",
        "id": "29da168840bb9e747d7e2e67bca77008"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "西园和韵绝句",
        "preface": "",
        "paragraphs": [
            "雨过西园物物佳，柳风竹日映葵花。",
            "更无人迹宜清睡，奈此池头一部蛙。"
        ],
        "notes": "",
        "id": "f9b7b326efcc9a3839cff53a9deef65e"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和东坡送仲天贶王元直六言韵五首  其一",
        "preface": "",
        "paragraphs": [
            "谁怀二子千里，公赋五篇六言。",
            "月底飞云西去，山头归雁双骞。"
        ],
        "notes": "",
        "id": "e426a8f98baccdcd98a5714ba2cebf49"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和东坡送仲天贶王元直六言韵五首  其二",
        "preface": "",
        "paragraphs": [
            "小艇辞公晚发，高斋记客初来。",
            "耿耿不忘归路，阻修万折千回。"
        ],
        "notes": "",
        "id": "843bbb68178d7c25fc387421e4de8a50"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和东坡送仲天贶王元直六言韵五首  其三",
        "preface": "",
        "paragraphs": [
            "府下莫非群隽，坐中不见三明。",
            "远意关河马首，静吟笔砚泉声。"
        ],
        "notes": "",
        "id": "9e6a952311dd2a0e9c7f83d1b7f48ad4"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和东坡送仲天贶王元直六言韵五首  其四",
        "preface": "",
        "paragraphs": [
            "虽列蜀都有日，却逢谢傅何年。",
            "历历林溪胜处，想君把酒依然。"
        ],
        "notes": "",
        "id": "8c8468d71db42b995acc4086e8d9cd15"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "和东坡送仲天贶王元直六言韵五首  其五",
        "preface": "",
        "paragraphs": [
            "乐事莫如饮酒，休官自是高人。",
            "红带鼇头寄与，是翁矍铄寻春。"
        ],
        "notes": "",
        "id": "0d6d337b88ae69ede795cd0ac792b175"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "题饶州酒务厅屏",
        "preface": "",
        "paragraphs": [
            "呢喃燕子语梁间，底事来惊梦里闲。",
            "说与傍人应不解，仗藜携酒看芝山。"
        ],
        "notes": "",
        "id": "93e03fb044645d9e55dd92da66973228"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "广武山怀古",
        "preface": "",
        "paragraphs": [
            "楚汉兵相接，乾坤昼亦暝。",
            "虎争千里震，龙战四郊腥。",
            "故垒从谁问，严祠自昔灵。",
            "北风吹败木，落叶任飘零。"
        ],
        "notes": "",
        "id": "ee0f2689c9eb0fda4767246fbc811625"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "寄苏内翰",
        "preface": "",
        "paragraphs": [
            "倦压鼇头请左符，笑寻颖尾为西湖。",
            "二三贤守去非远，六一清风今不孤。",
            "四海共知霜鬓满，重阳曾插菊花无。",
            "聚星堂上谁先到，欲傍金樽倒玉壶。"
        ],
        "notes": "",
        "id": "3011464230efcea4b058e09d096df085"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "守关",
        "preface": "",
        "paragraphs": [
            "晨鸡三叫末开关，留滞行人更解鞍。",
            "却上月明高处立，晓风吹面作清寒。"
        ],
        "notes": "",
        "id": "a17e8e7873725f1decafcc9265480fbb"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "云台山",
        "preface": "",
        "paragraphs": [
            "阆州富名山，冠者云台化。",
            "幽深压岷峨，孤峭抵嵩华。"
        ],
        "notes": "",
        "id": "56f83b326e99f72d3fa03010010f1f3f"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "送达师游天台次参寥韵",
        "preface": "",
        "paragraphs": [
            "正诵兴公赋，报师来别予。",
            "兴长寻瀑布，语罢振行裾。",
            "胜事云霞异，清吟岩谷虚。",
            "石桥镌岁月，知不假人书。"
        ],
        "notes": "",
        "id": "2ec37dbaaf203063312c083dea959549"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "次韵马中玉提刑见寄",
        "preface": "",
        "paragraphs": [
            "知公不奈二毛何，寻访天台所得多。",
            "宿处仙人千载宅，悟时禅友一声歌。",
            "道心夷旷忘名势，句法清新为琢磨。",
            "每到西湖怀使节，春风红紫照清波。"
        ],
        "notes": "",
        "id": "6c8d1a42e5053da33bfaa9ac43d771bf"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "因见佛印自称二浙云游老比丘遂成绝句",
        "preface": "",
        "paragraphs": [
            "二浙云游老比丘，苏州一宿过湖州。",
            "钱塘江上乘杯去，雁荡天台更自由。"
        ],
        "notes": "",
        "id": "e82cd7cee86dd6c8ddf7235065a6a741"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "西湖泛舟呈东坡",
        "preface": "",
        "paragraphs": [
            "西湖春意胜当年，公领笙箫泛画船。",
            "锦绣一林生水面，衣冠万堵立山前。",
            "仁恩在物禽鱼遂，喜气随人草木妍。",
            "半醉插花风调别，写真须是李龙眠。"
        ],
        "notes": "",
        "id": "22427af5199fcf29311fc90ee2659d19"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "陪东坡中和堂赏月",
        "preface": "",
        "paragraphs": [
            "中和堂上月，盛夏似高秋。",
            "天泻银河水，人披紫绮裘。",
            "气飘闻赤壁，语胜踊黄楼。",
            "归袂接夫子，适从何处游。"
        ],
        "notes": "",
        "id": "e217266d8d283d5f261dc840453e5912"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "次韵东坡赏枇杷",
        "preface": "",
        "paragraphs": [
            "夏木有余绿，山僧知胜春。",
            "日长寻卧榻，花落断游人。",
            "红旆来虽晚，清风到亦新。",
            "成林卢橘熟，翠羽杂金鳞。"
        ],
        "notes": "",
        "id": "76ae8b0f7fc1d7117a7341e25d8ad9b1"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "雪中过城东仰怀平甫学士",
        "preface": "",
        "paragraphs": [
            "马蹄踏雪过东城，暂喜京尘不上缨。",
            "寒木乌惊花散漫，败簷人怯玉峥嵘。",
            "岂无良燕容枚老，定有高才忆戴生。",
            "未负物华聊一赋，知君丽句已先成。"
        ],
        "notes": "",
        "id": "fb7f6d1061af1c488a147b9c13fc903c"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "题子瞻扬州借山寺",
        "preface": "",
        "paragraphs": [
            "给事风流在，虚亭景越闲。",
            "全临故宫水，尽致别州山。",
            "峰势晴相向，岚光夜不还。",
            "无时供胜赏，历历白云间。"
        ],
        "notes": "",
        "id": "40441bf896a23367820bc751bfebc3c7"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "西山老人行",
        "preface": "",
        "paragraphs": [
            "善冶一家称主人，奴耕婢爨鸡司晨。",
            "置之得所生取备，何必百事皆躬亲。",
            "为主汲汲尽无获，道路锥刀长苦卒。",
            "君不见西山老人不出户，索酒烹羊呼四邻。"
        ],
        "notes": "",
        "id": "50cf37a62143283ec8dc5b2aac730f4b"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "晚过范村呈元礼",
        "preface": "",
        "paragraphs": [
            "渐老犹奔走，风埃过范村。",
            "岭寒催马疾，村晚待鸦喧。",
            "世路穷迷久，人情应接繁。",
            "渊明吾所慕，高意在田园。"
        ],
        "notes": "",
        "id": "6cf0c499f3c11b2200003f8db99f2bdd"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "酒隐堂",
        "preface": "",
        "paragraphs": [
            "醉乡王绩比华胥，酒隐堂名意岂殊。",
            "五斗乐真何所累，一樽随分亦其徒。",
            "高才未愧人知少，老句曾容客和无。",
            "尘事万端君莫问，到头酩酊胜区区。"
        ],
        "notes": "",
        "id": "c158053c320d9e33efadf26ae37c244e"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "每过杨子宅，时醉庾公楼。",
            "黄鹄云霄志，白苹江海流。",
            "读书非世用，种树是吾谋。",
            "自识文章贵，多寻潇洒侯。"
        ],
        "notes": "",
        "id": "29028371368588141582c170487a2932"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "送江宁知府林公修撰十韵律",
        "preface": "",
        "paragraphs": [
            "昭代尊儒学，惟公简拔频。",
            "文章分造化，事业在经纶。",
            "天马来夷路，人龙抚要津。",
            "几年刊大典，四海属名臣。",
            "汲引亲疏共，光华出入均。",
            "玄晖赋江练，文畅咏汀苹。",
            "道契岩廊久，恩隆建邺新。",
            "七朝皆故事，十郡得仁人。",
            "岂晚还西掖，终朝对北辰。",
            "一言调鼎味，膏泽被斯民。"
        ],
        "notes": "",
        "id": "4f63d9a4900bcb5dfab30136823bf507"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "将至王屋先寄张明府",
        "preface": "",
        "paragraphs": [
            "诗仙假色管天坛，早晚真除碧落官。",
            "境内雨频春亩润，门前山聚晓云寒。",
            "十年不见应题塔，万事休论拟挂冠。",
            "同是清源骚雅客，欲言流涕已汍澜。"
        ],
        "notes": "",
        "id": "822ce125dea8310c80b36880df03632b"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "将至济源府先寄姜明府",
        "preface": "",
        "paragraphs": [
            "识君风概有三堂，别后频惊鬓有霜。",
            "经耳万端人事近，动心千里客途长。",
            "读书学剑全相误，临水登山独未忘。",
            "路入济源牵赋咏，此行真发鄙夫狂。"
        ],
        "notes": "",
        "id": "1dac4d2455ec58d1508e2b83f5571518"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "郑令狐明府",
        "preface": "",
        "paragraphs": [
            "行当腊候晚，共惜岁阴残。",
            "闻道巴山远，何如蜀路难。",
            "荒林藏积雪，乱石起惊湍。",
            "君有亲人术，应令劳者安。"
        ],
        "notes": "",
        "id": "51519e2ee3409cde210d6956fb27daf1"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "早发承甫馆寄登州待制",
        "preface": "",
        "paragraphs": [
            "水亭潇洒离尘开，一醉扁舟载月回。",
            "马首西归怀底事，只随晓日望蓬莱。"
        ],
        "notes": "",
        "id": "9e692eeeffca85798725193e539944d7"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "赠贾收处士十韵",
        "preface": "",
        "paragraphs": [
            "君家霅溪上，日食霅溪鱼。",
            "无钱买钓艇，貌古常有余。",
            "遇人喜谈笑，贳酒日不虚。",
            "浩歌出尘表，白鸟来徐徐。",
            "清风入窗牖，散乱床头书。",
            "有琴坏徽轸，渊明意何如。",
            "我欲脱尘网，筑室邻君居。",
            "有地植松竹，有水种芙蕖。",
            "作诗赋生理，起居当和予。",
            "相顾可忘老，醉饱遗君诸。"
        ],
        "notes": "",
        "id": "cf8656c3102c98fe036a857b0b822056"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "赠朱象先处士十韵",
        "preface": "",
        "paragraphs": [
            "前身应画师，摩诘初自许。",
            "咫尺论万里，宰也少陵与。",
            "朱翁趣岂凡，山水忘羁旅。",
            "晴窗布风云，夏木回炎暑。",
            "坐来摧虎头，兴尽秃鸡矩。",
            "况其尘外怀，出门皆胜侣。",
            "一画不轻付，俗子吾避汝。",
            "能令希世迹，千载得处所。",
            "斯人定何如，箧有东坡语。",
            "画以适其意，能文不求举。"
        ],
        "notes": "",
        "id": "fef3604f1bea76296a21e2fdd48617df"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "三高祠咏古三首  其一",
        "preface": "",
        "paragraphs": [
            "大湖际天碧，浩荡浮万象。",
            "中有洞庭山，天作蓬壶样。",
            "芦苇秋萧萧，时闻发渔唱。",
            "风顺如可寻，月明迷所向。",
            "有人在扁舟，髪白意夷旷。",
            "扣舷了不顾，出没信波浪。",
            "心已类水石，何由知得丧。",
            "遗民至如今，自古惟越相。",
            "初为吴都囚，君臣忧醢酱。",
            "忍耻人谓愚，祈生世知妄。",
            "尪癯脱万死，归国奇谋创。",
            "行师舞群姓，下令跃诸将。",
            "夜半覆姑苏，夫差始悲怆。",
            "安恻宽晷刻，反掌成伯王。",
            "江山入会稽，功高谁与抗。",
            "宠利速祸败，忠臣半诛放。",
            "遯去举邦求，君王铸形状。",
            "寂寥数千年，相见霜缣上。"
        ],
        "notes": "",
        "id": "5b03921ac41e5f1ab86b7439fd637bee"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "三高祠咏古三首  其二",
        "preface": "",
        "paragraphs": [
            "吴江净如镜，吴艇轻如飞。",
            "吴山远如画，此景天下稀。",
            "秋风晓槭槭，秋雨凉霏霏。",
            "谁将菰菜撷，正是鲈鱼肥。",
            "时有季鹰者，怀此知所归。",
            "浩歌有余乐，肯乐首阳饥。",
            "亲朋不可挽，飘忽云边衣。",
            "亦闻有富贵，大第严朱扉。",
            "食必列钟鼎，侍妾鸣珠玑。",
            "簪裾望颜色，宾从生光辉。",
            "一言转造化，枯朽生芳菲。",
            "功高责更重，势或干天威。",
            "福深祸亦称，颠覆始知机。",
            "斯人悟兹理，吊世潜欤欷。",
            "浮沉顾宠禄，安能与心违。",
            "沧波浩无际，草木情依依。",
            "可以恣幽步，白云藏钓矶。",
            "静引一杯酒，高歌怜昨非。",
            "数峰太湖上，斜阳明翠微。",
            "虚亭展遗像，想见犹忘机。"
        ],
        "notes": "",
        "id": "219b811e4683ee4cd145baea6de12dd8"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "三高祠咏古三首  其三",
        "preface": "",
        "paragraphs": [
            "人物盛东南，莫如吴郡陆。",
            "汉季逮唐来，班班闻史牍。",
            "门庭迭辉赫，龙虎争驰逐。",
            "风流郁兰桂，气象鲜车服。",
            "鲁望乃其裔，清标映宗族。",
            "文章及者鲜，意趣超然独。",
            "宁从一瓢饮，不枉万锺禄。",
            "云烟蔼巾袖，星斗粲胸腹。",
            "来居笠泽旁，萧萧数间屋。",
            "厨中甑起尘，笔下珠盈斛。",
            "吟须僧舍题，醉就友人宿。",
            "醒将太玄解，卧把离骚读。",
            "心惟近渔钓，迹亦混樵牧。",
            "韵高谁可听，皮子往还熟。",
            "唱酬数百篇，名流必雌伏。",
            "业书类有道，不赋长沙𫛳。",
            "晚泊松江上，遗图见眉目。",
            "分明孤鹤姿，轩昂骇鸡骛。"
        ],
        "notes": "",
        "id": "75531c472cc9910a614cdd07380b30d6"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "游越山寺看泉",
        "preface": "",
        "paragraphs": [
            "龟溪有路莲花引，鹫岭无时云雾生。",
            "聊放此身留舴艋，不逢人处听泉生。"
        ],
        "notes": "",
        "id": "9a00797dee704f75fd95818add170e26"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "中宫在天半，其上乃吾家。",
            "纷纷鸾凤舞，往往芝术华。",
            "挥手谢世人，耸身入云霞。",
            "公暇咏天海，我非世人哗。"
        ],
        "notes": "",
        "id": "3e4c68bebf9d72ca021b5eae5ba4b2f3"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "仙都非世间，天神绕楼殿。",
            "高低霞雾匀，左右龙蛇徧。",
            "云车山岳耸，风鼙天地颤。",
            "从兹得旧渥，万物毫端变。"
        ],
        "notes": "",
        "id": "1c61e8075f21a875f27cc55a23ad935c"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "从来英杰自消磨，好笑人间事更多。",
            "艮上巽宫为进发，千车安稳渡银河。"
        ],
        "notes": "",
        "id": "171beddcc5ab0ceea905625b30adea66"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "诗书鲁国真男子，歌吹扬州作贵人。"
        ],
        "notes": "",
        "id": "5984c653a82e6134f5540aaded803caa"
    },
    {
        "author": "刘季孙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "江心净带三秋月，岩腹斜收万里云。"
        ],
        "notes": "",
        "id": "9e56bc2f658321418718ef4f7cc0dba8"
    }
]