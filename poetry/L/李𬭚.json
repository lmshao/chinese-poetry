[
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 春",
        "preface": "",
        "paragraphs": [
            "九江应共五湖连，尺素能开万里天。",
            "山杏野桃零落处，分明寒食晓风前。"
        ],
        "notes": "",
        "id": "b52a4e22f04cee9c9fea390ee7fbd132"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 夏",
        "preface": "",
        "paragraphs": [
            "繁阴杂树映汀沙，三伏江天自一家。",
            "欲唤扁舟渡云锦，平铺明镜是荷花。"
        ],
        "notes": "",
        "id": "9d3b061f78a3ed1f36728268f2384365"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 秋",
        "preface": "",
        "paragraphs": [
            "舂鉏寂寞绕疏丛，霜后云生浦溆风。",
            "此处年年报秋色，只应衰柳与丹枫。"
        ],
        "notes": "",
        "id": "28c4cc1ba84c49baa4dc362d2bc8c3a7"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "跋四时景画 冬",
        "preface": "",
        "paragraphs": [
            "翦水飞花细舞风，断芦洲外水连空。",
            "剡溪几曲知名处，何似今朝眼界中。"
        ],
        "notes": "",
        "id": "83ae3a77c9f29231f4e94518d07f683d"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "雍丘怀古",
        "preface": "",
        "paragraphs": [
            "雍丘西风鼓战尘，令狐抵死挠张巡。",
            "面当六矢无降色，惊讶雷公是木人。"
        ],
        "notes": "",
        "id": "af041bd0229bd58e00547f1f9ee1abf7"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "乌",
        "preface": "",
        "paragraphs": [
            "城头老乌尾毕逋，呀呀飞来声相呼。",
            "未央宫殿夜方徂，红靴玉带开金铺。",
            "宝蟾吐水石芙蕖，日奉君王同欢虞。",
            "舞衣香坠红氍毹，漏声琤琤滴铜壶。",
            "乌啼未已星渐无，炯炯烛龙上天衢。",
            "万年枝影转扶疏，峨峨当殿群臣趋，请上当时无逸图。"
        ],
        "notes": "",
        "id": "69a57649324d9096e0ab68b4df66ed1e"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "早梅  其一",
        "preface": "",
        "paragraphs": [
            "雪径清寒蝶未知，暗香谁遣好风吹。",
            "野桥漏泄春光处，正为横斜一两枝。"
        ],
        "notes": "",
        "id": "0b3a1c39178af51965107b24e03b89d6"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "早梅  其二",
        "preface": "",
        "paragraphs": [
            "雄蜂雌蝶两纷纷，梅子花香着莫人。",
            "风急落芙无藉在，已应先减几多春。"
        ],
        "notes": "",
        "id": "15e45b941cd1afbb6d7469d219c99df4"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "消梅",
        "preface": "",
        "paragraphs": [
            "曾看寒花弄寒月，月下横斜袅香雪。",
            "才令诗眼散春愁，已见青青子争结。",
            "梦怀碧脆荐冰盘，细雨江南映远山。",
            "好事园林肯分我，不知尘土在长安。"
        ],
        "notes": "",
        "id": "4fbf973f910051153531140ea2372664"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "银花火树已春容，贝阙珠宫十二重。",
            "席有嘉宾樽有酒，车如流水马如龙。",
            "旌旗影暖烘宵烛，笳鼓声喧侵晓钟。",
            "行乐岂关吾辈事，梦回推枕起犹慵。"
        ],
        "notes": "",
        "id": "f6c4f46b7d7707ef60d0c8bc06acfcae"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "绿净随时看上鱼。"
        ],
        "notes": "",
        "id": "1533b009a58af3879b7bfbf08e4bb00d"
    },
    {
        "author": "李𬭚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "散尽平生眼中客，暖风晴日闭门居。"
        ],
        "notes": "",
        "id": "01d200671bd80ae01530d086d997b163"
    }
]