[
    {
        "author": "陆坚",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴",
        "preface": "",
        "paragraphs": [
            "圣主崇文教，层霄降德音。",
            "尊贤泽既厚，式宴宠逾深。",
            "复有夔龙相，良哉简帝心。",
            "得人惟迈昔，多士谅推今。",
            "书殿荣光满，儒门喜气临。",
            "顾惟诚滥吹，徒此接衣簪。"
        ],
        "notes": "",
        "id": "cc4a5dddef991e90dbb955eb626c78b2"
    },
    {
        "author": "陆坚",
        "dynasty": "唐",
        "type": "诗",
        "rhythmic": "",
        "title": "句 千秋节应制",
        "preface": "",
        "paragraphs": [
            "风移覃土宇，云上浃群臣。"
        ],
        "notes": "",
        "id": "608906c8342ac437f20e0c323c2000bc"
    }
]