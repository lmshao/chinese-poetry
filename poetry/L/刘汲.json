[
    {
        "author": "刘汲",
        "dynasty": "宋",
        "type": "诗",
        "rhythmic": "",
        "title": "高阳道中",
        "preface": "",
        "paragraphs": [
            "杏花开遍野桃红，榆柳中间一径通。",
            "禽鸟不呼村坞静，满川烟雨昼蒙蒙。"
        ],
        "notes": "",
        "id": "60453d02e1184c1b7f670baabb07ad69"
    },
    {
        "author": "刘汲",
        "dynasty": "宋",
        "type": "诗",
        "rhythmic": "",
        "title": "西岩",
        "preface": "",
        "paragraphs": [
            "卜筑西岩最可人，青山为屋水为邻。",
            "身将隠矣文何用，人不知之味更真。",
            "自古交游少同志，到头声利不关身。",
            "清泉便当如渑酒，浇尽胸中累劫尘。"
        ],
        "notes": "",
        "id": "713c9e0226daf6a6502985801b4fabed"
    }
]