[
    {
        "author": "卢奎",
        "dynasty": "宋",
        "type": "诗",
        "rhythmic": "",
        "title": "晓望  其一",
        "preface": "",
        "paragraphs": [
            "武陵都会俗豪奢，井邑云连几万家。",
            "东望李洲余橘实，西迎秦洞出桃花。",
            "宦游稔识衣冠盛，罢去犹怜道路赊。",
            "十九年来人事改，暮山依旧锁烟霞。"
        ],
        "notes": "",
        "id": "6887f02f270a656217e961f7f21ace49"
    },
    {
        "author": "卢奎",
        "dynasty": "宋",
        "type": "诗",
        "rhythmic": "",
        "title": "晓望  其二",
        "preface": "",
        "paragraphs": [
            "郡枕寒江卧虎形，池饶千里势宽平。",
            "曾劳秦楚雄吞并，几误孙刘力战争。",
            "尚忆笙歌游绿野，岂期牛马牧芜城。",
            "夕阳杖策闲登赏，怀古观今一怆情。"
        ],
        "notes": "",
        "id": "88af73c60c4f153fb075b6f11bd5b1cf"
    },
    {
        "author": "卢奎",
        "dynasty": "宋",
        "type": "诗",
        "rhythmic": "",
        "title": "晓望  其三",
        "preface": "",
        "paragraphs": [
            "郭外临沅一水长，朝宗东下合潇湘。",
            "昔观竞渡皆游舸，今听鸣鼙尽战航。",
            "自古胜妖无过德，到头兼弱亦因强。",
            "看看一洗腥膻尽，千里还闻有芷香。"
        ],
        "notes": "",
        "id": "cc6b79a26ecf115f162f57033f89ce5f"
    }
]