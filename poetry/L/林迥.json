[
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "同黄秘校游连江玉泉",
        "preface": "",
        "paragraphs": [
            "泉山好景微，权尹讼庭希。",
            "晓马破云去，夜船乘月归。",
            "妓歌珠不断，人醉玉相依。",
            "薄宦自拘者，咄哉多是非。"
        ],
        "notes": "",
        "id": "105ab225538080e5c3df2851e9f00c13"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "四时山丹",
        "preface": "",
        "paragraphs": [
            "叶剪青油药渥丹，春风随众出栏干。",
            "碧桃黄菊凋残后，谁伴长松到岁寒。"
        ],
        "notes": "",
        "id": "1ee8c648867f64246b1403d925b5ac05"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "长春",
        "preface": "",
        "paragraphs": [
            "洞门深不放春归，客到寻芳莫问时。",
            "迟日暖风花草丽，照人红艳一枝枝。"
        ],
        "notes": "",
        "id": "69d391014f17f433a6fbca31d778a4a1"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "题林子默隠居",
        "preface": "",
        "paragraphs": [
            "先生平昔命何非，万卷诗书一布衣。",
            "回首长安成底事，吴山苍翠几时归。"
        ],
        "notes": "",
        "id": "71bee5641d80cb1882fd67dc179ef4fd"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "留题宿猿洞",
        "preface": "",
        "paragraphs": [
            "几年形胜晦南州，一旦声名蔼湛侯。",
            "夜色并来三岛月，水光分破五湖秋。",
            "荔枝影里安吟榻，红藕香中系钓舟。",
            "金印解还天子后，诏书征起不回头。"
        ],
        "notes": "",
        "id": "e5a635214e7c16a2061d2bf5d170e87e"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "门前红日海千里，池上白莲山四邻。"
        ],
        "notes": "",
        "id": "0b835b8d05bbc1f38b4c3ad0e2cacf79"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "青韮供盘餠面圆。"
        ],
        "notes": "",
        "id": "8c1dddc861ce19cdcd434c32364f439b"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "春晚花王在处稀，山中还信正芳菲。"
        ],
        "notes": "",
        "id": "90b13742c1a5c06cb010d38343c243d0"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "多谢东君深属意。"
        ],
        "notes": "",
        "id": "b1475c401d2caf4b6b4dc6c124a7c583"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "过门人指朝郎宅，入室浑如野老家。"
        ],
        "notes": "",
        "id": "828a6265419ddc2495f2289999498365"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "尺书中夜至，清晓即扬鞭。"
        ],
        "notes": "",
        "id": "063938abca92258ee222d9cc60f69694"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "汲水僧归林下寺。"
        ],
        "notes": "",
        "id": "15782a9b38ab0c06eb2072d9f3776338"
    },
    {
        "author": "林迥",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "当年春榜首传名，对御如君有几人。"
        ],
        "notes": "",
        "id": "0b3a85f94d8aa0cc8e68e6b229355a0b"
    }
]