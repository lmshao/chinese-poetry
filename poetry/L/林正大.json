[
    {
        "author": "林正大",
        "dynasty": "宋",
        "type": "词",
        "rhythmic": "一丛花",
        "title": "",
        "preface": "",
        "paragraphs": [
            "知章骑马似乘船。",
            "落井眼花圆。",
            "汝阳三斗朝天去，左丞相、鲸吸长川。",
            "潇洒宗之，皎如玉树，举盏望青天。",
            "长斋苏晋爱逃禅，李白富诗篇。",
            "三杯草圣传张旭，更焦遂、五斗惊筵。",
            "一笑相逢，衔杯乐圣，同是饮中仙。"
        ],
        "notes": "",
        "id": "c6b1cabef16ec6a81fa649b47d5f561b"
    },
    {
        "author": "林正大",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "须信乾坤如逆旅，都来一梦浮生。",
            "夜游秉烛尽欢情。",
            "阳春烟景媚，乐事史来并。",
            "座上群公皆俊秀，高谈幽赏俱清。",
            "飞觞醉月莫辞频。",
            "休论金谷罚，七步看诗成。"
        ],
        "notes": "",
        "id": "81f33a3faf1caf6d30972385284e737c"
    },
    {
        "author": "林正大",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "暮春天气，争看长安，水边多丽人人。",
            "意远态浓，肌理骨肉轻匀。",
            "绣罗衣裳照映，尽蹙金、孔雀麒麟。",
            "夸荣贵，是椒房云幕，恩宠无伦。",
            "簇簇紫驼翠釜，间水精盘里，缕脍纷纶。",
            "御送珍羞，夹道箫鼓横陈。",
            "后来宾从杂遝，认青鸾、飞舞红巾。",
            "扶下马，似杨花、翻入锦茵。"
        ],
        "notes": "",
        "id": "6a6ef629bc03798d5f44b8f14e5da8ab"
    },
    {
        "author": "林正大",
        "dynasty": "宋",
        "type": "词",
        "rhythmic": "意难忘",
        "title": "",
        "preface": "",
        "paragraphs": [
            "汹汹松风。",
            "更浮云皓皓，轻度春空。",
            "精神新发越，宾主少从容。",
            "犀箸厌，涤昏懵。",
            "茗碗策奇功。",
            "待试与，平章甲乙，为问涪翁。",
            "建溪日铸争雄。",
            "笑罗山梅岭，不数严邛。",
            "胡桃添味永，甘菊助香浓。",
            "投美剂，与和同。",
            "雪满兔瓯溶。",
            "便一枕，庄周蝶梦，安乐窝中。"
        ],
        "notes": "",
        "id": "de8c0c2a8f5165fc24c52479f2271bda"
    },
    {
        "author": "林正大",
        "dynasty": "宋",
        "type": "词",
        "rhythmic": "意难忘",
        "title": "",
        "preface": "",
        "paragraphs": [
            "蜀道登天。",
            "望峨眉横绝，石栈相连。",
            "西来当鸟道，逆浪俯回川。",
            "猿与鹤，莫攀缘。",
            "九折耸岩峦。",
            "算咫尺、扪参历井，回首长叹。",
            "西游何日当还。",
            "听子规啼月，愁减朱颜。",
            "连峰天一握，飞瀑壑争喧。",
            "排剑阁，越天关。",
            "豺虎乱朝昏。",
            "问锦城，虽云乐土，何似家山。"
        ],
        "notes": "",
        "id": "c5f5e7d9bf85c95862a59046bc3a4eab"
    },
    {
        "author": "林正大",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "泛松江、水遥山碧，清寒微动秋浦。",
            "霜云霁色横无际，别鹄惊鸿无数。",
            "朝又暮。",
            "听牧笛长吹，隐隐渔榔度。",
            "骚人才子。",
            "既览物兴怀，浮游尘外，啸傲剧清思。",
            "人间世。",
            "扰扰荣途要路。",
            "瀛洲琼馆安所。",
            "轩裳何似渔蓑兴，萧散龙游鹤渚。",
            "须归去。",
            "办双桨孤帆，云月和烟雨。",
            "江湖伴侣。",
            "趁社橘初黄，汀葭馀翠，成我莼鲈趣。"
        ],
        "notes": "",
        "id": "b2ba8165ee67035b6ef7063d7feefc90"
    },
    {
        "author": "林正大",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "醉之乡、其去中国，不知其几千里。",
            "其土平旷无涯际。",
            "其气和平一揆。",
            "无寒暑，无聚落居城，无怒而无喜。",
            "昔黄帝氏。",
            "仅获造其都，归而遂悟，结绳已非矣。",
            "及尧舜，盖亦至其边鄙。",
            "终身太平而治。",
            "武王得志於周世。",
            "命立酒人之氏。",
            "从此后，独阮籍渊明，往往逃而至。",
            "何其淳寂。",
            "岂古华胥，将游是境，余故为之记。"
        ],
        "notes": "",
        "id": "55ad272d1a4ade17ca124da14e5687a7"
    },
    {
        "author": "林正大",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "凌波仙子袜生尘。",
            "水上步轻盈。",
            "种作寒花愁绝，断肠谁与招魂。",
            "天教付与，含香体素，倾国倾城。",
            "寂寞岁寒为伴，藉他矾弟梅兄。"
        ],
        "notes": "",
        "id": "6635b54bd9505f5ea838e04bce99e366"
    },
    {
        "author": "林正大",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "黄河天上派，到东海、去难收。",
            "况镜里堪悲，星星白发，早上人头。",
            "人生尽欢得意，把金尊、对月莫空休。",
            "天赋君材有用，千金散聚何忧。",
            "请君听我一清讴。",
            "锺鼎复奚求。",
            "但烂醉春风，古来惟有，饮者名留。",
            "陈王昔时宴乐，拼十千、斗酒恣欢游。",
            "莫惜貂裘将换，与消千古愁。"
        ],
        "notes": "",
        "id": "8323f422e515c00fcbb11b0db44af03a"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "华裾织翡翠，金辔闹珑璁。",
            "宝蹄轻稳，香尘满地骤隆隆。",
            "云是东京才子，名擅文章钜伯，一世独推雄。",
            "高盖拥宾从，下马气如虹。",
            "运元精，锺神秀，贯当中。",
            "磊磊落落，二十八宿列心胸。",
            "前殿当年奏赋，笔补天工造化，声价欲摩空。",
            "却笑庞眉客，垂翅附冥鸿。"
        ],
        "notes": "",
        "id": "016ec94bdb33d023993624f011034c9b"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "落日岘山下，倒着接罗罱回。",
            "傍人笑问山翁，日日醉归来。",
            "三万六千长日，一日杯倾三百，罍麴筑糟抬。",
            "汉水鸭头绿，变酒入金罍。",
            "白铜鞮，鸬鹚杓，鹦鹉杯。",
            "轻车快马，凤笙龙管更相催。",
            "自身清风明月，刚道不须钱买，对此玉山颓。",
            "水自东流去，猿自夜声哀。"
        ],
        "notes": "",
        "id": "b4c371f70daaafcd3060f278af09468f"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "听说竹楼好，佳地占黄冈。",
            "月波相接，俯临江濑挹山光。",
            "急雨檐喧瀑布，密雪瓴敲碎玉，幽阒兴尤长。",
            "琴调更虚畅，诗韵转清扬。",
            "公退暇，披鹤氅，戴华阳。",
            "手披周易，消磨世虑坐焚香。",
            "缥缈烟云竹树，迎送夕阳素月，胜概总难量。",
            "欲辨骚人事，瀹茗漱清觞。"
        ],
        "notes": "",
        "id": "a889585929a769809fcb547685da9a4e"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "欲状巴陵胜，千古岳之阳。",
            "洞庭在目，远衔山色俯长江。",
            "浩浩横无涯际，爽气北通巫峡，南望极潇湘。",
            "骚人与迁客，览物兴尤长。",
            "锦鳞游，汀兰郁，水鸥翔。",
            "波澜万顷，碧色上下一天光。",
            "皓月浮金千里，把酒登楼对景，喜极自洋洋。",
            "忧乐有谁会，宠辱两俱忘。"
        ],
        "notes": "",
        "id": "c630a1db897ed8c5ee9f5ac62bd5d34c"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "耿耿银潢净，窗月莹如冰。",
            "朱丝一扣，万籁不起冷光凝。",
            "千古遗音犹在，一洗淫哇郑卫，北里与南陵。",
            "孰识兴亡事，哀乐不同情。",
            "咽流泉，戛鸣玉，击浮金。",
            "老龙啼晓，幼猿忽复暮山吟。",
            "为我临风再奏，仙鹄翩翻十二，感物一何灵。",
            "此曲谁当听，四海有知音。"
        ],
        "notes": "",
        "id": "8335b249905b814b4ed263effb93d46b"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "仕宦至卿相，富贵好归乡。",
            "高车驷马，都人夹道共瞻望。",
            "意气当年尤盛，荣比昔人衣锦，昼锦以名堂。",
            "海内知名士，久矣望馀光。",
            "大丈夫，荣与贵，视寻常。",
            "丰功令德，要将尧舜致君王。",
            "事业光施社稷，勋烈遍铭彝鼎，此志孰能量。",
            "妙语勒金石，千古一欧阳。"
        ],
        "notes": "",
        "id": "c5a9deec3d49a55db31ab09673d286e9"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "庐山几千仞，屹立并长江。",
            "杨澜左里，洪涛巨浪日舂撞。",
            "风止雪消冰净，相与泊舟登岸，攀磴望空谾。",
            "岩壑响松桧，巨石激流淙。",
            "事幽寻，遗世俗，绝纷痝。",
            "幽花野草香满，时有鹤飞双。",
            "羡子买田筑室，欲使浮岚暖翠，坐卧对轩窗。",
            "我欲为君说，安得笔如杠。"
        ],
        "notes": "",
        "id": "6be32f973801420b42acc695cb80f3e3"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌",
        "title": "",
        "preface": "",
        "paragraphs": [
            "太行有盘谷，隐者所翱翔，丈夫行世，磊磊落落信行藏。",
            "遇则声名利泽，不遇采山钓水，何似两俱忘。",
            "谁解盘中趣，与酒为歌章。",
            "问何如，盘之乐，乐无央。",
            "远驱虎豹，蛟龙于此亦潜藏。",
            "盘土可耕可稼，盘水可沿可濯，饮食寿而康。",
            "膏车秣吾马，从子以徜徉。"
        ],
        "notes": "",
        "id": "0868af50ae1ee1792143de4616628f5b"
    },
    {
        "author": "林正大",
        "dynasty": "宋",
        "type": "词",
        "rhythmic": "水调歌・水调",
        "title": "",
        "preface": "",
        "paragraphs": [
            "人笑杜陵客，短褐鬓如丝。",
            "得钱沽酒，时赴郑老同襟期。",
            "清夜沈沈春酌，歌语灯前细雨，相觅不相疑。",
            "忘形到尔汝，痛饮真吾师。",
            "问先生，今去也，早归来。",
            "先生去后，石田茅屋恐苍苔。",
            "休怪相如涤器，莫学子云投阁，儒术亦佳哉。",
            "谁道官独冷，衮衮上兰台。"
        ],
        "notes": "",
        "id": "3375620ee22f71592395861bcd6babf4"
    },
    {
        "author": "林正大",
        "dynasty": "宋",
        "type": "词",
        "rhythmic": "江神子・江城子",
        "title": "",
        "preface": "",
        "paragraphs": [
            "拾遗流落锦宫城。",
            "故人情。",
            "眼为青。",
            "时向百花，潭水濯冠缨。",
            "韦曲杜陵行乐地，尘土暗，叹漂零。",
            "园翁溪友总比邻。",
            "酒盈尊。",
            "肯相亲。",
            "落日蹇驴，扶醉两眉颦。",
            "磊落平生忠义胆，诗与酒，醉还醒。"
        ],
        "notes": "",
        "id": "0258967571b03c8b8810ee34f0851472"
    },
    {
        "author": "林正大",
        "dynasty": "宋",
        "type": "词",
        "rhythmic": "江神子・江城子",
        "title": "",
        "preface": "",
        "paragraphs": [
            "狂胡鞍马自为家。",
            "遣宫娃。",
            "嫁胡沙。",
            "万里风烟，行不见京华。",
            "马上思归哀怨极，推却手，奏琵琶。",
            "胡儿共听亦咨嗟。",
            "貌如花。",
            "落天涯。",
            "谁按新声，争向汉宫夸。",
            "纤手不知离别苦，肠欲断，恨如麻。"
        ],
        "notes": "",
        "id": "0fdc5ed92e0910ece6dff92db4ba6121"
    },
    {
        "author": "林正大",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "子陵先生，故人光武，以道相忘。",
            "幸炎符在握，六龙在御，臣来亿兆，阳德方刚。",
            "自是先生，独全高节，归去江湖乐未央。",
            "动星象，被羊裘傲睨，一世轩裳。",
            "高哉不事侯王。",
            "爱此地山高水更长。",
            "盖先生心地，超乎日月，又谁如光武，器量包荒。",
            "立懦廉顽，有功名教，万世清风更激扬。",
            "无古今，想云山郁郁，江水泱泱。"
        ],
        "notes": "",
        "id": "859d255746725fd8b8b462404bab56da"
    },
    {
        "author": "林正大",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "庐阜诸峰，炉峰绝胜，草堂介焉。",
            "敞明窗净室，素屏虚榻，要仰观山色。",
            "俯听流泉。",
            "中有池台，旁多竹卉，夹涧杉松高刺天。",
            "堂之北，据层崖积石，绿荫浓鲜。",
            "堂东瀑布飞悬。",
            "似雨露霏微珠贯穿。",
            "有春花秋月，夏云冬雪，阴晴显晦，雾吐烟吞。",
            "右抱琴书，左携妻子，杖屦从容尽暮年。",
            "平生志，赖清泉白石，实听余言。"
        ],
        "notes": "",
        "id": "e7fe421170fb259d495fab6043ea2bee"
    },
    {
        "author": "林正大",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "大人先生，高怀逸兴，酒肉寓名。",
            "纵幕天席地，居无庐室，以八荒为域，日月为扃。",
            "贵介时豪，搢绅处士，未解先生酒适情。",
            "徒劳尔，谩是非锋起，有耳谁听。",
            "先生。",
            "挈榼提罂。",
            "更箕踞衔杯枕麴生。",
            "但无思无虑，陶陶自得，任兀然而醉，恍然而醒。",
            "静听无闻，熟视无睹，以醉为乡乐性真。",
            "谁知我，彼二豪犹是，蜾蠃螟蛉。"
        ],
        "notes": "",
        "id": "5740963f60c0a8cb545f40fb4128bc73"
    },
    {
        "author": "林正大",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "若耶溪女。",
            "笑隔荷花语。",
            "日照新妆明楚楚，香袖风颻轻举。",
            "谁家白面游郎。",
            "两三遥映垂杨。",
            "醉踏落花归去，踌躇空断柔肠。"
        ],
        "notes": "",
        "id": "9c30dc535311420170cc00657f94f004"
    },
    {
        "author": "林正大",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "寂寞江城，┾只共、梅花幽独。",
            "揩病眼、佳人何许，嫣然空谷。",
            "幻出天姿真富贵，朱唇滞酒红生肉。",
            "笑漫山、繁李与夭桃，俱粗俗。",
            "迟日丽，春睡足。",
            "明月照，尤清淑。",
            "算移更千里，远从西蜀。",
            "流落天涯应可念，为渠剧饮仍歌曲。",
            "怕明朝、酒醒落纷纷，那忍触。"
        ],
        "notes": "",
        "id": "4630e2b0f4afd8443061e6850e20d22d"
    },
    {
        "author": "林正大",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "为忆当时，沈醉里、青楼弄月。",
            "闲想像、绣帏珠箔，魂飞心折。",
            "羞向妲娥谈旧事，几经三五盈还缺。",
            "望翠眉、蝉鬓一天涯，伤离别。",
            "寻作梦，巫云结。",
            "流别泪，湘江咽。",
            "对花深两岸，忽添悲切。",
            "试与含愁弹绿绮，知音不遇弦空绝。",
            "忽窗前、一夜寄相思，梅花发。"
        ],
        "notes": "",
        "id": "92213f52484db044611c90f2163f6937"
    },
    {
        "author": "林正大",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "太一真人，莲叶向、中流荡漾。",
            "凌万顷、风为帆席，浪为轻桨。",
            "乱舞翠绡云雾薄，卧看玉宇琉璃晃。",
            "似飘然、万斛举龙骧，随波荡。",
            "太华顶，花十丈。",
            "飘一叶，借清赏。",
            "倩龙眠老手，为渠摹彷。",
            "鳌禁岧嶢谁寓直，玉堂学士今刘向。",
            "要清宵、特地杖青藜，来相访。"
        ],
        "notes": "",
        "id": "0844a5b21bc73149f258bf61f5366aff"
    },
    {
        "author": "林正大",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "落魄高人，拼百万、青铜一醉。",
            "挥素手、朱绳一抹，四筵惊起。",
            "催织寒虫秋弄月，叫群独雁天浮水。",
            "更黄鹂、紫燕对春风，争繁脆。",
            "悲楚国，羁臣意。",
            "怜汉女，逾千里。",
            "似深闺恩怨，共相汝尔。",
            "我有江南丘壑趣，此弦能道心中事。",
            "要曲肱、时听写松风，云窗里。"
        ],
        "notes": "",
        "id": "e9a436844428590b9ff3c7b81d1e472e"
    },
    {
        "author": "林正大",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "衮衮诸公，嗟独冷、先生宦薄。",
            "夸甲第、纷纷粱肉，谩甘寥寞。",
            "道出羲皇知有用，才过屈宋人谁若。",
            "剩得钱、沽酒两忘形，更酬酢。",
            "清夜永，开春酌。",
            "听细雨，檐花落。",
            "但高歌不管，饿填沟壑。",
            "司马逸才亲涤器，子云识字终投阁。",
            "且生前、相遇共相欢，衔杯乐。"
        ],
        "notes": "",
        "id": "79ab5f2df70616331d0ac9fe88721986"
    },
    {
        "author": "林正大",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "武昌七十庞眉叟。",
            "学笛从年少。",
            "萧萧笛竹楚山秋。",
            "当日买林、曾典黑貂裘。",
            "一声占尽秋江月。",
            "天外行云绝。",
            "如今老去兴犹迟。",
            "尚想时时、一曲梦中吹。"
        ],
        "notes": "",
        "id": "cf9e304854f05c895ec1253e0964a433"
    },
    {
        "author": "林正大",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "生长湖山曲。",
            "羡君儿、呼吸湖光，饱餐山渌。",
            "世外不须论隐逸，谁似先生冰玉。",
            "自骨冷、神清无俗。",
            "我不识君曾梦见，炯双瞳、碧色光相烛。",
            "遗妙语，看不足。",
            "生平高节难为续。",
            "到如今、凛凛风生，言犹可录。",
            "不作相如封禅藁，身后谁荣谁辱。",
            "争肯效、白头吟曲。",
            "好与水仙为伴侣，傍西湖、湖畔修修竹。",
            "时一酹，荐秋菊。"
        ],
        "notes": "",
        "id": "8e2d74390f7f7e9624faf09b67b26d86"
    },
    {
        "author": "林正大",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "酌以蒲城酒。",
            "撷湘累、秋英满泛，介君眉寿。",
            "赠君点漆黟川墨，与印文章大手。",
            "问此别、相逢难又。",
            "三叠阳关声堕泪，写平时、兄弟情长久。",
            "离别事，古来有。",
            "十年骨肉情何厚。",
            "对江山千里，共期白首。",
            "夜雨连床追旧事，惟恨音书渐少。",
            "便只恐、炊沙不饱。",
            "翰墨新功收汗马，话书囊、无底何时了。",
            "欢未足，听鸡晓。"
        ],
        "notes": "",
        "id": "9758809d185ca84dc2dd94152ca03e00"
    },
    {
        "author": "林正大",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "环滁皆山也。",
            "望西南、蔚然深秀，者琅邪也。",
            "泉水潺潺峰路转，上有醉翁亭也。",
            "亭、太守自名之也。",
            "试问醉翁何所乐，乐在乎、山水之间也。",
            "得之心、寓酒也。",
            "四时之景无穷也。",
            "看林霏、日出云归，自朝暮也。",
            "交错觥筹酣宴处，肴蔌杂然陈也。",
            "知太守、游而乐也。",
            "太守醉归宾客从，拥苍颜白发颓然也。",
            "太守谁，醉翁也。"
        ],
        "notes": "",
        "id": "a7de3cbebadcb8fc3a5f32b100619f93"
    },
    {
        "author": "林正大",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "兰亭当日事。",
            "有崇山、茂林修竹，群贤毕至。",
            "湍急清流相映带，旁引流觞曲水。",
            "但畅叙、幽情而已。",
            "一咏一觞真足乐，厌管弦丝竹纷尘耳。",
            "春正暮，共修禊。",
            "惠风和畅新天气。",
            "骋高怀、仰观宇宙，俯察品类。",
            "俯仰之间因所寄，放浪形骸之外。",
            "曾不知、老之将至。",
            "感慨旧游成陈迹，念人生、行乐都能几。",
            "后视今，犹昔尔。"
        ],
        "notes": "",
        "id": "eb847e5e113dcc9dc8a41ec5035ed905"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "开元盛日，爱名花绝品，浅红深紫。",
            "云想衣裳□□映，曲槛软风微度。",
            "群玉山头，瑶台月下，一□香凝露。",
            "嫣然倾国，巫山肠断云雨。",
            "借问标格风流，汉宫谁似，飞燕红妆舞。",
            "解释春风无限恨，博得君王笑语。",
            "七宝杯深，蒲萄酒满，胜赏今何许。",
            "沈香亭北，倚阑终日凝伫。"
        ],
        "notes": "",
        "id": "ea09bde42434a36447f1ff1caf1ea486"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "杏花春晚，散馀芳、著处萦帘穿箔。",
            "唤起幽人明月夜，步月褰衣行乐。",
            "置酒花前，清香争发，雪挽长条落。",
            "山城薄酒，共君一笑同酌。",
            "且须眼底柔英，尊中清影，放待杯行数。",
            "莫道洞箫声断处，月落杯空牢寞。",
            "只恐明朝，残红栖绿，卷地东风恶。",
            "更须来岁，花时携酒寻约。"
        ],
        "notes": "",
        "id": "2a20a660cef5cae9676cac73702eb260"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "坐愁书室，谩临风、遐想蓬莱高致。",
            "抚鹤扪松长叹息，失足误来人世。",
            "紫禁九重，碧山万里，无路鸣珂佩。",
            "江山胜处，且寻花柳倾醉。",
            "不堪送客清川，系帆渌水，烟景供憔悴。",
            "更举芳尊浇别恨，逸趣浮游天外。",
            "雄笔横挥，素琴轻拍，一笑成扬袂。",
            "洛阳秋早，归时同赏鲈脍。"
        ],
        "notes": "",
        "id": "15b8f29fedfa429f59cf9595406f007a"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "雪堂闲步，过临皋、霜净晚林木落。",
            "月白风清如此夜，与客行歌相答。",
            "网举松鲈，手携斗酒，赤壁重寻约。",
            "悲歌长啸，划然声动寥廓。",
            "试问日月几何，江流山色，今日应如昨。",
            "履遍巉岩风露冷，水面怒涛惊跃。",
            "一叶中流，听其所止，适有孤飞鹤。",
            "横江东下，问予赤壁游乐。"
        ],
        "notes": "",
        "id": "6fb5251c64534a4479139fbbd4c19ee7"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "泛舟赤壁，正风徐波静，举尊属客。",
            "渺渺予怀天一望，万顷凭虚独立。",
            "桂桨空明，洞箫声彻，怨慕还凄恻。",
            "星稀月淡，江山依旧陈迹。",
            "因念酾酒临江，赋诗横槊，好在今安适。",
            "谩寄蜉蝣天地尔，瞬目盈虚消息。",
            "江上清风，山间明月，与子欢无极。",
            "翻然一笑，不知东方既白。"
        ],
        "notes": "",
        "id": "67bbdbc7b64de8205cc538d9e7beef4a"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "问陶彭泽，有田园活计，归来何晚。",
            "昨梦皆非今觉是，实迷途其未远。",
            "松菊犹存，壶觞自酌，寄傲南窗畔。",
            "闲云出岫，更看飞鸟投倦。",
            "归去请息交游，驾言焉往，独把琴书玩。",
            "孤棹巾车邱壑趣，物与吾生何恨。",
            "宇内寓形，帝乡安所，富贵非吾愿。",
            "乐夫天命，聊乘化以归尽。"
        ],
        "notes": "",
        "id": "76cb8d2bf9f613c610f0f173e766fe7e"
    },
    {
        "author": "林正大",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "诸公台省，问先生何事，冷官如许。",
            "甲第纷纷粱肉厌，应怪先生无此。",
            "道出羲皇，才过屈宋，空有名垂古。",
            "得钱沽酒，忘形欲道尔汝。",
            "好是清夜沈沈，共开春酌，细听檐花雨。",
            "茅屋石田荒已久，总待先生归去。",
            "司马子云，孔丘盗跖，到了俱尘土。",
            "不须闻此，生前杯酒相遇。"
        ],
        "notes": "",
        "id": "ad21cfd7886287d9b9c50851c02776fe"
    }
]