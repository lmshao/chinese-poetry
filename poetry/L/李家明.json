[
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "元宗钓鱼无获进诗",
        "preface": "",
        "paragraphs": [
            "玉甃垂钩兴正浓，碧池春暖水溶溶。",
            "凡鳞不敢吞香[饵]，知是君王合钓龙。"
        ],
        "notes": "",
        "id": "2667c54c77461739cefd82de3b93ef59"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "咏卧牛",
        "preface": "",
        "paragraphs": [
            "曾遭宁戚鞭敲角，又被田单火燎身。",
            "闲向斜阳嚼枯草，近来问喘为无人。"
        ],
        "notes": "",
        "id": "2f8f86d1cb1a5b93c7c968e1c8ae6888"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "题纸鸢止宋齐丘哭子",
        "preface": "",
        "paragraphs": [
            "安排唐祚革强吴，尽是先生作计谟。",
            "一个孩儿{扌弃}不得，让皇百口合何如。"
        ],
        "notes": "",
        "id": "1f3cad76187f55b24fda5e9d954f664d"
    },
    {
        "author": "李家明",
        "dynasty": "唐",
        "type": "诗",
        "rhythmic": "",
        "title": "咏皖公山",
        "preface": "",
        "paragraphs": [
            "龙舟轻飐锦帆风，正值宸游望远空。",
            "回首皖公山色翠，影斜不到寿杯中。"
        ],
        "notes": "",
        "id": "c0fce86f417fd0c29a8bce5731cee651"
    }
]