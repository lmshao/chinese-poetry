[
    {
        "author": "刘彤",
        "dynasty": "宋",
        "type": "诗",
        "rhythmic": "",
        "title": "寄外  其一",
        "preface": "",
        "paragraphs": [
            "碧纱窗外一声蝉，牵断愁肠懒昼眠。",
            "千里才郎归未得，无言空拨玉炉烟。"
        ],
        "notes": "",
        "id": "ed54ef5746a07446ba4deda67de82e48"
    },
    {
        "author": "刘彤",
        "dynasty": "宋",
        "type": "诗",
        "rhythmic": "",
        "title": "寄外  其二",
        "preface": "",
        "paragraphs": [
            "画扇停挥白日长，清风细细袭罗裳。",
            "女童来报新𥬠熟，安得良人共一觞。"
        ],
        "notes": "",
        "id": "af86a800ab277c68f6faa0614606cf0b"
    },
    {
        "author": "刘彤",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "千里长安名利客，轻离轻散寻常。",
            "难禁三月好风光。",
            "满阶芳草绿，一片杏花香。",
            "记得年时临上马，看人眼泪汪汪。",
            "如今不忍更思量。",
            "恨无千日酒，空断九回肠。"
        ],
        "notes": "",
        "id": "631a1b5af5c9eaa0842f0c519bf46881"
    }
]