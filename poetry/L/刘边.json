[
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "仙船岩",
        "preface": "",
        "paragraphs": [
            "仙舟等奡荡，万仞架云表。",
            "木石浑莫分，风雨能不朽。",
            "恐因尧年水，舣櫂寄岩窦。",
            "犹胜夜壑藏，有力莫负走。",
            "奈何苦海深，忍袖慈航手。",
            "我欲溯灵源，乘槎问牛斗。"
        ],
        "notes": "",
        "id": "757e134265752711915387d5ff26af32"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "仙机岩",
        "preface": "",
        "paragraphs": [
            "尝闻昔天孙，谪落人世间。",
            "云霞入组织，机杼空留山。",
            "朅来巧相逢，遗我锦绣端。",
            "欲报乏绮语，再拜重卷还。",
            "我有大布衣，可以御岁寒。"
        ],
        "notes": "",
        "id": "a428d6dc4ed7120bda3a23d55a413fbb"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "会仙岩",
        "preface": "",
        "paragraphs": [
            "青山解随人，远近互相对。",
            "寒潭入陵谷，龙去知何处。",
            "历历沙上石，群仙昔来会。",
            "日暮一童归，横吹卧牛背。"
        ],
        "notes": "",
        "id": "55eb774f488a7a5f548707ba81c1a9c2"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "茶灶",
        "preface": "",
        "paragraphs": [
            "仙人足戏剧，盘石留涡房。",
            "紫阳此来游，与客煮茗尝。",
            "青烟久消歇，白云时飞扬。",
            "至今潭中水，犹作笑语香。",
            "蒙茸履迹在，欲步不敢翔。",
            "三吸此清泠，回首入空苍。"
        ],
        "notes": "",
        "id": "7c99cd65408e6a74070f04e1a0bd0992"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "林泉寺",
        "preface": "",
        "paragraphs": [
            "采芳仍漱洁，散策到来迟。",
            "客坐自相语，僧禅了不知。",
            "疏风潜入户，暗水细鸣池。",
            "小作石床梦，梦中还觅诗。"
        ],
        "notes": "",
        "id": "9d19f9682803833d5f0a298417e9ba22"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "天游峰",
        "preface": "",
        "paragraphs": [
            "紫翠飞来石蕊间，何年幻出小瀛寰。",
            "崖悬瘦瀑一千尺，峡束寒流八九湾。",
            "苍壁向人如有待，白云何事未知还。",
            "歌酣更挹浮丘伯，坐对中台话半闲。"
        ],
        "notes": "",
        "id": "b49654b390470a5d7176063a63a6d20d"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "梅仙山",
        "preface": "",
        "paragraphs": [
            "已是吴门变姓名，后来谁更识先生。",
            "一抔汉土丹墟在，万古闽山剑气横。",
            "步入白云秋石瘦，坐分黄叶午风清。",
            "逃奴不返松门静，隔水寒烟起暮城。"
        ],
        "notes": "",
        "id": "eab1a0574cc9209496583969aec85257"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "伏羲洞",
        "preface": "",
        "paragraphs": [
            "一水之玄去复归，众峰向背俨相持。",
            "天荒地老无从问，鬼刻神劖未解奇。",
            "丹嶂漫留仙幻迹，白云仍似太初时。",
            "欲穷画底羲皇意，一束灵蓍万古知。"
        ],
        "notes": "",
        "id": "51e17fd8c09a8c847352b53011a88514"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "玉女峰",
        "preface": "",
        "paragraphs": [
            "不作巫阳云雨羞，风鬟雾鬓乱萧飕。",
            "行人莫问当年事，独立寒潭空几秋。"
        ],
        "notes": "",
        "id": "deeb81a91116b4a9b4cb311f1b308862"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "答彦修",
        "preface": "",
        "paragraphs": [
            "九曲溪边玉女峰，年年独倚落花风。",
            "何因不驾青鸾去，伫立空山皓月中。"
        ],
        "notes": "",
        "id": "6f51ce18402a0d5a12ca037377d767c0"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "仙掌峰",
        "preface": "",
        "paragraphs": [
            "铜盘捧露几何年，渭水秋风泪泫然。",
            "已向山中闲袖手，为谁半壁更擎天。"
        ],
        "notes": "",
        "id": "05e6f9ca5a862f5bfd70bfecd74f2307"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "钓矶石",
        "preface": "",
        "paragraphs": [
            "百尺台矶瞰碧流，紫阳仙子几经秋。",
            "游鱼何事偏深逝，不道人间有直钩。"
        ],
        "notes": "",
        "id": "b7cb586307fc8ec3361896106a9d0700"
    },
    {
        "author": "刘边",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "耕锄晓雨有余地，应接东风无暇时。"
        ],
        "notes": "",
        "id": "01e30c32cce6c7cef4f796000d227329"
    }
]