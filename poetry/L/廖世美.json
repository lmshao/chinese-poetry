[
    {
        "author": "廖世美",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "落日水熔金，天淡暮烟凝碧。",
            "楼上谁家红袖，靠阑干无力。",
            "鸳鸯相对浴红衣，短棹弄长笛。",
            "惊起一双飞去，听波声拍拍。"
        ],
        "notes": "",
        "id": "5705338a7cad5690bc444b50afef158c"
    },
    {
        "author": "廖世美",
        "dynasty": "宋",
        "type": "词",
        "rhythmic": "烛影摇红",
        "title": "",
        "preface": "",
        "paragraphs": [
            "霭霭春空，画楼森耸凌云渚。",
            "紫薇登览最关情，绝妙夸能赋。",
            "惆怅相思迟暮。",
            "记当日、朱阑共语。",
            "塞鸿难问，岸柳何穷，别愁纷絮。",
            "催促年光，旧来流水知何处。",
            "断肠何必更残阳，极目伤平楚。",
            "晚霁波声带雨。",
            "悄无人、舟横野渡。",
            "数峰江上，芳草天涯，参差烟树。"
        ],
        "notes": "",
        "id": "d80911837843c73bedcfe466fd484ee6"
    }
]