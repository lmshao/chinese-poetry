[
    {
        "author": "李婴",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "荆楚风烟，寂寞近、中秋时候。",
            "露下冷、兰英将谢，苇花初秀。",
            "归燕殷勤辞巷陌，鸣蛩凄楚来窗牖。",
            "又谁念、江边有神仙，飘零久。",
            "横琴膝，携筇手。",
            "旷望眼，闲吟口。",
            "任纷纷万事，到头何有。",
            "君不见、凌烟冠剑客，何人气貌长依旧。",
            "归去来、一曲为君吟，为君寿。"
        ],
        "notes": "",
        "id": "33934bc6ef042509ed20d54ff9f6cc50"
    }
]