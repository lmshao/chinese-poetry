[
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "题处州直厅壁",
        "preface": "",
        "paragraphs": [
            "十谒朱门九不开，利名渊薮且徘徊。",
            "自知不是公侯骨，夜夜江山入梦来。"
        ],
        "notes": "",
        "id": "13c13f7fe39ae7e82ab32fa6ee62eeed"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "渔父二首  其一",
        "preface": "",
        "paragraphs": [
            "八月九月芦花飞，南溪老人垂钓归。",
            "秋山入帘翠滴滴，野艇倚槛云依依。",
            "却把鱼竿寻小径，闲梳鹤发对斜晖。",
            "翻嫌四皓曾多事，出为储王定是非。"
        ],
        "notes": "",
        "id": "2bdaf0a666b788d6945b498fcaeb2190"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "渔父二首  其二",
        "preface": "",
        "paragraphs": [
            "村寺钟声渡远滩，半轮残月落前山。",
            "徐徐拨棹却归湾，浪叠朝霞锦绣翻。"
        ],
        "notes": "",
        "id": "9e0e6de98c0ecc6e3e6597dac2584a05"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "震山岩",
        "preface": "",
        "paragraphs": [
            "鲜日媚晴霭，泉石闲融融。",
            "酒味醴于春，挹翠迎春风。",
            "坐映珪壁秀，六合开情悰。",
            "昔人袖全璞，傲睨追冥鸿。",
            "里闾味前尘，慨慕滋无穷。",
            "蓄蕴非一身，出处固异同。"
        ],
        "notes": "",
        "id": "e05d80d2f303f7dc5826f9bc87ad341b"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "东湖",
        "preface": "",
        "paragraphs": [
            "万象城东雅入诗，半湖云霭卷残晖。",
            "老龙惜雨慵离蛰，迷鹭逢人惯不飞。",
            "岸僻自宜安钓石，水清谁碍濯尘衣。",
            "使君公退便游此，却恐吾皇急诏归。"
        ],
        "notes": "",
        "id": "65db3c59aaedf558486cfdfe8292e562"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "题翠微亭",
        "preface": "",
        "paragraphs": [
            "竹根穿石嘴，松影入泉心。",
            "不致玄玄处，白云徒自深。"
        ],
        "notes": "",
        "id": "f23ac85fc5945dff750ce9c20f7a69de"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "出宰清江省亲秀水",
        "preface": "",
        "paragraphs": [
            "天阙抵清江，萍泛七千里。",
            "心目驻庭闱，恍如寻尺耳。",
            "河伯念微衷，风师荐嘉祉。",
            "澄澜协顺飙，天际堪屈指。",
            "归欤膝下欢，奚独老莱子。"
        ],
        "notes": "",
        "id": "1112b1260d74a5201ca54b9ee9e7c286"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "化成岩",
        "preface": "",
        "paragraphs": [
            "交臂寻幽岁已残，瘦藤枯石重跻攀。",
            "忽逢阴洞龙开室，下瞰寒溪玉绕山。",
            "猿鸟窥帘如旧识，藤萝引径入蹊闲。",
            "游人自向红尘去，日莫老僧催闭关。"
        ],
        "notes": "",
        "id": "6aa4d22696979347b45122c4653a576d"
    },
    {
        "author": "李观",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "养拙藏愚春复春。"
        ],
        "notes": "",
        "id": "56f97562dae2b734c9670a14f4fa74ed"
    }
]