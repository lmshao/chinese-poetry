[
    {
        "author": "林观过",
        "dynasty": "宋",
        "type": "诗",
        "rhythmic": "",
        "title": "游宝相院",
        "preface": "",
        "paragraphs": [
            "古人期年变，拙政媿格顽。",
            "触此三伏暑，招提解征鞍。",
            "好风随过雨，稻花秀可餐。",
            "南窗大榻凉，久输老僧闲。",
            "盘飧息万虑，竹梧凛相看。",
            "清阴交蔽芾，直节不可干。",
            "斯来结三友，欲去复盘桓。"
        ],
        "notes": "",
        "id": "14c4eef7181baa349340d5fffbd8d7f0"
    },
    {
        "author": "林观过",
        "dynasty": "宋",
        "type": "诗",
        "rhythmic": "",
        "title": "棋盘山",
        "preface": "",
        "paragraphs": [
            "山顶仙翁一局棋，不知人世几推移。",
            "玉枰石座今存否，空使朝猿暮鹤悲。"
        ],
        "notes": "",
        "id": "beca6b50f1517d72e85227d16053733b"
    },
    {
        "author": "林观过",
        "dynasty": "宋",
        "type": "诗",
        "rhythmic": "",
        "title": "天柱窟",
        "preface": "",
        "paragraphs": [
            "六丁擎柱上天门，石窟空遗透地根。",
            "不是溪人严守护，灵踪那得至今存。"
        ],
        "notes": "",
        "id": "4462ada4d3e180af03fdfbba34d8eb1e"
    },
    {
        "author": "林观过",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "公来无琴鹤，公去有芒鞋。"
        ],
        "notes": "",
        "id": "d8b2663c973bb6c7bc7300783fe56ffe"
    },
    {
        "author": "林观过",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "汉皇未下复雠诏，奈此匹夫匹妇何。"
        ],
        "notes": "",
        "id": "4768b6299113f0fbc5910c45ba2c98ae"
    }
]