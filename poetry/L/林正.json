[
    {
        "author": "林正",
        "dynasty": "宋",
        "type": "诗",
        "rhythmic": "",
        "title": "寄裴云山",
        "preface": "",
        "paragraphs": [
            "南山高且深，竹深带流水。",
            "先生庐其中，迥若崆峒子。",
            "雪髪覆两肩，深悟造化理。",
            "手注三体诗，名满四海耳。",
            "时以诗名家，亦来质疑似。",
            "我本浪得名，长挂春风齿。",
            "乃识先生心，非非还是是。"
        ],
        "notes": "",
        "id": "65be0b2141cc954f973e3f6c078fe51f"
    },
    {
        "author": "林正",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "黄金难买老，自笑鬓毛皤。",
            "本分且如此，明时可奈何。",
            "攻吟诗转少，惜醉事还多。",
            "寒甚溪头夜，谁能载雪过。"
        ],
        "notes": "",
        "id": "5973d1697f44d576d773eb7b05258112"
    },
    {
        "author": "林正",
        "dynasty": "宋",
        "type": "诗",
        "rhythmic": "",
        "title": "江边",
        "preface": "",
        "paragraphs": [
            "炎天时偶出，四顾欲跻攀。",
            "片雨来南浦，残云过别山。",
            "秋萌苗叶上，春寄藕花间。",
            "更羡沙头鸟，知几分外闲。"
        ],
        "notes": "",
        "id": "4623ae2fdd7fe0f873c9e19cb24b5738"
    },
    {
        "author": "林正",
        "dynasty": "宋",
        "type": "诗",
        "rhythmic": "",
        "title": "寄赤城叶学正",
        "preface": "",
        "paragraphs": [
            "相望江村远，清梦阻云津。",
            "三百里余路，几重山外人。",
            "石桥僧拜月，桃洞马行春。",
            "已滞刘郎趣，秋风渺忆莼。"
        ],
        "notes": "",
        "id": "80669a52f6981e5e14a33c0a6bd67ada"
    },
    {
        "author": "林正",
        "dynasty": "宋",
        "type": "诗",
        "rhythmic": "",
        "title": "老来",
        "preface": "",
        "paragraphs": [
            "愁杀渔盐地，生涯寄蚁柯。",
            "春秋将耳顺，贫病欲家和。",
            "笑向老来减，言于醉后多。",
            "黑头行乐日，那更识风波。"
        ],
        "notes": "",
        "id": "8fefc3b8c64ed0fe717956c5982fe1af"
    }
]