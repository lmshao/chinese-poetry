[
    {
        "author": "李时亮",
        "dynasty": "宋",
        "type": "诗",
        "rhythmic": "",
        "title": "蟠龙山",
        "preface": "",
        "paragraphs": [
            "独卧粤南天尽头，吞吐清气压林丘。",
            "风云上下三千丈，雾雨西南十六州。",
            "古涧有泉穿石冷，阴崖无暑满山秋。",
            "我来结构山亭下，时复凭栏看未休。"
        ],
        "notes": "",
        "id": "bf72bed70ac0c3d8a5092331c6744b5a"
    },
    {
        "author": "李时亮",
        "dynasty": "宋",
        "type": "诗",
        "rhythmic": "",
        "title": "飞云山",
        "preface": "",
        "paragraphs": [
            "曳曳溶溶绕翠微，朝朝暮暮满山飞。",
            "于今待汝为霖雨，莫向山中变白衣。"
        ],
        "notes": "",
        "id": "f334de7a0486e1c15313b89a3c67cc25"
    },
    {
        "author": "李时亮",
        "dynasty": "宋",
        "type": "诗",
        "rhythmic": "",
        "title": "临桂白云洞",
        "preface": "",
        "paragraphs": [
            "□崖高瞰白云溪，洞穴通天路崄巇。",
            "雨未作霖天下旱，玉龙蟠此少人知。"
        ],
        "notes": "",
        "id": "bc8e655efd02afdb36eb26dac64e4b1c"
    },
    {
        "author": "李时亮",
        "dynasty": "宋",
        "type": "诗",
        "rhythmic": "",
        "title": "万里波光外，孤城南极西。",
        "preface": "",
        "paragraphs": [
            "数点晴明天外国，一帆风信舶家舟。"
        ],
        "notes": "",
        "id": "f56d61c7a78a90cf920b19339799a2ac"
    }
]