[
    {
        "author": "李孝先",
        "dynasty": "宋",
        "type": "诗",
        "rhythmic": "",
        "title": "题余干县干越亭",
        "preface": "",
        "paragraphs": [
            "吴越犹干地要冲，树亭危岸势凭空。",
            "春潭倒影黄昏月，古木喧声白昼风。",
            "鸥鹭惯来窥䜩席，烟云无著护帘栊。",
            "凄凉故国多迁变，独有溪山在望中。"
        ],
        "notes": "",
        "id": "705e7af388049f8e7a5cc3dbe25e68f4"
    },
    {
        "author": "李孝先",
        "dynasty": "宋",
        "type": "诗",
        "rhythmic": "",
        "title": "登江渎水心亭",
        "preface": "",
        "paragraphs": [
            "晚兴清无比，幽亭积水中。",
            "芰荷千柄雨，松竹四轩风。",
            "斗鸭飞翎健，潜鱼静思冲。",
            "飞潜乃常事，何足较穷通。"
        ],
        "notes": "",
        "id": "3ec4c6bc4de7b42461b0ef1a270056c5"
    },
    {
        "author": "李孝先",
        "dynasty": "宋",
        "type": "诗",
        "rhythmic": "",
        "title": "春日有感",
        "preface": "",
        "paragraphs": [
            "雨敛轻寒淑气回，晓街清霁断浮埃。",
            "风高柳倦终朝舞，岁闰花迟数日开。",
            "归梦每逾千里去，远书新过万山来。",
            "旅情宦况都无頼，强对韶辉𣨼酒杯。"
        ],
        "notes": "",
        "id": "91c88445e7a603eec2637330e70594f4"
    }
]