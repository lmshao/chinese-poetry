[
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "登粤秀山",
        "preface": "",
        "paragraphs": [
            "宇宙皇图远，山川霸气收。",
            "唯余汉时月，犹照越台秋。",
            "天迥明城树，云空敛海楼。",
            "清光对尊酒，莫作古今愁。"
        ],
        "notes": "",
        "id": "6280e6775afd552d446d789ee5349da8"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "文丞相兵挫循州诗以迓之",
        "preface": "",
        "paragraphs": [
            "手持兵甲挽天河，铁石心肝尚枕戈。",
            "宾客三千毛遂少，将军百万李陵多。",
            "风波如此子焉往，天道不然人奈何。",
            "岭海书生今已老，天涯无石为君磨。"
        ],
        "notes": "",
        "id": "d41e19aceea5a8e3d0ec156dcf8c931a"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "送熊飞将军赴文丞相麾下",
        "preface": "",
        "paragraphs": [
            "龙泉出匣鬼神惊，猎猎霜风送客程。",
            "白发垂堂千里别，丹心报国一身轻。",
            "划开云路冲牛斗，挽落天河洗甲兵。",
            "马革裹尸真壮士，阳关莫作断肠声。"
        ],
        "notes": "",
        "id": "1610e7ae29a0be4ee473519fb92bb110"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "钓鼇台",
        "preface": "",
        "paragraphs": [
            "谁把渔竿老渭滨，拨开尘鞅对清薰。",
            "乾坤浩荡台非旧，湖海凄凉我接君。",
            "有客携家来上冢，无人载酒共论文。",
            "山阴兴尽空归去，何处天风落五云。"
        ],
        "notes": "",
        "id": "fc981e088d112d288185875b9d548094"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其一",
        "preface": "",
        "paragraphs": [
            "秀出天潢一派来，广寒早折桂枝回。",
            "生前笑破春风面，尽把浮名付酒杯。"
        ],
        "notes": "",
        "id": "2d177320333d71285410c855d6f92809"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其二",
        "preface": "",
        "paragraphs": [
            "蓦地刚风折羽翰，懒将勋业镜中看。",
            "时危羞佩黄金印，乍可无毡作冷官。"
        ],
        "notes": "",
        "id": "e44c92271d6487e80fc4b072e20d368e"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其三",
        "preface": "",
        "paragraphs": [
            "百尺楼中眼孔高，气吞余子等儿曹。",
            "才名赫赫天公妬，罚作人间诗酒豪。"
        ],
        "notes": "",
        "id": "f6d8c7d8939a180f4ec20e95963ad47d"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其四",
        "preface": "",
        "paragraphs": [
            "箧中遗藁墨犹新，门外池塘草自春。",
            "邻笛一声肠欲断，骚坛失却倚楼人。"
        ],
        "notes": "",
        "id": "84f7f55cc1267cc5327b7a8382585a23"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其五",
        "preface": "",
        "paragraphs": [
            "世上纷纷白首翁，老天何独死英雄。",
            "想应仙魄乘风去，犹在蓬莱第一峰。"
        ],
        "notes": "",
        "id": "c6172f7c4820f88cad1bb1fab7564146"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其六",
        "preface": "",
        "paragraphs": [
            "五十年间富贵中，生来玉树饱春风。",
            "买臣晚贵成何事，那得全归似此翁。"
        ],
        "notes": "",
        "id": "196418ae87205f9aa9250b7e5ca0a455"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "挽赵秋晓  其七",
        "preface": "",
        "paragraphs": [
            "森森兰玉出庭闱，突过燕山桂五枝。",
            "六逸风流谁得似，君家个个是麟儿。"
        ],
        "notes": "",
        "id": "16baa94991d37905c9c2612e1f634ba9"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "题云溪寺",
        "preface": "",
        "paragraphs": [
            "杖屦前溪踏晓霜，僧茶那定搅饥肠。",
            "不如乘此清风去，觅取留侯辟谷方。"
        ],
        "notes": "",
        "id": "49b785e730f795d6205b7bc224c71cc9"
    },
    {
        "author": "李春叟",
        "dynasty": "宋",
        "type": "诗",
        "rhythmic": "",
        "title": "哭张元吉",
        "preface": "",
        "paragraphs": [
            "时平持论易，世否见才难。",
            "孤柱支颠厦，危船上急滩。"
        ],
        "notes": "",
        "id": "d61ba56f351f22d3b1f56b56eb1853b2"
    }
]