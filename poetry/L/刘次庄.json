[
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "敷浅原见桃花",
        "preface": "",
        "paragraphs": [
            "桃花雨过碎红飞，半逐溪流半染泥。",
            "何处飞来双燕子，一时衔在画梁西。"
        ],
        "notes": "",
        "id": "2903b931fe364f6ad4764ab313f3c0df"
    },
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "尘土黄",
        "preface": "",
        "paragraphs": [
            "翠眉连娟舞袖长，春风自对理容妆。",
            "染丝绣作双鸳鸯，欲飞不飞在罗裳。",
            "耳中明月珠，肘后锦香囊。",
            "凭高欲有寄，所寄在远方。",
            "追风还君立路傍，岂不有地能相当，请著一鞭尘土黄。"
        ],
        "notes": "",
        "id": "915c42b919de385b52d156068560206d"
    },
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "尘土黄 译",
        "preface": "",
        "paragraphs": [
            "妾本倡家子，笄鬟擅容止。",
            "名隶倡籍中，生倡即倡死。",
            "物势本从权，情恩亦遂迁。",
            "一朝官长怒，独抱锦衾眠。",
            "日暮倚高楼，青丝系白马。",
            "岂不谢慇懃，汪汪泪盈把。",
            "万感自有因，无容遽相亲。",
            "请君促金勒，妾愿看飞尘。"
        ],
        "notes": "",
        "id": "9022b08cf545c6f5afede55824fa3d48"
    },
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "尘土黄 笺",
        "preface": "",
        "paragraphs": [
            "春台女儿似红玉，曾奉当筵柘枝曲。",
            "舞成早自得痴名，更傍春风情不足。",
            "客携黄金欲有赠，多在邻家赌双陆。",
            "近从新官作颜面，祇得低心随所欲。",
            "自知久去非所安，夜半东门车特碌。",
            "秀阙芙蓉潭畔起，每向波间得双鲤。",
            "水流却上大应难，惟有孤怀似潭水。",
            "一骑翩翩锦臂鞲，红罗百丈作缠头。",
            "为言闻得琵琶怨，当门下马欲登楼。",
            "莫登楼，君马骇。",
            "无限朱帘薰好香，城北城南无一瞬。"
        ],
        "notes": "",
        "id": "2789f4f9c19f37c8e68706f7e629cfd9"
    },
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "江神词",
        "preface": "",
        "paragraphs": [
            "髻插幽兰花，手把菖蒲叶。",
            "渔郎偷语人，云是江神妾。",
            "江神昨日鼓云涛，开帆拍天上千艘。",
            "吴洲女儿弄春水，浪湿船头红绵袍。"
        ],
        "notes": "",
        "id": "a51c3598c474dca050cd7a91274f6ead"
    },
    {
        "author": "刘次庄",
        "dynasty": "宋",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "敛袂出明光，琵琶道路长。",
            "初闻胡骑语，未解汉宫妆。",
            "薄命随尘土，元功属庙堂。",
            "蛾眉如有用，惭媿羽林郎。"
        ],
        "notes": "",
        "id": "440bfbf599dae426955d028c569b4e53"
    }
]