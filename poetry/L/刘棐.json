[
    {
        "author": "刘棐",
        "dynasty": "宋",
        "type": "诗",
        "rhythmic": "",
        "title": "咸阳  其一",
        "preface": "",
        "paragraphs": [
            "父老壶浆迓义旗，亡秦谁复为秦悲。",
            "不曾被虐曾蒙德，十二金人各泪垂。"
        ],
        "notes": "",
        "id": "447a98eede9576edeb893592c962dff4"
    },
    {
        "author": "刘棐",
        "dynasty": "宋",
        "type": "诗",
        "rhythmic": "",
        "title": "咸阳  其二",
        "preface": "",
        "paragraphs": [
            "玉殿珠楼二世中，楚人一炬逐烟空。",
            "却缘火是秦人火，只与焚书一样红。"
        ],
        "notes": "",
        "id": "fee4e42afcb6076784ff5c4b3d98b571"
    },
    {
        "author": "刘棐",
        "dynasty": "宋",
        "type": "诗",
        "rhythmic": "",
        "title": "至石桥夜半风雨大作",
        "preface": "",
        "paragraphs": [
            "方广即真华藏界，自他不隔一毫端。",
            "庞眉大士常相见，猛雨豪风漫作难。"
        ],
        "notes": "",
        "id": "0fe98dca534fe3a9b7ab6339a9f4b376"
    },
    {
        "author": "刘棐",
        "dynasty": "宋",
        "type": "诗",
        "rhythmic": "",
        "title": "题惠众院",
        "preface": "",
        "paragraphs": [
            "云迷鸟道岭重重，松竹深藏释子宫。",
            "戎马不曾来尔界，太平元在乱山中。"
        ],
        "notes": "",
        "id": "6e019e1f6faad7d923ac425af346de65"
    }
]