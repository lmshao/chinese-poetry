[
    {
        "author": "李訦",
        "dynasty": "宋",
        "type": "诗",
        "rhythmic": "",
        "title": "咏松",
        "preface": "",
        "paragraphs": [
            "半依岩岫倚云端，独立亭亭耐岁寒。",
            "一事颇为清节累，秦时曾作大夫官。"
        ],
        "notes": "",
        "id": "da09176a87432f17856263d41e0494e6"
    },
    {
        "author": "李訦",
        "dynasty": "宋",
        "type": "诗",
        "rhythmic": "",
        "title": "谒丞相祠观八阵图",
        "preface": "",
        "paragraphs": [
            "人言忠孝不磨灭，神物护持存水浒。",
            "千家陵谷几变迁，此石不移自章武。",
            "本由黄帝古兵法，六十四以八为伍。",
            "髯孙且惧仲达走，贼操游魂何敢拒。",
            "刻铭沙石水底碑，教战石存山下鼓。",
            "一片丹心天地间，万世闻风犹御侮。",
            "我来起敬凛如生，再拜一言公必取。",
            "瀼流东截阵图前，寖隳城壁颓民宇。",
            "能安拳石止波流，愿回瀼患思民抚。",
            "常使夔人知感公，踏碛年年吊千古。"
        ],
        "notes": "",
        "id": "bb52c9f62f0fafa2c7ccca7bea572edc"
    },
    {
        "author": "李訦",
        "dynasty": "宋",
        "type": "诗",
        "rhythmic": "",
        "title": "控巴台次韵  其一",
        "preface": "",
        "paragraphs": [
            "翠岸红灯寄语，要自江南看来。",
            "多景齐云楼下，当年使鹢招回。"
        ],
        "notes": "",
        "id": "d9b791c78e3c9868e47db9a6556d4069"
    },
    {
        "author": "李訦",
        "dynasty": "宋",
        "type": "诗",
        "rhythmic": "",
        "title": "控巴台次韵  其二",
        "preface": "",
        "paragraphs": [
            "谁道地拘偪窄，须知天閟幽妍。",
            "一段丹青台阁，何人淡扫松烟。"
        ],
        "notes": "",
        "id": "a65ba1321612b200338bc6f28f3f795d"
    },
    {
        "author": "李訦",
        "dynasty": "宋",
        "type": "诗",
        "rhythmic": "",
        "title": "题平亭",
        "preface": "",
        "paragraphs": [
            "狄公有记记蛮平，蛮不难平将贵精。",
            "勉矣诸君修将业，请将平字作亭名。"
        ],
        "notes": "",
        "id": "096c2e81697e24006c9eaf89ec57b854"
    }
]