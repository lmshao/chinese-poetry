[
    {
        "author": "李愿",
        "dynasty": "唐",
        "type": "诗",
        "rhythmic": "",
        "title": "观翟玉妓",
        "preface": "",
        "paragraphs": [
            "女郎闺阁春，抱瑟坐花茵。",
            "艳粉宜斜烛，羞蛾惨向人。",
            "寄情摇玉柱，流眄整罗巾。",
            "幸以芳香袖，承君宛转尘。"
        ],
        "notes": "",
        "id": "a8c8878f4770f1e3c82fe6e8384cdc1f"
    },
    {
        "author": "李愿",
        "dynasty": "唐",
        "type": "诗",
        "rhythmic": "",
        "title": "思妇",
        "preface": "",
        "paragraphs": [
            "良人久不至，惟恨锦屏孤。",
            "顦顇衣宽日，空房问女巫。"
        ],
        "notes": "",
        "id": "d5117283252737980cf3c2f3b7485fb0"
    },
    {
        "author": "李愿",
        "dynasty": "唐",
        "type": "诗",
        "rhythmic": "",
        "title": "登瀛洲阁〖1〗",
        "preface": "",
        "paragraphs": [
            "翠阁傍瀛洲，洲中胜事幽。",
            "沙明眠雪鹭，波涨宿霜鸥。",
            "溅雨荷盘腻，萦风柳带柔。",
            "公余自多暇，尊酒奉仙游。",
            "（曹汛谓康熙《蓬莱县志》卷二、乾隆《登州府志》卷；用均云《登蓬莱阁》为宋李愿撰。",
            "并疑其人约欧阳修同时。",
            "姑仍存之，俟考详。",
            "）。"
        ],
        "notes": "",
        "id": "7d31b80c01f550407394a9824f62e539"
    },
    {
        "author": "李愿",
        "dynasty": "唐",
        "type": "诗",
        "rhythmic": "",
        "title": "望仙门",
        "preface": "",
        "paragraphs": [
            "楼影空门里，门开望众仙。",
            "绿鬟云漠漠，翠黛月涓涓。",
            "烟驾知何处，星槎记昔年。",
            "夕阳孤鸟畔，渺渺海浮天。",
            "（《古今图集当成·职方典》二八○《登州府部》）。"
        ],
        "notes": "",
        "id": "f9c3c73717a877dbe223c23d692c1752"
    },
    {
        "author": "李愿",
        "dynasty": "宋",
        "type": "诗",
        "rhythmic": "",
        "title": "四景楼",
        "preface": "",
        "paragraphs": [
            "纵目有佳处，须登四景楼。",
            "输蹄喧市井，桑谷暗郊丘。",
            "翠盖云生里，沧溟天尽头。",
            "阑干知几曲，徙倚恣清愁。"
        ],
        "notes": "",
        "id": "ceca94dcc59521e1f30720e5a01069ca"
    },
    {
        "author": "李愿",
        "dynasty": "宋",
        "type": "诗",
        "rhythmic": "",
        "title": "望仙门",
        "preface": "",
        "paragraphs": [
            "楼影空门里，门开望众仙。",
            "绿鬟云漠漠，翠黛月娟娟。",
            "烟驾知何处，星槎记昔年。",
            "夕阳孤鸟畔，缈缈海浮天。"
        ],
        "notes": "",
        "id": "f9c3c73717a877dbe223c23d692c1752"
    }
]