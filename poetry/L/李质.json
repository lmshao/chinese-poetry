[
    {
        "author": "李质",
        "dynasty": "唐",
        "type": "诗",
        "rhythmic": "",
        "title": "宿日观东房诗",
        "preface": "",
        "paragraphs": [
            "曾入桃溪路，仙源信少双。",
            "洞霞飘素练，藓壁画阴窗。",
            "古木愁撑月，危峰欲堕江。",
            "自吟空向寂，谁共倒秋缸。"
        ],
        "notes": "",
        "id": "8157bcd96f437a2c2e44a06f588edc62"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 艮岳",
        "preface": "",
        "paragraphs": [
            "势连坤轴近干冈，地首东维镇八方。",
            "江不风波山不险，子孙千亿寿无疆。"
        ],
        "notes": "",
        "id": "7e34d253a3307838b6f0d87fca38fbfb"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 介亭",
        "preface": "",
        "paragraphs": [
            "云栈横空入翠烟，跻攀端可蹑飞仙。",
            "介然独出诸山上，磊磊排衙石满前。"
        ],
        "notes": "",
        "id": "d1492c65af72e6d31de191ef5af2e589"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 极目亭",
        "preface": "",
        "paragraphs": [
            "千里飞鸿坐上看，山川风月在凭栏。",
            "不知地占最高处，但觉恢恢天宇寛。"
        ],
        "notes": "",
        "id": "af487993b180013c1ba2e876764325f4"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 圌山亭",
        "preface": "",
        "paragraphs": [
            "轩楹正在翠微中，欲雪云生四面峰。",
            "璀璨地铺红玛瑙，巑岏山耸碧芙蓉。"
        ],
        "notes": "",
        "id": "c6a74bf27af74b777d7f711b4380a7ce"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 跨云亭",
        "preface": "",
        "paragraphs": [
            "地高天近怯凭栏，下视浮云咫尺间。",
            "只怪轻雷起岩际，不知飞雨过前山。"
        ],
        "notes": "",
        "id": "96958b2529f00fa9aa4d259abbd03598"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 半山亭",
        "preface": "",
        "paragraphs": [
            "凭高玉辇每从容，中路尝闻憩六龙。",
            "尘外有人如到此，便须行彻最高峰。"
        ],
        "notes": "",
        "id": "9f7475f95401b531c267be7bab2e84e9"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 萧森亭",
        "preface": "",
        "paragraphs": [
            "晓日玲珑宿雾开，四簷时有好风来。",
            "不应班竹林中见，却似松根琥珀堆。"
        ],
        "notes": "",
        "id": "39b4ec7981b2433601180cc4ddcbb183"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 麓云亭",
        "preface": "",
        "paragraphs": [
            "山下深林起白云，白云飞处断红尘。",
            "伴行直到高峰上，舒卷纵横不碍人。"
        ],
        "notes": "",
        "id": "49cd04731f07a5a28cdb5a5f5f9df0ec"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 清赋亭",
        "preface": "",
        "paragraphs": [
            "四海熙熙万物和，太平廊庙只赓歌。",
            "欲追林下骚人意，却是临流得句多。"
        ],
        "notes": "",
        "id": "e18838042e67f897908cd617a87eada4"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 散绮亭",
        "preface": "",
        "paragraphs": [
            "断虹飞雨过天涯，碧落浮云不复遮。",
            "明日阴晴真可卜，倚栏来此看余霞。"
        ],
        "notes": "",
        "id": "ae8b50a5a83ff0c13f79d2e1290e750f"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 清斯亭",
        "preface": "",
        "paragraphs": [
            "天波万斛泻镕银，跨水横桥丽构新。",
            "但取真堪濯缨意，玉阶金阙本无尘。"
        ],
        "notes": "",
        "id": "de9e2dc87e6f1ba3bf0dc7068d9fbfff"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 炼丹亭",
        "preface": "",
        "paragraphs": [
            "药炉龙虎正交驰，五色云生固济泥。",
            "凡骨欲逃三万日，君王曾赐一刀圭。"
        ],
        "notes": "",
        "id": "9d30199d248a3efbf734f5b5d57a0fb4"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 璇波亭",
        "preface": "",
        "paragraphs": [
            "水影摇晖动碧虚，日华凌乱上金铺。",
            "安知不是鲛人宝，往往渊中得美珠。"
        ],
        "notes": "",
        "id": "92b455e27f2d06d81a197dd76b77cb1e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 小隐亭",
        "preface": "",
        "paragraphs": [
            "古木回环石路横，居山初不在峥嵘。",
            "圣人天下藏天下，小隐聊为戏事名。"
        ],
        "notes": "",
        "id": "e486430b0b9e7e2c124ae008e3404c2f"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 飞岑亭",
        "preface": "",
        "paragraphs": [
            "微云将雨洗层峦，石磴莓苔路屈盘。",
            "正是江南最佳处，仰看苍翠俯澄澜。"
        ],
        "notes": "",
        "id": "f4594c85867a9022975c4b761c04a42e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 草圣亭",
        "preface": "",
        "paragraphs": [
            "落笔纵横走电光，近臣时得赐云章。",
            "龙盘凤翥皆天纵，渴骥惊蛇不足方。"
        ],
        "notes": "",
        "id": "2097b19d4a0d983394c7c8541669a553"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 书隐亭",
        "preface": "",
        "paragraphs": [
            "吾皇圣学自天衷，载籍源流一一通。",
            "宵旰万机营四海，更将心醉六经中。"
        ],
        "notes": "",
        "id": "a3c7c920a82c454f2b399479b692c411"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 高阳亭",
        "preface": "",
        "paragraphs": [
            "仙舟时倚碧溪湾，花外青旗映浅山。",
            "不醉阆风缘底事，要看豪饮似人间。"
        ],
        "notes": "",
        "id": "2a51e97548fd15921d618be2269f422a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 噰噰亭",
        "preface": "",
        "paragraphs": [
            "圣主从来不射生，池边群雁恣飞鸣。",
            "成行却入云霄去，全似人间好弟兄。"
        ],
        "notes": "",
        "id": "bce2c12592fbd9c61aca8c06a414a037"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 忘归亭",
        "preface": "",
        "paragraphs": [
            "玉景金霞长不夜，松篁泉石更留人。",
            "广寒宫殿秋偏好，待看林梢月色新。"
        ],
        "notes": "",
        "id": "210d84a7c4ff062e463cf026bc58e601"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 八仙馆",
        "preface": "",
        "paragraphs": [
            "蟠桃初熟玉京春，圆屋如规户牖新。",
            "尽是瑶池高会客，岂容尘世饮中人。"
        ],
        "notes": "",
        "id": "860114497d22ab3b5bbccab09b50a511"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 环山馆",
        "preface": "",
        "paragraphs": [
            "峰峦回合耸云屏，岩霭溪光面面横。",
            "开户忽惊千仞翠，凭高方见九重城。"
        ],
        "notes": "",
        "id": "e6a5a74170844259f16d4003d3c6abe6"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 芸馆",
        "preface": "",
        "paragraphs": [
            "玉堂金马尽名儒，黄本牙签付石渠。",
            "向此别藏三万卷，不忧中有蠧书鱼。"
        ],
        "notes": "",
        "id": "abdda2f7856616a65141153d6b928745"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 书馆",
        "preface": "",
        "paragraphs": [
            "莲烛词臣在外庭，青钱学士已登瀛。",
            "回廊屈曲随岩阜，挟策何妨取次行。"
        ],
        "notes": "",
        "id": "d9299e93edbbd44ef4024ff942036fec"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 萧闲馆",
        "preface": "",
        "paragraphs": [
            "书草吹来种种香，好风移韵入松篁。",
            "丹台紫府无尘事，倚觉壶中日月长。"
        ],
        "notes": "",
        "id": "2f7130f123488d986dfa6bf9cec1a4ee"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 漱琼轩",
        "preface": "",
        "paragraphs": [
            "浅碧分江入众山，山深无处不潺潺。",
            "开轩最近寒溪口，喷薄松风响珮环。"
        ],
        "notes": "",
        "id": "adaa230d7bfbf59a82d17549a3ead9e0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 书林轩",
        "preface": "",
        "paragraphs": [
            "甲乙森然尽宝书，校雠曾授鲁中儒。",
            "万几多暇时来此，玉轴牙签自卷舒。"
        ],
        "notes": "",
        "id": "70dd4c1304e3332aff7c32e88eb85b0a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 云岫轩",
        "preface": "",
        "paragraphs": [
            "山上飞云片片轻，云山相似倚空明。",
            "从龙本合封中去，触石光从望处生。"
        ],
        "notes": "",
        "id": "b18a1083b0f24333b2a6e3f8e9a49cb5"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 梅池",
        "preface": "",
        "paragraphs": [
            "玉钿匀点鉴新磨，香逐风来水上多。",
            "应为横斜诗句好，故教疏影泻平波。"
        ],
        "notes": "",
        "id": "037425c2256aca5aef8d1f9cfaeba5cb"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 雁池",
        "preface": "",
        "paragraphs": [
            "暮天飞下一行行，浅渚平沙足稻粱。",
            "有此恩波好游泳，何须辛苦去衡阳。"
        ],
        "notes": "",
        "id": "7b27f286e7ba3b8fd859b62573aef5e8"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 砚池",
        "preface": "",
        "paragraphs": [
            "黑云凌乱晓光凝，气接昆仑冷不冰。",
            "龙饼麝元皆御墨，游鱼吞却化鲲鹏。"
        ],
        "notes": "",
        "id": "fb28960981bb02217d7a01a7bdc38759"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 林华苑",
        "preface": "",
        "paragraphs": [
            "连云复道映楼台，茂苑奇花日日开。",
            "但得如春天一笑，芳菲何必晓风吹。"
        ],
        "notes": "",
        "id": "921a4f075024bdc4eb70cc9bb02df8bf"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 绛霄楼",
        "preface": "",
        "paragraphs": [
            "翼瓦飞甍跨阆风，卷帘沧海日曈昽。",
            "佳时自有群仙到，笑语云霞缥缈中。"
        ],
        "notes": "",
        "id": "cd3303a3ca746ac51f5413286faa41b2"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 倚翠楼",
        "preface": "",
        "paragraphs": [
            "梯空窗户半山间，滴滴岚光照画栏。",
            "六月火云挥汗日，云来唯觉石屏寒。"
        ],
        "notes": "",
        "id": "5a489ca2c87d8daa91b7cb52a55bbd04"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 奎文楼",
        "preface": "",
        "paragraphs": [
            "龙蟠鼇负出风云，镂玉填金圣制新。",
            "自与六经垂日月，更令群目仰星辰。"
        ],
        "notes": "",
        "id": "9fc7a8b5a56caadf2bdb44bfb53008b0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 巢凤阁",
        "preface": "",
        "paragraphs": [
            "朝阳鸣处有亭梧，争似珠帘映绮疏。",
            "丹穴来仪听九奏，不妨于此长鹓鶵。"
        ],
        "notes": "",
        "id": "3caf813b956d6d051704ecb5ac9a092a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 竹冈",
        "preface": "",
        "paragraphs": [
            "苍云蒙密竹森森，无数新篁出翠林。",
            "已有凤山调玉律，正随天籁作龙吟。"
        ],
        "notes": "",
        "id": "9d1e614f0d764cca56afebea3f14646e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 梅岗",
        "preface": "",
        "paragraphs": [
            "阔连峰岭玉崔嵬，春逐阳和动地来。",
            "不似前村深雪里，夜寒唯有一枝开。"
        ],
        "notes": "",
        "id": "c971fe186958703647726cc34e1e493b"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 万松岭",
        "preface": "",
        "paragraphs": [
            "苍苍森列万株松，终日无风亦自风。",
            "白鹤来时清露下，月明天籁满秋空。"
        ],
        "notes": "",
        "id": "bf52f2e3413cb64f4c4f037287c2a6d3"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 蟠桃岭",
        "preface": "",
        "paragraphs": [
            "不到瑶台白玉京，海中仙果但闻名。",
            "何人为报西王母，岭上如今种已成。"
        ],
        "notes": "",
        "id": "57b316b387817b5e4ddf6715edadea5d"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 梅岭",
        "preface": "",
        "paragraphs": [
            "雪林横夜月交光，万壑风来处处香。",
            "圣主乾坤为度量，包藏曾不限遐荒。"
        ],
        "notes": "",
        "id": "429ec0e66c23bd8ac1110e175a35d493"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 三秀堂",
        "preface": "",
        "paragraphs": [
            "窗户深沈昼不开，凤凰时下九层台。",
            "月明夜静闻环珮，知有霓旌羽扇来。"
        ],
        "notes": "",
        "id": "ab9d3d71b25555e8da412fcbcff6d049"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 蕚绿华堂",
        "preface": "",
        "paragraphs": [
            "绿蕚承趺玉蘂轻，清香续续度簷楹。",
            "天教不杂开桃李，赐与神仙物外名。"
        ],
        "notes": "",
        "id": "075429ecdb9fd357cf7ae40094626532"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 岩春堂",
        "preface": "",
        "paragraphs": [
            "桂影亭亭漾碧溪，寻芳曾被暗香迷。",
            "碧桃开后晴风暖，花外幽禽自在啼。"
        ],
        "notes": "",
        "id": "1fb2a7edabe39a8ad886365781a334eb"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 蹑云台",
        "preface": "",
        "paragraphs": [
            "万本琅玕密不开，林深明碧锁高台。",
            "更无一点游尘到，但觉云随歩歩来。"
        ],
        "notes": "",
        "id": "4f5f60832ca06db7b4397a09a0c9a505"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 玉霄洞",
        "preface": "",
        "paragraphs": [
            "披香寻径百花中，蝶引蜂随路不穷。",
            "但见凌霄缠古木，洞天应与碧虚通。"
        ],
        "notes": "",
        "id": "5078359a04aceb309caea13f5d56b665"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 清虚洞天",
        "preface": "",
        "paragraphs": [
            "玉关金锁一重重，只见桃源路暗通。",
            "行到水云空洞处，恍如身世在壶中。"
        ],
        "notes": "",
        "id": "6f1b817d113762a70f63c5c71a517625"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 和容厅",
        "preface": "",
        "paragraphs": [
            "白羽流星一点明，上林飞雁几回惊。",
            "弓开月到天心满，风外唯闻中的声。"
        ],
        "notes": "",
        "id": "65b59b1099d07ae86e28d5114cc2ba5d"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 泉石厅",
        "preface": "",
        "paragraphs": [
            "萦迂流碧与环山，月地云阶在两间。",
            "有此清泠居物外，方知尘土属人寰。"
        ],
        "notes": "",
        "id": "5cea1e21508d1b428d32dead2479889d"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 挥云亭",
        "preface": "",
        "paragraphs": [
            "天风吹作海涛声，挥斥浮云日更明。",
            "波上石鲸时吼雨，只知楼阁是蓬瀛。"
        ],
        "notes": "",
        "id": "31ad828f1e37351c3d7e2d75ebd084a0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 泛雪厅",
        "preface": "",
        "paragraphs": [
            "月团携下九重天，来试人间第一泉。",
            "正在水声山色里，六花浮动紫瓯圆。"
        ],
        "notes": "",
        "id": "fccc3001ca4d700aebc11c2ce6a2e3f7"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 虚妙斋",
        "preface": "",
        "paragraphs": [
            "武王屈己尊箕子，黄帝斋心问广成。",
            "惟道集虚观众妙，超然将见不能名。"
        ],
        "notes": "",
        "id": "b85517220b287a7b15e7ebe9035c62cd"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 寿山",
        "preface": "",
        "paragraphs": [
            "结构崇高秀气连，清风不老月长圆。",
            "春游玉座时相对，花发莺啼亿万年。"
        ],
        "notes": "",
        "id": "198ba93b0a25a5d72bcce534b58a7132"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 杏岫",
        "preface": "",
        "paragraphs": [
            "山上晴霞兴彩云，芳菲时节避花繁。",
            "分明自有神仙种，不是青旗卖酒村。"
        ],
        "notes": "",
        "id": "dfa2ed94690c0067a06c16d6e7d5b102"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 景龙江",
        "preface": "",
        "paragraphs": [
            "润通河汉碧涵空，影倒光山晓翠重。",
            "闻说巨鱼时骇浪，只应风雨是神龙。"
        ],
        "notes": "",
        "id": "8e1a8b9c9b78954496f1fca508cbb1e8"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 鉴湖",
        "preface": "",
        "paragraphs": [
            "水天澄澈莹寒光，一片平波六月凉。",
            "移得会稽三百里，不教全属贺知章。"
        ],
        "notes": "",
        "id": "28a23c201872a25c7007feed15ccbe4e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 桃溪",
        "preface": "",
        "paragraphs": [
            "霏霏红雨落清浔，流出山中直至今。",
            "休道仙源在平地，空教人向武陵寻。"
        ],
        "notes": "",
        "id": "a77031a17468c15c4f3822163cec1b93"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 回溪",
        "preface": "",
        "paragraphs": [
            "穿云透石落潺潺，恋浦余波尚绕山。",
            "只怪岚光迷向背，不知流水正回环。"
        ],
        "notes": "",
        "id": "720d910db3a15e5d73ab2dd6d0d95c1a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 滴滴岩",
        "preface": "",
        "paragraphs": [
            "苍苔青润石嶙皴，泉脉涓涓湿白云。",
            "疑有天仙深夜过，丁当环珮月中闻。"
        ],
        "notes": "",
        "id": "2dfbc145416e451a30a2f12e9e227022"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 榴花岩",
        "preface": "",
        "paragraphs": [
            "绝域移根上苑栽，又分红绿向岩隈。",
            "累累子已枝间满，灼灼花犹叶底开。"
        ],
        "notes": "",
        "id": "9f85a65aed900b4a76d536f244a36537"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 枇杷岩",
        "preface": "",
        "paragraphs": [
            "结根常得近林峦，晚翠谁怜却岁寒。",
            "不见龙文横杆面，方知垂实作金丸。"
        ],
        "notes": "",
        "id": "82a565c24ba2c6c5e4089a3dde409cb9"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 日观岩",
        "preface": "",
        "paragraphs": [
            "朝阳初上海霞红，五色云生碧洞中。",
            "回首烂柯人自老，棋声犹在石门东。"
        ],
        "notes": "",
        "id": "c1d7657bb109b3d1e9ff80b88a241af2"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 雨花岩",
        "preface": "",
        "paragraphs": [
            "纷纷泊泊弄晴晖，曾逐春风上绣衣。",
            "不为胡僧飜贝叶，仙家长有碧桃飞。"
        ],
        "notes": "",
        "id": "bb74d76005fbaefcca75c365e9f5c9be"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 芦渚",
        "preface": "",
        "paragraphs": [
            "万叶梢梢秋意初，斜风细雨忆江湖。",
            "谁知雪压波澄后，更与宫中作画图。"
        ],
        "notes": "",
        "id": "7c5d924e3d1bc3df3e63a4b8a20ef873"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 梅渚",
        "preface": "",
        "paragraphs": [
            "只借晴波为晓鉴，不随花岛作江云。",
            "未须吹笛风中去，多得清香水际闻。"
        ],
        "notes": "",
        "id": "416e0dd51ba1d0bfac7135b1856b99f5"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 榠查谷",
        "preface": "",
        "paragraphs": [
            "折花宜与酒相薰，结子难随酒入唇。",
            "一阵暗香无处觅，不知幽谷巧藏春。"
        ],
        "notes": "",
        "id": "5099c546eb0a022ee93245b9321e31c2"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 秋香谷",
        "preface": "",
        "paragraphs": [
            "玉屑花繁淡淡黄，碧岩曾伴紫栏芳。",
            "月明露洗三秋叶，山迥风传七里香。"
        ],
        "notes": "",
        "id": "54e18bbab1c62b0e02acce43924437c6"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 松谷",
        "preface": "",
        "paragraphs": [
            "云藏烟锁昼苍苍，得地何须作栋梁。",
            "闻道九龙扶辇过，一山风又作笙簧。"
        ],
        "notes": "",
        "id": "3325eb1e099424555ebecca07156564c"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 长春谷",
        "preface": "",
        "paragraphs": [
            "洞天风物几人知，暗得阴阳造化机。",
            "不似寒乡待邹律，四时岩际有芳菲。"
        ],
        "notes": "",
        "id": "a0fc514b5fe6f20e415530429115605f"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 桐径",
        "preface": "",
        "paragraphs": [
            "不嫌春老花飞湿，要听秋来雨打声。",
            "一自移根来禁籞，朝阳常有凤凰鸣。"
        ],
        "notes": "",
        "id": "7fbf642e164e56589405d05d6771df0c"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 松径",
        "preface": "",
        "paragraphs": [
            "夹路成行一様清，吟风筛月自亭亭。",
            "云章正写人间瑞，坐待云根长茯苓。"
        ],
        "notes": "",
        "id": "db07e83117ab584e290dd54e3dacb2b8"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 百花径",
        "preface": "",
        "paragraphs": [
            "红紫交加一径通，翠条柔蔓浴玲珑。",
            "日晴烟暖微风度，百和香薰锦绣中。"
        ],
        "notes": "",
        "id": "422de081ae78a45961c4a5008142e6cc"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 合欢径",
        "preface": "",
        "paragraphs": [
            "彩丝拂拂机中锦，绣缕茸茸马项缨。",
            "却似汉宫三十六，黄昏时节掩罗屏。"
        ],
        "notes": "",
        "id": "5ef73939a6d5e050d36a3134d1c0828c"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 竹径",
        "preface": "",
        "paragraphs": [
            "翠叶吟风长淅沥，寒梢擎露忽高低。",
            "有时杳杳穿云去，碧玉交加四望迷。"
        ],
        "notes": "",
        "id": "9b7bb3bfa2581a1265af72246cd9dfb6"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 雪香径",
        "preface": "",
        "paragraphs": [
            "夹径梨花玉作英，年年寒食伴阴晴。",
            "要看雪色无边际，十二楼前月正明。"
        ],
        "notes": "",
        "id": "fc983c57cafe74ce54f87676e212fb79"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 海棠屏",
        "preface": "",
        "paragraphs": [
            "清明微雨欲开时，收拾狂香付整齐。",
            "但得浣花春在眼，不须枝上杜鹃啼。"
        ],
        "notes": "",
        "id": "f2f4486f4039ea92b00b5f0d9d581bbf"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 百花屏",
        "preface": "",
        "paragraphs": [
            "众香芬馥著人衣，云母光寒露未晞。",
            "围得春风胜绣幕，纷纷红紫鬭芳菲。"
        ],
        "notes": "",
        "id": "9a6359388f52852ae76cb98f8ef32ea9"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 蜡梅屏",
        "preface": "",
        "paragraphs": [
            "冶叶倡条不受羁，翠筠轻束最繁枝。",
            "未能隔绝蜂相见，一一花房似蜜脾。"
        ],
        "notes": "",
        "id": "9180a2e0aae85f1c37db41be0498f537"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 飞来峰",
        "preface": "",
        "paragraphs": [
            "突兀初惊倚碧空，翠岚仍与瑞烟重。",
            "吴侬莫作西来认，真是蓬莱第一峰。"
        ],
        "notes": "",
        "id": "cb2b2e5c2e94671832cd9a5159c1efdb"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 留云石",
        "preface": "",
        "paragraphs": [
            "白云何事苦留连，中有嵌空小洞天。",
            "却恐商岩要霖雨，因风时到日华边。"
        ],
        "notes": "",
        "id": "502c3bab947a0d64aa3be1e113954c5a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 宿雾石",
        "preface": "",
        "paragraphs": [
            "飞烟自遶龙楼驻，瑞气长随海日开。",
            "独有春风花上露，夜深多伴月明来。"
        ],
        "notes": "",
        "id": "a9174890a9901b5016d7a3c95cf5097d"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 辛夷坞",
        "preface": "",
        "paragraphs": [
            "山中常压早梅开，不待暄风暖景催。",
            "似与东君书造化，笔头春色最先来。"
        ],
        "notes": "",
        "id": "169f8e59f6921473f9815fb19e960942"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 橙坞",
        "preface": "",
        "paragraphs": [
            "磊磊金丸画不如，空蒙香雾几千株。",
            "应怜绿橘秋江上，却被人间唤木奴。"
        ],
        "notes": "",
        "id": "33cb4dad7590016e9548f5605256a90b"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 海棠川",
        "preface": "",
        "paragraphs": [
            "清明时候暖风吹，叶暗花明满目开。",
            "石在剑门犹北向，锦江春色亦须来。"
        ],
        "notes": "",
        "id": "a4f6dfb9baaca03582afcdd5acfa36e0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 仙李园",
        "preface": "",
        "paragraphs": [
            "亳社灵踪亘古存，混元龙蜕出风尘。",
            "移根更接蟠桃岭，结子开花万万春。"
        ],
        "notes": "",
        "id": "ef96ce86ee293701559e472c5fa1048e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 紫石壁",
        "preface": "",
        "paragraphs": [
            "没水攀萝琢马肝，赍持坚润出风湍。",
            "潜藩每恨端谿远，叠作山中峭绝看。"
        ],
        "notes": "",
        "id": "aeef77e7b3ef049267a159b21bdd6777"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 椒崖",
        "preface": "",
        "paragraphs": [
            "团枝红实见秋成，曾按方书合五行。",
            "不遣汉宫涂屋壁，此间吞饵得长生。"
        ],
        "notes": "",
        "id": "69b0b0ca43695d8e1325306e46bc0232"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 濯龙峡",
        "preface": "",
        "paragraphs": [
            "山束苍烟细路通，喷泉飞雨洒晴空。",
            "真龙岂许寻常见，故作云间饮涧虹。"
        ],
        "notes": "",
        "id": "8220e2c1b9eb644175ca64458e64e3ba"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 不老泉",
        "preface": "",
        "paragraphs": [
            "来从云窦不知远，涌出碧岩无暂停。",
            "花落莺啼春自晚，潺湲长得坐中听。"
        ],
        "notes": "",
        "id": "85f192f7d6837ddf3e4f8c4ad562e9a9"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 柳岸",
        "preface": "",
        "paragraphs": [
            "牵风拂水弄春柔，三月花飞满御楼。",
            "不似津亭供怅望，一生长得系龙舟。"
        ],
        "notes": "",
        "id": "24f75ddac40997380f7bca41f17f9fe5"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 栈路",
        "preface": "",
        "paragraphs": [
            "六丁开处只通秦，此地天临万国春。",
            "驻跸有时思叱驭，服劳王事爱忠臣。"
        ],
        "notes": "",
        "id": "503ab8f1c0bf35b7bcae0769bebad14a"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 药寮",
        "preface": "",
        "paragraphs": [
            "已闻颁朔向明堂，百草犹思一一尝。",
            "天意应怜民疾苦，欲跻仁寿佐平康。"
        ],
        "notes": "",
        "id": "a5dda8b2075e8a3c1505cb07538e5014"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 太素庵",
        "preface": "",
        "paragraphs": [
            "结草铺茅不用华，白云深处列仙家。",
            "萧骚风雨千竿竹，翠叶浓阴衬碧霞。"
        ],
        "notes": "",
        "id": "bce90376b871656da4bbd79abe81920e"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 祈真磴",
        "preface": "",
        "paragraphs": [
            "台上炉香袅翠烟，云间风驭已翩翩。",
            "吾皇奉道明灵降，惟德从来可动天。"
        ],
        "notes": "",
        "id": "6205bbb3144730c6e567aaf46153b5c0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 踯躅岿",
        "preface": "",
        "paragraphs": [
            "春风晓日乱晴霞，艳艳初开一岿花。",
            "疑是仙琴红玉轸，醉归遗在紫皇家。"
        ],
        "notes": "",
        "id": "007055cb39d659b6af0cb22f3084e469"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 山庄",
        "preface": "",
        "paragraphs": [
            "重崖置屋亦常关，下法龙眠小隐山。",
            "纵有青牛不耕稼，但闻犬吠白云间。"
        ],
        "notes": "",
        "id": "dc199e617951a853f24fe6455d046bb0"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 西庄",
        "preface": "",
        "paragraphs": [
            "低作柴扉短作篱，日晴鸡犬自熙熙。",
            "躬耕每以农为本，稼穑艰难旧亦知。"
        ],
        "notes": "",
        "id": "bae9de78ff32b1f533aafb8046dfc727"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 东西关",
        "preface": "",
        "paragraphs": [
            "天上人间自不同，故留关钥限西东。",
            "姓名若在黄金籍，日日朝元路自通。"
        ],
        "notes": "",
        "id": "a5176c0484dd0d086d0cfbe2e25e3a4f"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "艮岳百咏 敷春门",
        "preface": "",
        "paragraphs": [
            "帝力无私万国通，尚思寒谷待春风。",
            "欲将和气均天下，都在熙熙造化中。"
        ],
        "notes": "",
        "id": "93b90d5a7d56c6b48c2bfb208218a365"
    },
    {
        "author": "李质",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "古木愁撑月，危峰散堕江。"
        ],
        "notes": "",
        "id": "31596f2a83575c02645935653403b3f3"
    }
]