[
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "香城寺",
        "preface": "",
        "paragraphs": [
            "末行陶令里，早自惯舁篮。",
            "米市呼干许，香城访晋昙。",
            "神游青黛岳，诗到碧云庵。",
            "不管冲寒去，乘风破晓岚。"
        ],
        "notes": "",
        "id": "6f2268e01c48219faca1b094f5bd5668"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其一",
        "preface": "",
        "paragraphs": [
            "一曲初篙上水船，翠岚苍壁挟洄川。",
            "彩幢幔屋今何在，空有丹炉石鼎烟。"
        ],
        "notes": "",
        "id": "3f27bd2eec46a393506e203d21fdf2d3"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其二",
        "preface": "",
        "paragraphs": [
            "二曲崚嶒三石峰，当时秦女采芙蓉。",
            "至今汤沐临清泚，不作巫山十二重。"
        ],
        "notes": "",
        "id": "f9459af8c2d7721bfed24fad3178ec92"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其三",
        "preface": "",
        "paragraphs": [
            "三曲悬崖插匦船，春秋八百又千年。",
            "不知天地黄心木，控鹤仙人肯汝怜。"
        ],
        "notes": "",
        "id": "df947bc49818501d2a300d13cd40b208"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其四",
        "preface": "",
        "paragraphs": [
            "五曲云崖有许深，石门书屋著修林。",
            "堂堂不泯清风在，一片寒潭印我心。"
        ],
        "notes": "",
        "id": "19bb20fc36906617455849370ae756d5"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其五",
        "preface": "",
        "paragraphs": [
            "七曲催船快上滩，好山留与漫郎看。",
            "经行雪瀑仙屏下，恍记斋堂夜帐寒。"
        ],
        "notes": "",
        "id": "0b3b9b5460f303e66164c4f89864cb94"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其六",
        "preface": "",
        "paragraphs": [
            "八曲云山歛复开，长年倚棹立裴徊。",
            "俄然听得林间语，知道新村贳酒来。"
        ],
        "notes": "",
        "id": "e25ff01d5500d77f481f37d7889fdcdd"
    },
    {
        "author": "刘元刚",
        "dynasty": "宋",
        "type": "诗",
        "rhythmic": "",
        "title": "武夷九曲棹歌图  其七",
        "preface": "",
        "paragraphs": [
            "九曲遥岑更鬰然，板桥渔市引长川。",
            "唤回白马宾云梦，来看桑麻万里天。"
        ],
        "notes": "",
        "id": "54092d5a8db983d470ed18a8607b206c"
    }
]