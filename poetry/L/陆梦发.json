[
    {
        "author": "陆梦发",
        "dynasty": "宋",
        "type": "诗",
        "rhythmic": "",
        "title": "见梅杂兴",
        "preface": "",
        "paragraphs": [
            "人间谁是识梅真，弃实求花后世心。",
            "何似只如三代日，分甘投老万山深。",
            "寄来陆凯浑多事，说到林逋亦费吟。",
            "耿耿知音唯月在，无言相看古犹今。"
        ],
        "notes": "",
        "id": "d96640ac59268eab8d79c6cbebaa9ee1"
    },
    {
        "author": "陆梦发",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "城中忙失探梅期，初见僧窗一两枝。",
            "犹喜相逢那恨晚，故应更好半开时。",
            "今冬不雪何关事，值伴孤芳却欠伊。",
            "月落山空正幽独，慰存无酒且新诗。"
        ],
        "notes": "",
        "id": "7627b5c55e8d1a81d0c619ead5a77307"
    }
]