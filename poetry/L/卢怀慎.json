[
    {
        "author": "卢怀慎",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得还字",
        "preface": "",
        "paragraphs": [
            "时和素秋节，宸豫紫机关。",
            "鹤似闻琴至，人疑宴镐还。",
            "旷望临平野，潺湲俯瞑湾。",
            "无因酬大德，空此媿崇班。"
        ],
        "notes": "",
        "id": "6efe5d42008994e9cb19e14bf5d25ae2"
    },
    {
        "author": "卢怀慎",
        "dynasty": "唐",
        "type": "诗",
        "rhythmic": "",
        "title": "奉和圣制龙池篇",
        "preface": "",
        "paragraphs": [
            "代邸东南龙跃泉，清漪碧浪远浮天。",
            "楼台影就波中出，日月光疑镜里悬。",
            "雁沼洄流成舜海，龟书荐社应尧年。",
            "大川既济慙为楫，报德空思奉细涓。"
        ],
        "notes": "",
        "id": "d342636ed08a82b2eb1901845465237a"
    }
]