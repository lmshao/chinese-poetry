[
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "横吹曲辞 紫骝马",
        "preface": "",
        "paragraphs": [
            "争场看鬬鸡，白鼻紫䯄嘶。",
            "漳水春归晚，丛台日向低。",
            "歇鞍珠作汗，试劒玉如泥。",
            "为谢红梁燕，年年妾独栖。"
        ],
        "notes": "",
        "id": "73e37dcede31dd4bdfc01de6fd3f1f9b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "嫁得瞿塘贾，朝朝误妾期。",
            "早知潮有信，嫁与弄潮儿。"
        ],
        "notes": "",
        "id": "d38accb175747e86955d760ee99d51b2"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "相和歌辞 置酒行",
        "preface": "",
        "paragraphs": [
            "置酒命所欢，凭觞遂为戚。",
            "日往不再来，兹辰坐成昔。",
            "百龄非长久，五十将半百。",
            "胡为劳我形，已须还复白。",
            "西山鸾鹤顾，矫矫烟雾翮。",
            "明霞发金丹，阴洞潜水碧。",
            "安得凌风羽，崦嵫驻灵魄。",
            "兀然坐衰老，慙叹东陵柏。"
        ],
        "notes": "",
        "id": "dcc0962cfbb5033742780113c16719b9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "相和歌辞 从军有苦乐行",
        "preface": "",
        "paragraphs": [
            "劳者且勿歌，我欲送君觞。",
            "从军有苦乐，此曲乐未央。",
            "仆本居陇上，陇水断人肠。",
            "东过秦宫路，宫路入咸阳。",
            "时逢汉帝出，谏猎至长杨。",
            "讵驰游侠窟，非结少年场。",
            "一旦承嘉惠，轻命重恩光。",
            "秉笔参帷帟，从军至朔方。",
            "边地多阴风，草木自凄凉。",
            "断绝海云去，出没胡沙长。",
            "参差引雁翼，隐辚腾军装。",
            "劒文夜如水，马汗冻成霜。",
            "侠气五都少，矜功六郡良。",
            "山河起目前，睚眦死路傍。",
            "北逐驱獯虏，西临复旧疆。",
            "昔还赋余资，今出乃赢粮。",
            "一矢弢夏服，我弓不再张。",
            "寄言丈夫雄，苦乐身自当。"
        ],
        "notes": "",
        "id": "4a948dd3b18933afa011839c006d4c58"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "相和歌辞 宫怨",
        "preface": "",
        "paragraphs": [
            "露湿晴花宫殿香，月明歌吹在昭阳。",
            "似将海水添宫漏，共滴长门一夜长。"
        ],
        "notes": "",
        "id": "028eb978f9899b0b41aa2e7c9ddf59db"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲歌辞 汉宫少年行",
        "preface": "",
        "paragraphs": [
            "君不见上宫警夜营八屯，冬冬街鼓朝朱轩。",
            "玉阶霜仗拥未合，少年排入铜龙门。",
            "暗闻弦管九天上，宫漏沈沈清吹繁。",
            "才明走马绝驰道，呼鹰挟弹通缭垣。",
            "玉笼金琐养黄口，探雏取卵伴王孙。",
            "分曹六博快一掷，迎欢先意笑语喧。",
            "巧为柔媚学优孟，儒衣嬉戏冠沐猨。",
            "晚来香街经柳市，行过倡市宿桃根。",
            "相逢杯酒一言失，回朱点白闻至尊。",
            "金张许史伺颜色，王侯将相莫敢论。",
            "岂知人事无定势，朝欢暮戚如掌翻。",
            "椒房宠移子爱夺，一夕秋风生戾园。",
            "徒用黄金将买赋，宁知白玉暗成痕。",
            "持杯收水水已覆，徙薪避火火更燔。",
            "欲求四老张丞相，南山如天不可上。"
        ],
        "notes": "",
        "id": "37f4107e538e8d71d7eade179b7639f8"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲歌辞 轻薄篇",
        "preface": "",
        "paragraphs": [
            "豪不必驰千骑，雄不在垂双鞬。",
            "天生俊气自相逐，出与雕鹗同飞翻。",
            "朝行九衢不得意，下鞭走马城西原。",
            "忽闻燕雁一声去，回鞭挟弹平陵园。",
            "归来青楼曲未半，美人玉色当金尊。",
            "淮阴少年不相下，酒酣半笑倚市门。",
            "安知我有不平色，白日欲顾红尘昏。",
            "死生容易如反掌，得意失意由一言。",
            "少年但饮莫相问，此中报讐亦报恩。"
        ],
        "notes": "",
        "id": "ae413cc9d9f3f888bfdd76e1a396084c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲歌辞 游子吟",
        "preface": "",
        "paragraphs": [
            "女羞夫壻荡，客耻主人贱。",
            "遭遇同众流，低回愧相见。",
            "君非青铜镜，何事空照面？",
            "莫以衣上尘，不谓心如练。",
            "人生当荣盛，待士勿言倦。",
            "君看白日驰，何异弦上箭。"
        ],
        "notes": "",
        "id": "fe68d51fb04647dd8f8495595f17f0c9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离",
        "preface": "",
        "paragraphs": [
            "双劒欲别风凄然，雌沈水底雄上天。",
            "江回汉转两不见，云交雨合知何年。",
            "古来万事皆由命，何用临岐苦涕涟。"
        ],
        "notes": "",
        "id": "ba56a0fd0af184ec51ea0e4f1faa7a6e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲歌辞 鹧鸪词",
        "preface": "",
        "paragraphs": [
            "湘江斑竹枝，锦翼鹧鸪飞。",
            "处处湘云合，郎从何处归。"
        ],
        "notes": "",
        "id": "d4ffb9beccdf3ee4f730ea97d6562ba6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "从军有苦乐行",
        "preface": "",
        "paragraphs": [
            "劳者且莫歌，我欲送君觞。",
            "从军有苦乐，此曲乐未央。",
            "仆居在陇上，陇水断人肠。",
            "东过秦宫路，宫路入咸阳。",
            "时逢汉帝出，谏猎至长杨。",
            "讵驰游侠窟，非结少年场。",
            "一旦承嘉惠，轻身重恩光。",
            "秉笔参帷帟，从军至朔方。",
            "边地多阴风，草木自凄凉。",
            "断绝海云去，出没胡沙长。",
            "参差引雁翼，隐辚腾军装。",
            "劒文夜如水，马汗冻成霜。",
            "侠气五都少，矜功六郡良。",
            "山河起目前，睚眦死路傍。",
            "北逐驱獯虏，西临复旧疆。",
            "昔还赋余资，今出乃赢粮。",
            "一矢弢夏服，我弓不再张。",
            "寄语丈夫雄，苦乐身自当。"
        ],
        "notes": "",
        "id": "b3db4b68797ddeddbaa7706c8a07a6ed"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "登长城",
        "preface": "",
        "paragraphs": [
            "汉家今上郡，秦塞古长城。",
            "有日云长惨，无风沙自惊。",
            "当今圣天子，不战四夷平。"
        ],
        "notes": "",
        "id": "913b0b36f78a121506edca9f5a9c96a3"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "杂曲",
        "preface": "",
        "paragraphs": [
            "妾本蚕家女，不识贵门仪。",
            "藁砧持玉斧，交结五陵儿。",
            "十日或一见，九日在路岐。",
            "人生此夫壻，富贵欲何为。",
            "杨柳徒可折，南山不可移。",
            "妇人贵结发，宁有再嫁资。",
            "嫁女莫望高，女心愿所宜。",
            "宁从贱相守，不愿贵相离。",
            "蓝叶郁重重，蓝花若榴色。",
            "少妇归少年，华光自相得。",
            "谁言配君子，以奉百年身。",
            "有义即夫壻，无义还他人。",
            "爱如寒炉火，弃若秋风扇。",
            "山岳起面前，相看不相见。",
            "丈夫非小儿，何用强相知。",
            "不见朝生菌，易成还易衰。",
            "征客欲临路，居人还出门。",
            "北风河梁上，四野愁云繁。",
            "岂不恋我家，夫壻多感恩。",
            "前程有日月，勋绩在河源。",
            "少妇马前立，请君听一言。",
            "春至草亦生，谁能无别情。",
            "殷勤展心素，见新莫忘故。",
            "遥望孟门山，殷勤报君子。",
            "既为随阳雁，勿学西流水。",
            "尝闻生别离，悲莫悲于此。",
            "同器不同荣，堂下即千里。",
            "与君贫贱交，何异萍上水。",
            "托身天使然，同生复同死。"
        ],
        "notes": "",
        "id": "0f481574dcd50d839eedf2afbe845791"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送辽阳使还军",
        "preface": "",
        "paragraphs": [
            "征人歌且行，北上辽阳城。",
            "二月戎马息，悠悠边草生。",
            "青山出塞断，代地入云平。",
            "昔者匈奴战，多闻杀汉兵。",
            "平生报国愤，日夜角弓鸣。",
            "勉君万里去，勿使虏尘惊。"
        ],
        "notes": "",
        "id": "48d9a18592433120c06c9ce3835943a0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赋得早燕送别",
        "preface": "",
        "paragraphs": [
            "碧草缦如线，去来双[飞燕]。",
            "长门未有春，先入班姬殿。",
            "梁空绕不息，簷寒窥欲遍。",
            "今至随红萼，昔还悲素扇。",
            "一别与秋鸿，差池讵相见。"
        ],
        "notes": "",
        "id": "b5b3cf43a824997387386db8e395c63a"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "秋晚溪中寄怀大理齐司直",
        "preface": "",
        "paragraphs": [
            "凤翔属明代，羽翼文葳蕤。",
            "昆仑进琪树，飞舞下瑶池。",
            "振仪自西睠，东夏复分厘。",
            "国典唯平法，伊人方在斯。",
            "荒岳宁桁杨肃，芳辉兰玉滋。",
            "明质鹜高景，飘飖服缨绥。",
            "天寒清洛苑，秋夕白云司。",
            "况复空岩侧，苍苍幽桂期。",
            "岁寒坐流霰，山川犹别离。",
            "浩思凭尊酒，氛氲独含辞。"
        ],
        "notes": "",
        "id": "55b1caaaf9aef2f75f3a70ba7bc93fe7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "溪中月下寄杨子尉封亮",
        "preface": "",
        "paragraphs": [
            "蘅若夺幽色，衔思恍无悰。",
            "宵长霜雾多，岁晏淮海风。",
            "团团山中月，三五离夕同。",
            "露凝朱弦绝，觞至兰玉空。",
            "清光液流波，盛明难再逢。",
            "尝恐河汉远，坐窥烟景穷。",
            "小人谅处阴，君子树大功。",
            "永愿厉高翼，慰我丹桂丛。"
        ],
        "notes": "",
        "id": "2cf6900a3bf1104937d05f44b684bc28"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "春晚赋得余花落",
        "preface": "",
        "paragraphs": [
            "留春春竟去，春去花如此。",
            "蝶舞遶应稀，鸟惊飞讵已。",
            "衰红辞故萼，繁绿扶雕蕊。",
            "自委不胜愁，庭风那更起。"
        ],
        "notes": "",
        "id": "d580bae86307f4eef85d30ad0a4d281d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "闻亡友王七嘉禾寺得素琴",
        "preface": "",
        "paragraphs": [
            "故人惜此去，留琴明月前。",
            "今来我访旧，泪洒白云天。",
            "讵欲匣孤响，送君归夜泉。",
            "抚琴犹可绝，况此故无弦。",
            "何必雍门奏，然后泪潺湲。"
        ],
        "notes": "",
        "id": "ac76048b5b9966c9c55028c52e4f679a"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "校书郎杨凝往年以古镜贶别今追赠以诗",
        "preface": "",
        "paragraphs": [
            "明镜出匣时，明如云间月。",
            "一别青春鉴，回光照华髪。",
            "美人昔自爱，鞶带手中结。",
            "愿以三五期，经天无玷缺。"
        ],
        "notes": "",
        "id": "99f53ef0932243422d6a1bad021aaf0f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "置酒行",
        "preface": "",
        "paragraphs": [
            "置酒命所欢，凭觞遂为戚。",
            "日往不再来，兹辰坐成昔。",
            "百龄非久长，五十将半百。",
            "胡为劳我形，已须还复白。",
            "西山鸾鹤群，矫矫烟雾翮。",
            "明霞发金丹，阴洞潜水碧。",
            "安得凌风羽，崦嵫驻灵魄。",
            "无然坐衰老，慙叹东陵柏。"
        ],
        "notes": "",
        "id": "dcc0962cfbb5033742780113c16719b9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "长社窦明府宅夜送王屋道士常究子",
        "preface": "",
        "paragraphs": [
            "旦随三鸟去，羽节凌霞光。",
            "暮与双凫宿，云车下紫阳。",
            "天坛临月近，洞水出山长。",
            "海峤年年别，丘陵徒自伤。"
        ],
        "notes": "",
        "id": "82375af789fb2ff5af56fa24c7c1fc77"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "观回军三韵",
        "preface": "",
        "paragraphs": [
            "行行上陇头，陇月暗悠悠。",
            "万里将军没，回旌陇戍秋。",
            "谁令呜咽水，重入故营流。"
        ],
        "notes": "",
        "id": "311096bcca6803a0734a0db1dd2a106f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "华山南庙",
        "preface": "",
        "paragraphs": [
            "阴山临古道，古庙闭山碧。",
            "落日春草中，搴芳荐瑶席。",
            "明灵达精意，髣髴如不隔。",
            "岩雨神降时，回飙入松栢。",
            "常闻坑儒后，此地返秦璧。",
            "自古害忠良，神其辅宗祏。"
        ],
        "notes": "",
        "id": "100bd457f21e7e8d1e591170e8e0d0ad"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "喜邢校书远至对雨同赋远晚饭阮返五韵",
        "preface": "",
        "paragraphs": [
            "雀噪空城阴，木衰羇思远。",
            "已蔽青山望，徒悲白云晚。",
            "别离千里风，雨中同一饭。",
            "开径说逢康，临觞方接阮。",
            "旅宦竟何如，劳飞思自返。"
        ],
        "notes": "",
        "id": "abf5d14ad1e767107e970d88e26170e6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "城西竹园送裴佶王达",
        "preface": "",
        "paragraphs": [
            "葳蕤凌风竹，寂寞离人觞。",
            "怆怀非外至，沈郁自中肠。",
            "远行从此始，别袂重凄霜。"
        ],
        "notes": "",
        "id": "fef50c6410a495fe9b238a8ce8ceae7b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "月下喜邢校书至自洛",
        "preface": "",
        "paragraphs": [
            "天河夜未央，漫漫复苍苍。",
            "重君远行至，及此明目光。",
            "华星暎衰柳，暗水入寒塘。",
            "客心定何似，余欢方自长。"
        ],
        "notes": "",
        "id": "f2fe6a2cfda4eab530b749876d601d1f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "北至太原",
        "preface": "",
        "paragraphs": [
            "炎祚昔昏替，皇基此郁盘。",
            "玄命久已集，抚运良乃艰。",
            "南阨羊肠险，北走雁门寒。",
            "始于一戎定，垂此亿世安。",
            "唐风本忧思，王业寔艰难。",
            "中历虽横溃，天纪未可干。",
            "圣明所兴国，灵岳固不殚。",
            "咄咄薄游客，斯言殊不刊。"
        ],
        "notes": "",
        "id": "3ba4a2c4bbc8bbca736412fd1926a7ce"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "入华山访隐者经仙人石坛",
        "preface": "",
        "paragraphs": [
            "三考四岳下，官曹少休沐。",
            "久负青山诺，今还获所欲。",
            "尝闻玉清洞，金简受玄箓。",
            "夙驾升天行，云游恣霞宿。",
            "平明矫轻策，扪石入空曲。",
            "仙人古石坛，苔遶青瑶局。",
            "阳桂凌烟紫，阴萝冒水绿。",
            "隔世闻丹经，悬泉注明玉。",
            "前惊羽人会，白日天居肃。",
            "问我将致辞，笑之自相目。",
            "竦身云遂起，仰见双白鹄。",
            "堕其一纸书，文字类鸟足。",
            "视之了不识，三返又三复。",
            "归来问方士，举世莫解读。",
            "何必若蜉蝣，然后为跼促。",
            "鄙哉宦游子，身志俱降辱。",
            "再往不及期，劳歌叩山木。"
        ],
        "notes": "",
        "id": "59a79cf088597661401f64c7dddc64d2"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "罢镜",
        "preface": "",
        "paragraphs": [
            "手中青铜镜，照我少年时。",
            "衰飒一如此，清光难复持。",
            "欲令孤月掩，从遣半心疑。",
            "纵使逢人见，犹胜自见悲。"
        ],
        "notes": "",
        "id": "4140de542d9afc2d00cb177766ae77fc"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "华阴东泉同张处士诣藏律师兼简县内同官因寄齐中书",
        "preface": "",
        "paragraphs": [
            "苍崖抱寒泉，沦照洞金碧。",
            "潜鳞孕明晦，山灵閟幽赜。",
            "前峰何其诡，万变穷日夕。",
            "松老风易悲，山秋云更白。",
            "故人邑中吏，五里仙雾隔。",
            "美质简琼瑶，英声铿金石。",
            "烦君竟相问，问我此何适。",
            "我因赞时理，书寄西飞翮。",
            "哲匠熙百工，日月被光泽。",
            "大国本多士，荆岑无遗璧。",
            "高网弥八纮，皇图明四辟。",
            "群材既兼畅，顾我在草泽。",
            "贵无身外名，贱有区中役。",
            "忽忽百龄内，殷殷千虑迫。",
            "人生已如寄，在寄复为客。",
            "旧国不得归，风尘满阡陌。"
        ],
        "notes": "",
        "id": "c7411016853e78f2fd039f4d2330ecc0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "答郭黄中孤云首章见赠",
        "preface": "",
        "paragraphs": [
            "孤云生西北，从风东南飘。",
            "帝乡日已远，苍梧无还飙。",
            "已矣玄凤叹，严霜集灵苕。",
            "君其勉我怀，岁暮孰不雕。"
        ],
        "notes": "",
        "id": "690ef040708aed026867ae77c9a797b0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "合源溪期张计不至",
        "preface": "",
        "paragraphs": [
            "霜露肃时序，缅然方独寻。",
            "暗溪迟仙侣，寒涧闻松禽。",
            "寂历兹夜永，清明秋序深。",
            "微波澹澄夕，烟景含虚林。",
            "素志久沦否，幽怀方自吟。"
        ],
        "notes": "",
        "id": "e1f445829fac586208cf71263c42821d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "竹溪",
        "preface": "",
        "paragraphs": [
            "访竹越云崖，即林若溪绝。",
            "宁知修干下，漠漠秋苔洁。",
            "清光溢空曲，茂色临幽澈。",
            "采摘愧芳鲜，奉君岁暮节。"
        ],
        "notes": "",
        "id": "fab8fc8c055b5fe9d88d0cd95360b3f6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送诸曁王主簿之任",
        "preface": "",
        "paragraphs": [
            "别愁已万绪，离曲方三奏。",
            "远宦一辞乡，南天异风候。",
            "秦城岁芳老，越国春山秀。",
            "落日望寒涛，公门闭清昼。",
            "何用慰相思，裁书寄关右。"
        ],
        "notes": "",
        "id": "1fae9f5a050b1c74e65d6e785aabe811"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "罢秩后入华山采茯苓逢道者",
        "preface": "",
        "paragraphs": [
            "委绶来名山，观奇恣所停。",
            "山中若有闻，言此不死庭。",
            "遂逢五老人，一谓西岳灵。",
            "或闻樵人语，飞去入昴星。",
            "授我出云路，苍然凌石屏。",
            "视之有文字，乃古黄庭经。",
            "左右长松列，动摇风露零。",
            "上蟠千年枝，阴虬负青冥。",
            "下结九秋霰，流膏为茯苓。",
            "取之砂石间，异若龟鹤形。",
            "况闻秦宫女，华发变已青。",
            "有如上帝心，与我千万龄。",
            "始疑有仙骨，炼魂可永宁。",
            "何事逐豪游，饮啄以膻腥。",
            "神物亦自閟，风雷护此扃。",
            "欲传山中宝，回策忽已暝。",
            "乃悲世上人，求醒终不醒。"
        ],
        "notes": "",
        "id": "3ccd4bc5d68f9a97b217c42d495449f0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "自朔方还与郑式瞻崔称郑子周岑赞同会法云寺三门避暑",
        "preface": "",
        "paragraphs": [
            "予本疎放士，朅来非外矫。",
            "误落边尘中，爱山见山少。",
            "始投清凉宇，门值烟岫表。",
            "参差互明灭，彩翠竟昏晓。",
            "泠泠远风来，过此群木杪。",
            "英英二三彦，襟旷去烦扰。",
            "游川出潜鱼，息阴倦飞鸟。",
            "徇物不可穷，唯于此心了。"
        ],
        "notes": "",
        "id": "cbb966b61ec0410a09f3d79f331071db"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "来从窦车骑行",
        "preface": "",
        "paragraphs": [
            "束发逢世屯，怀恩抱明义。",
            "读书良有感，学劒慙非智。",
            "遂别鲁诸生，来从窦车骑。",
            "追兵赴边急，络马黄金辔。",
            "出入燕南陲，由来重意气。",
            "自经臯兰战，又破楼烦地。",
            "西北护三边，东南留一尉。",
            "时过歘如云，参差不自意。",
            "将军失恩泽，万事从此异。",
            "置酒高台上，薄暮秋风至。",
            "长戟与我归，归来同弃置。",
            "自酌还自饮，非名又非利。",
            "歌出易水寒，琴下雍门泪。",
            "出逢平乐旧，言在天阶侍。",
            "问我从军苦，自陈少年贵。",
            "丈夫交四海，徒论身自致。",
            "汉将不封侯，苏卿劳远使。",
            "今我终此曲，此曲诚不易。",
            "贵人难识心，何由知忌讳。"
        ],
        "notes": "",
        "id": "881a2b6309494a189a01c5bc2200f9be"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜发军中",
        "preface": "",
        "paragraphs": [
            "边马枥上惊，雄劒匣中鸣。",
            "半夜军书致，匈奴寇六城。",
            "中坚分暗阵，太乙起神兵。",
            "出没风云合，苍黄豺虎争。",
            "今日边庭战，缘赏不缘名。"
        ],
        "notes": "",
        "id": "3670cf8cebd5768d955faf07a7a78925"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "将赴朔方早发汉武泉",
        "preface": "",
        "paragraphs": [
            "弭盖出故关，穷秋首边路。",
            "问我此何为，平生重一顾。",
            "风吹山下草，系马河边树。",
            "奉役良有期，回瞻终未屡。",
            "去乡幸未远，戎衣今已故。",
            "岂惟幽朔寒，念我机中素。",
            "去矣勿复言，所酬知音遇。"
        ],
        "notes": "",
        "id": "1c8b90aeda028f741f5e79082ebbe77c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "城傍少年",
        "preface": "",
        "paragraphs": [
            "长生边城傍，出身事弓马。",
            "少年有胆气，独猎阴山下。",
            "偶与匈奴逢，曾擒射雕者。",
            "名悬壮士籍，请君少相假。"
        ],
        "notes": "",
        "id": "a19319008c495e10ae03df189770593a"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "游子吟",
        "preface": "",
        "paragraphs": [
            "女羞夫壻薄，客耻主人贱。",
            "遭遇同众流，低回媿相见。",
            "君非青铜镜，何事空照面。",
            "莫以衣上尘，不谓心如练。",
            "人生当荣盛，待士勿言倦。",
            "君看白日驰，何异弦上箭。"
        ],
        "notes": "",
        "id": "2ff5b1c8929e4e6be3df3884565c2baa"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "饮马歌",
        "preface": "",
        "paragraphs": [
            "百马饮一泉，一马争上游。",
            "一马喷成泥，百马饮浊流。",
            "上有沧浪客，对之空叹息。",
            "自顾缨上尘，裴回终日夕。",
            "为问泉上翁，何时见沙石。"
        ],
        "notes": "",
        "id": "08473457b68f13e5ac54c44c945c4bcf"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "莲塘驿",
        "preface": "",
        "paragraphs": [
            "五月渡淮水，南行遶山陂。",
            "江村远鸡应，竹里闻缲丝。",
            "楚女肌发美，莲塘烟露滋。",
            "菱花覆碧渚，黄鸟双飞时。",
            "渺渺溯洄远，凭风托微词。",
            "斜光动流睇，此意难自持。",
            "女歌本轻艳，客行多怨思。",
            "女萝蒙幽蔓，拟上青桐枝。"
        ],
        "notes": "",
        "id": "e0af485e07c8a923a7b6c2419a60606e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "五城道中",
        "preface": "",
        "paragraphs": [
            "金铙随玉节，落日河边路。",
            "沙鸣后骑来，雁起前军度。",
            "五城鸣斥堠，三秦新召募。",
            "天寒白登道，塞浊阴山雾。",
            "仍闻旧兵老，尚在乌兰戍。",
            "笳箫汉思繁，旌旗边色故。",
            "寝兴倦弓甲，勤役伤风露。",
            "来远赏不行，锋交勋乃茂。",
            "未知朔方道，何年罢兵赋。"
        ],
        "notes": "",
        "id": "86272f79da0b145a71a430f61ba6ddca"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "与王楚同登青龙寺上方",
        "preface": "",
        "paragraphs": [
            "连冈出古寺，流睇移芳䜩。",
            "鸟没汉诸陵，草平秦故殿。",
            "摇光浅深树，拂木参差燕。",
            "春心断易迷，远目伤难徧。",
            "壮日各轻年，暮年方自见。"
        ],
        "notes": "",
        "id": "b947700a09fca908e5c4222ffcfe2c0f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "登夏州城观送行人赋得六州胡儿歌",
        "preface": "",
        "paragraphs": [
            "六州胡儿六蕃语，十岁骑羊逐沙鼠。",
            "沙头牧马孤雁飞，汉军游骑貂锦衣。",
            "云中征戍三千里，今日征行何岁归。",
            "无定河边数株柳，共送行人一杯酒。",
            "胡儿起作和蕃歌，齐唱呜呜尽垂手。",
            "心知旧国西州远，西向胡天望乡久。",
            "回头忽作异方声，一声回尽征人首。",
            "蕃音虏曲一难分，似说边情向塞云。",
            "故国关山无限路，风沙满眼堪断魂。",
            "不见天边青作冢，古来愁杀汉昭君。"
        ],
        "notes": "",
        "id": "d7253ceea57339c0a2cded61efc818df"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "从军夜次六胡北饮马磨劒石为祝殇辞",
        "preface": "",
        "paragraphs": [
            "我行空碛，见沙之磷磷，与草之幂幂。",
            "半没胡儿磨劒石，当时洗劒血成川。",
            "至今草与沙皆赤，我因扣石问以言。",
            "水流呜咽幽草根，君宁独不怪阴燐。",
            "吹火荧荧又为碧，有鸟自称蜀帝魂。",
            "南人伐竹湘山下，交根接叶满泪痕。",
            "请君先问湘江水，然我此恨乃可论。",
            "秦亡汉绝三十国，关山战死知何极。",
            "风飘雨洒水自流，此中有冤消不得。",
            "为之弹劒作哀吟，风沙四起云沈沈。",
            "满营战马嘶欲尽，毕昴不见胡天阴。",
            "东征曾吊长平苦，往往睛明独风雨。",
            "年移代去感精魂，空山月暗闻鼙鼓。",
            "秦坑赵卒四十万，未若格鬬伤戎虏。",
            "圣君破胡为六州，六州又尽为胡丘。",
            "韩公三城断胡路，汉甲百万屯边秋。",
            "乃分司空授朔土，拥以玉节临诸侯。",
            "汉为一雪万世讐，我今抽刀勒劒石，告尔万世为唐休。",
            "又闻招魂有美酒，为我浇酒祝东流。",
            "殇为魂兮，可以归还故乡些。",
            "沙场地无人兮，尔独不可以久留。"
        ],
        "notes": "",
        "id": "56b29b7c083c65fcdacf617fb2ae71ba"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "登天坛夜见海",
        "preface": "",
        "paragraphs": [
            "朝游碧峰三十六，夜上天坛月边宿。",
            "仙人携我搴玉英，坛上夜半东方明。",
            "僊钟撞撞近海日，海中离离三山出。",
            "霞梯赤城遥可分，霓旌绛节倚彤云。",
            "八鸾五凤纷在御，王母欲上朝元君。",
            "群仙指此为我说，几见尘飞沧海竭。",
            "竦身别我期丹宫，空山处处遗清风。",
            "九州下视杳未旦，一半浮生皆梦中。",
            "始知武皇求不死，去逐瀛洲羡门子。"
        ],
        "notes": "",
        "id": "3b3bb2680d706b13fd237e3a91bf4701"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "大礼毕皇帝御丹凤门改元建中大赦",
        "preface": "",
        "paragraphs": [
            "大明曈曈天地分，六龙负日升天门。",
            "凤凰飞来衔帝箓，言我万代金皇孙。",
            "灵鸡鼓舞承天赦，高翔百尺垂朱幡。",
            "宸居穆清受天历，建中甲子合上元。",
            "昊穹景命即已至，王事乃可酬乾坤。",
            "升中告成答玄贶，泥金检玉昭鸿恩。",
            "云亭之事略可记，七十二君宁独尊。",
            "小臣欲上封禅表，久而未就归文园。"
        ],
        "notes": "",
        "id": "2ae0864a665866ea907b7d17d1bf7474"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "轻薄篇",
        "preface": "",
        "paragraphs": [
            "豪不必驰千骑，雄不在垂双鞬。",
            "天生俊气自相逐，出与雕鹗同飞翻。",
            "朝行九衢不得意，下鞭走马城西原。",
            "忽闻燕雁一声去，回鞍挟弹平陵园。",
            "归来青楼曲未半，美人玉色当金尊。",
            "淮阴少年不相下，酒酣半笑倚市门。",
            "安知我有不平色，白日欲落红尘昏。",
            "死生容易如反掌，得意失意由一言。",
            "少年但饮莫相问，此中报讐亦报恩。"
        ],
        "notes": "",
        "id": "ae413cc9d9f3f888bfdd76e1a396084c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "野田行",
        "preface": "",
        "paragraphs": [
            "日没出古城，野田何茫茫。",
            "寒狐啸青冢，鬼火烧白杨。",
            "昔人未为泉下客，行到此中曾断肠。"
        ],
        "notes": "",
        "id": "228f06ff53ed153597af3f1257579117"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "古别离",
        "preface": "",
        "paragraphs": [
            "双劒欲别风凄然，雌沈水底雄上天。",
            "江回汉转两不见，云交雨合知何年。",
            "古来万事皆由命，何用临岐苦涕涟。"
        ],
        "notes": "",
        "id": "ba56a0fd0af184ec51ea0e4f1faa7a6e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "效古促促曲为河上思妇作",
        "preface": "",
        "paragraphs": [
            "促促何促促，黄河九回曲。",
            "嫁与棹船郎，空床将影宿。",
            "不道君心不如石，那教妾貌长如玉。"
        ],
        "notes": "",
        "id": "1179852fc141440c67401b85eac12743"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "汉宫少年行",
        "preface": "",
        "paragraphs": [
            "君不见上宫警夜营八屯，冬冬街鼓朝朱轩。",
            "玉堦霜仗拥未合，少年排入铜龙门。",
            "暗闻弦管九天上，宫漏沈沈清吹繁。",
            "平明走马绝驰道，呼鹰挟弹通缭垣。",
            "玉笼金锁养黄口，探雏取卵伴王孙。",
            "分曹陆博快一掷，迎欢先意笑语喧。",
            "巧为柔媚学优孟，儒衣嬉戏冠沐猿。",
            "晚来香街经柳市，行过倡舍宿桃根。",
            "相逢杯酒一言失，回朱点白闻至尊。",
            "金张许史伺颜色，王侯将相莫敢论。",
            "岂知人事无定势，朝欢暮戚如掌翻。",
            "椒房宠移子爱夺，一夕秋风生戾园。",
            "徒用黄金将买赋，宁知白玉暗成痕。",
            "持杯收水水已覆，徙薪避火火更燔。",
            "欲求四老张丞相，南山如天不可上。"
        ],
        "notes": "",
        "id": "37f4107e538e8d71d7eade179b7639f8"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "竹窗闻风寄苗发司空曙",
        "preface": "",
        "paragraphs": [
            "微风惊暮坐，临牖思悠哉。",
            "开门复动竹，疑是故人来。",
            "时滴枝上露，稍沾堦下苔。",
            "何当一入幌，为拂绿琴埃。"
        ],
        "notes": "",
        "id": "4d03903f853f4b4baeef9acb229b3fdb"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赋得垣衣",
        "preface": "",
        "paragraphs": [
            "漠漠复霏霏，为君垣上衣。",
            "昭阳辇下草，应笑此生非。",
            "掩蔼青春去，苍茫白露稀。",
            "犹胜萍逐水，流浪不相依。"
        ],
        "notes": "",
        "id": "cf218b50961087dfcc2d869a38cead8e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送人流贬",
        "preface": "",
        "paragraphs": [
            "汉章虽约法，秦律已除名。",
            "谤远人多惑，官微不自明。",
            "霜风先独树，瘴雨失荒城。",
            "畴昔长沙事，三年召贾生。"
        ],
        "notes": "",
        "id": "3b2904ae72347118fe28d3d3ca306477"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送人南归",
        "preface": "",
        "paragraphs": [
            "人言下江疾，君道下江迟。",
            "五月江路恶，南风惊浪时。",
            "应知近家喜，还有异乡悲。",
            "无奈孤舟夕，山歌闻竹枝。"
        ],
        "notes": "",
        "id": "e1b8c166941f8825577f6b9593871ce8"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "水亭夜坐赋得晓雾",
        "preface": "",
        "paragraphs": [
            "月落寒雾起，沈思浩通川。",
            "宿禽啭木散，山泽一苍然。",
            "漠漠沙上路，沄沄洲外田。",
            "犹当依远树，断续欲穷天。"
        ],
        "notes": "",
        "id": "fb6beca705e3e3f8ab314b7af256e1d9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送常曾侍御使西蕃寄题西川",
        "preface": "",
        "paragraphs": [
            "凉王宫殿尽，芜没陇云西。",
            "今日闻君使，雄心逐鼓鼙。",
            "行当收汉垒，直可取蒲泥。",
            "旧国无由到，烦君下马题。"
        ],
        "notes": "",
        "id": "77661a1e99ef45a57c32f90d501b34ae"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "入南山至全师兰若",
        "preface": "",
        "paragraphs": [
            "木陨水归壑，寂然无念心。",
            "南行有真子，被褐息山阴。",
            "石路瑶草散，松门寒景深。",
            "吾师亦何爱，自起定中吟。"
        ],
        "notes": "",
        "id": "254b4a5f92a993d5afd648277b7c0bc1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送韩将军还边",
        "preface": "",
        "paragraphs": [
            "白马羽林儿，扬鞭薄暮时。",
            "独将轻骑出，暗与伏兵期。",
            "雨雪移军远，旌旗上垅迟。",
            "圣心戎寄重，未许让恩私。"
        ],
        "notes": "",
        "id": "55b8a159a8ba8b575e44e61ab0e5a7b7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "晚春卧病喜振上人见访",
        "preface": "",
        "paragraphs": [
            "卧床如旧日，窥户易伤春。",
            "灵寿扶衰力，芭蕉对病身。",
            "道心空寂寞，时物自芳新。",
            "旦夕谁相访，唯当摄上人。"
        ],
        "notes": "",
        "id": "69067a0457ccb103851e8297559aa022"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "春行",
        "preface": "",
        "paragraphs": [
            "侍臣朝谒罢，戚里自相过。",
            "落日青丝骑，春风白纻歌。",
            "恩承三殿近，猎向五陵多。",
            "归路南桥望，垂杨拂细波。"
        ],
        "notes": "",
        "id": "0ee97bb88cdd70b45434b1ae57195be3"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "洛阳河亭奉酬留守群公追送",
        "preface": "",
        "paragraphs": [
            "离亭饯落晖，腊酒减春衣。",
            "岁晚烟霞重，川寒云树微。",
            "戎装千里至，旧路十年归。",
            "还似汀洲雁，相逢又背飞。"
        ],
        "notes": "",
        "id": "3a91d91ca1077e3dfb90512b623f0e08"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "寻纪道士偶会诸叟",
        "preface": "",
        "paragraphs": [
            "山阴寻道士，暎竹羽衣新。",
            "侍坐双童子，陪游五老人。",
            "水花松下静，坛草雪中春。",
            "见说桃源洞，如今犹避秦。"
        ],
        "notes": "",
        "id": "650ccb03b7e1758d805ca4d57c353a39"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "同萧炼师宿太乙庙",
        "preface": "",
        "paragraphs": [
            "微月空山曙，春祠谒少君。",
            "落花坛上拂，流水洞中闻。",
            "酒引芝童奠，香余桂子焚。",
            "鹤飞将羽节，遥向赤城分。"
        ],
        "notes": "",
        "id": "0cfaad8df0eaded791a4c261d561acf7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送同落第者东归",
        "preface": "",
        "paragraphs": [
            "东门有行客，落日满前山。",
            "圣代谁知者，沧洲今独还。",
            "片云归海暮，流水背城闲。",
            "余亦依嵩颍，松花深闭关。"
        ],
        "notes": "",
        "id": "27ad31f54b57a08a31e0b1902b1b4b13"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送柳判官赴振武",
        "preface": "",
        "paragraphs": [
            "边庭汉仪重，旌甲似云中。",
            "虏地山川壮，单于鼓角雄。",
            "关寒塞榆落，月白胡天风。",
            "君逐嫖姚将，麒麟有战功。"
        ],
        "notes": "",
        "id": "f52886e2a19831b0a2ecae9303cd81ea"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "述怀寄衡州令狐相公",
        "preface": "",
        "paragraphs": [
            "调元方翼圣，轩盖忽言东。",
            "道以中枢密，心将外理同。",
            "白头生远浪，丹叶下高枫。",
            "江上萧疎雨，何人对谢公。"
        ],
        "notes": "",
        "id": "b48419f812ad95663b5c9ff1043a7607"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "喜入兰陵望紫阁峰呈宣上人",
        "preface": "",
        "paragraphs": [
            "薙草开三径，巢林喜一枝。",
            "地宽留种竹，泉浅欲开池。",
            "紫阁当疎牖，青松入坏篱。",
            "从今安僻陋，萧相是吾师。"
        ],
        "notes": "",
        "id": "3ed517931940c774003a9b3cd4ff6f17"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "喜见外弟又言别",
        "preface": "",
        "paragraphs": [
            "十年离乱后，长大一相逢。",
            "问姓惊初见，称名忆旧容。",
            "别来沧海事，语罢暮天钟。",
            "明日巴陵道，秋山又几重。"
        ],
        "notes": "",
        "id": "9fa6d4927f5d63b8709d7aa60228637c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "立春日宁州行营因赋朔风吹飞雪",
        "preface": "",
        "paragraphs": [
            "边声日夜合，朔风惊复来。",
            "龙山不可望，千里一裴回。",
            "捐扇破谁执，素纨轻欲裁。",
            "非时妬桃李，自是舞阳台。"
        ],
        "notes": "",
        "id": "d8b6454b37e9dcfca63a3bbb67f2e297"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "献刘济",
        "preface": "",
        "paragraphs": [
            "草绿古燕州，莺声引独游。",
            "雁归天北畔，春尽海西头。",
            "向日花偏落，驰年水自流。",
            "感恩知有地，不上望京楼。"
        ],
        "notes": "",
        "id": "9a03f7ed5289bd21eca57c3a8121b6f6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "哭柏岩禅师",
        "preface": "",
        "paragraphs": [
            "遍与傍人别，临终尽不愁。",
            "影堂谁为扫，坐塔自看修。",
            "白日钟边晚，青苔钵上秋。",
            "天涯禅弟子，空到柏岩游。"
        ],
        "notes": "",
        "id": "2094ff2550434f906872d911474aafcb"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赴邠宁留别",
        "preface": "",
        "paragraphs": [
            "身承汉飞将，束发即言兵。",
            "侠少何相问，从来事不平。",
            "黄云断朔吹，白雪拥沙城。",
            "幸应边书募，横戈会取名。"
        ],
        "notes": "",
        "id": "2b73b731588cd248c31252db62adcc1c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "紫骝马",
        "preface": "",
        "paragraphs": [
            "争场看鬬鸡，白鼻紫骝嘶。",
            "漳水春闺晚，丛台日向低。",
            "歇鞍珠作汗，试劒玉如泥。",
            "为谢红梁燕，年年妾独栖。"
        ],
        "notes": "",
        "id": "9397477e685ceba2b8d2c6a1a9b980b2"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜上受降城闻笛",
        "preface": "",
        "paragraphs": [
            "入夜思归切，笛声清更哀。",
            "愁人不愿听，自到枕前来。",
            "风起塞云断，夜深关月开。",
            "平明独惆怅，落尽一庭梅。"
        ],
        "notes": "",
        "id": "eb91a1e4ce5b3cb1908692b8845a43d6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "同崔邠登鹳雀楼",
        "preface": "",
        "paragraphs": [
            "鹳雀楼西百尺樯，汀洲云树共茫茫。",
            "汉家箫鼓空流水，魏国山河半夕阳。",
            "事去千年犹恨速，愁来一日即为长。",
            "风烟倂起思归望，远目非春亦自伤。"
        ],
        "notes": "",
        "id": "b1689fa6bcfc45be14f28449be18c0da"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "奉酬崔员外副使携琴宿使院见示",
        "preface": "",
        "paragraphs": [
            "忽闻此夜携琴宿，遂叹常时尘吏喧。",
            "庭木已衰空月亮，城砧自急对霜繁。",
            "犹持副节留军府，未荐高词直掖垣。",
            "谁问南飞长绕树，官微同在谢公门。"
        ],
        "notes": "",
        "id": "8a1576fc2d9bbfa6a9ec1f565c93494e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送贾校书东归寄振上人",
        "preface": "",
        "paragraphs": [
            "北风吹雁数声悲，况指前林是别时。",
            "秋草不堪频送远，白云何处更相期。",
            "山随匹马行看暮，路入寒城独去迟。",
            "为向东州故人道，江淹已拟惠休诗。"
        ],
        "notes": "",
        "id": "3c5a5b1ea1396cff589cccd97cb34f38"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "过马嵬二首 一",
        "preface": "",
        "paragraphs": [
            "路至墙垣问樵者，顾予云是太真宫。",
            "太真血染马蹄尽，朱阁影随天际空。",
            "丹壑不闻歌吹夜，玉堦唯有薜萝风。",
            "世人莫重霓裳曲，曾致干戈是此中。"
        ],
        "notes": "",
        "id": "0115a90d7b9aae6f6fd853eb18e2d32d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "过马嵬二首 二",
        "preface": "",
        "paragraphs": [
            "金甲银旌尽已回，苍茫罗袖隔风埃。",
            "浓香犹自随鸾辂，恨魄无由离马嵬。",
            "南内真人悲帐殿，东溟方士问蓬莱。",
            "唯留坡畔弯环月，时送残辉入夜台。"
        ],
        "notes": "",
        "id": "deb3ceb644dbc81fff3c864b2aea6e7b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "盐州过胡儿饮马泉",
        "preface": "",
        "paragraphs": [
            "绿杨著水草如烟，旧是胡儿饮马泉。",
            "几处吹笳明月夜，何人倚劒白云天。",
            "从来冻合关山路，今日分流汉使前。",
            "莫遣行人照容鬓，恐惊憔悴入新年。"
        ],
        "notes": "",
        "id": "2c7342c32524bc4eb3bd03bfbec62874"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "宿冯翊夜雨赠主人",
        "preface": "",
        "paragraphs": [
            "危心惊夜雨，起望漫悠悠。",
            "气耿残灯暗，声繁高树秋。",
            "凉轩辞夏扇，风幌揽轻裯。",
            "思绪蓬初断，归期燕暂留。",
            "关山蔼已失，脸泪逬难收。",
            "赖君时一笑，方能解四愁。"
        ],
        "notes": "",
        "id": "10e19b8dd40472889742e26f1f74a3fb"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送襄阳李尚书",
        "preface": "",
        "paragraphs": [
            "天寒发梅柳，忆昔到襄州。",
            "树暖然红烛，江清展碧油。",
            "风烟临岘首，云水接昭丘。",
            "俗尚春秋学，词称文选楼。",
            "都门送旌节，符竹领诸侯。",
            "汉沔分戎寄，黎元减圣忧。",
            "时追山简兴，本自习家流。",
            "莫废思康乐，诗情满沃洲。"
        ],
        "notes": "",
        "id": "00a82b084d1d0867a05398721facf98f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "春日晋祠同声会集得疎字韵",
        "preface": "",
        "paragraphs": [
            "风壤瞻唐本，山祠阅晋余。",
            "水亭开帟幕，岩榭引簪裾。",
            "地绿苔犹少，林黄柳尚疎。",
            "菱苕生皎镜，金碧照澄虚。",
            "翰苑声何旧，宾筵醉止初。",
            "中州有辽雁，好为系边书。"
        ],
        "notes": "",
        "id": "6a518848a822d2a6e62938110a8c412b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "再赴渭北使府留别",
        "preface": "",
        "paragraphs": [
            "结发逐鸣鼙，连兵追谷蠡。",
            "山川搜伏虏，铠甲被重犀。",
            "故府旌旗在，新军羽校齐。",
            "报恩身未死，识路马还嘶。",
            "列嶂高烽举，当营太白低。",
            "平戎七尺劒，封检一丸泥。",
            "截海取蒲类，跑泉饮䴙鹈。",
            "汉庭中选重，更事五原西。"
        ],
        "notes": "",
        "id": "e31d757c69e7321aec33562e921bf9e6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送归中丞使新罗册立吊祭",
        "preface": "",
        "paragraphs": [
            "东望扶桑日，何年是到时。",
            "片帆通雨露，积水隔华夷。",
            "浩渺风来远，虚明鸟去迟。",
            "长波静云月，孤岛宿旌旗。",
            "别叶传秋意，回潮动客思。",
            "沧溟无旧路，何处问前期。"
        ],
        "notes": "",
        "id": "920ffaf03b704398ade7c49d132ed243"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赋得路傍一株柳送邢校书赴延州使府",
        "preface": "",
        "paragraphs": [
            "路傍一株柳，此路向延州。",
            "延州在何处，此路起悠悠。"
        ],
        "notes": "",
        "id": "446e96a07ddb766af60783b1328322ed"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "重赠邢校书",
        "preface": "",
        "paragraphs": [
            "俱从四方事，共会九秋中。",
            "断蓬与落叶，相值各因风。"
        ],
        "notes": "",
        "id": "05f210e1d24c8389e0bea911a37f3793"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "照镜",
        "preface": "",
        "paragraphs": [
            "衰鬓朝临镜，将看却自疑。",
            "慙君明似月，照我白如丝。"
        ],
        "notes": "",
        "id": "bd0ba0bcd45755bb9718a55459f7878d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "书院无历日以诗代书问路侍御六月大小",
        "preface": "",
        "paragraphs": [
            "野性迷尧历，松窗有道经。",
            "故人为柱史，为我数堦蓂。"
        ],
        "notes": "",
        "id": "02626cb475bbcc15eea7096cb68d8766"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "闻鸡赠主人",
        "preface": "",
        "paragraphs": [
            "胶胶司晨鸣，报尔东方旭。",
            "无事恋君轩，今君重凫鹄。"
        ],
        "notes": "",
        "id": "970b004f1a463de97db29cf79f8a26d3"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "登白楼见白鸟席上命鹧鸪辞",
        "preface": "",
        "paragraphs": [
            "一鸟如霜雪，飞向白楼前。",
            "问君何以至，天子太平年。"
        ],
        "notes": "",
        "id": "7193fa15c50784687a5937e52776fb10"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "石楼山见月",
        "preface": "",
        "paragraphs": [
            "紫塞连年戍，黄砂碛路穷。",
            "故人今夜宿，见月石楼中。"
        ],
        "notes": "",
        "id": "559c8b17ed49e85f1c64a11858ae04c7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "惜春伤同幕故人孟郎中兼呈去年看花友",
        "preface": "",
        "paragraphs": [
            "畏老身全老，逢春解惜春。",
            "今年看花伴，已少去年人。"
        ],
        "notes": "",
        "id": "b50959730d42067cbfdecf2b2c6d3888"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "嘉禾寺见亡友王七题壁",
        "preface": "",
        "paragraphs": [
            "今日忆君处，忆君君岂知。",
            "空余暗尘字，读罢泪仍垂。"
        ],
        "notes": "",
        "id": "62fe311e99c592898aa5b9c705f4e408"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "听唱赤白桃李花",
        "preface": "",
        "paragraphs": [
            "赤白桃李花，先皇在时曲。",
            "欲向西宫唱，西宫[宫]树绿。"
        ],
        "notes": "",
        "id": "125d1fb6dd95fdf235d0f3b46cc3dd71"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "江南词",
        "preface": "",
        "paragraphs": [
            "嫁得瞿塘贾，朝朝悮妾期。",
            "早知潮有信，嫁与弄潮儿。"
        ],
        "notes": "",
        "id": "d8686b5087fda7591fb82439b3c1292b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赠内兄卢纶",
        "preface": "",
        "paragraphs": [
            "世故中年别，余生此会同。",
            "却将悲与病，来对朗陵翁。"
        ],
        "notes": "",
        "id": "8b57134990c76de91a849b15ed217217"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "答窦二曹长留酒还榼",
        "preface": "",
        "paragraphs": [
            "榼小非由榼，星朗是酒星。",
            "解酲元有数，不用吓刘伶。"
        ],
        "notes": "",
        "id": "aa395d43aada9aca5c255512f006c0f1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "答广宣供奉问兰陵居",
        "preface": "",
        "paragraphs": [
            "居北有朝路，居南无住人。",
            "劳师问家第，山色是南邻。"
        ],
        "notes": "",
        "id": "93b5dbfa70c4f954e2fb07544a68a5dc"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "乞宽禅师瘿山罍呈宣供奉",
        "preface": "",
        "paragraphs": [
            "石色凝秋藓，峰形若夏云。",
            "谁留秦苑地，好赠杏溪君。"
        ],
        "notes": "",
        "id": "cc8e55b8aa444067b87b1937086ad43b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "观骑射",
        "preface": "",
        "paragraphs": [
            "边头射雕将，走马出中军。",
            "远见平原上，翻身向暮云。"
        ],
        "notes": "",
        "id": "8eaf8c1c22c658b4038d7342a2c60f7b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "幽州赋诗见意时佐刘幕",
        "preface": "",
        "paragraphs": [
            "征戍在桑干，年年蓟水寒。",
            "殷勤驿西路，北去向长安。"
        ],
        "notes": "",
        "id": "233f7287e41eb77109df909778e109e5"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "军次阳城烽舍北流泉",
        "preface": "",
        "paragraphs": [
            "何地可潸然，阳城烽树边。",
            "今朝望乡客，不饮北流泉。"
        ],
        "notes": "",
        "id": "8f0153fa01bed196a5013a16bd1f2e2b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "金吾子",
        "preface": "",
        "paragraphs": [
            "绣帐博山𬬻，银鞍冯子都。",
            "黄昏莫攀折，惊起欲栖乌。"
        ],
        "notes": "",
        "id": "68968002da97be1e08e0cd1afff8cbeb"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "山鹧鸪词",
        "preface": "",
        "paragraphs": [
            "湘江斑竹枝，锦翅鹧鸪飞。",
            "处处湘云合，郎从何处归。"
        ],
        "notes": "",
        "id": "8a686107b5b8ed8bb110ec2383cd3be3"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "立秋前一日览镜",
        "preface": "",
        "paragraphs": [
            "万事销身外，生涯在镜中。",
            "唯将满鬓雪，明日对秋风。"
        ],
        "notes": "",
        "id": "2b2e6d541b752b44f2c80021c8d5d4f0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "代人乞花",
        "preface": "",
        "paragraphs": [
            "绣户朝眠起，开帘满地花。",
            "春风解人意，欲落妾西家。"
        ],
        "notes": "",
        "id": "a3df12432caf92ad3c976a7da0f8a8c7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "上洛桥",
        "preface": "",
        "paragraphs": [
            "金谷园中柳，春来似舞腰。",
            "何堪好风景，独上洛阳桥。"
        ],
        "notes": "",
        "id": "f4de3554435ebbd3ff4519b2a98c78b7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "扬州怀古",
        "preface": "",
        "paragraphs": [
            "故国歌钟地，长桥车马尘。",
            "彭城阁边柳，偏似不胜春。"
        ],
        "notes": "",
        "id": "b756b7fe94e70f5f9c09aabb7405d20f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "水宿闻雁",
        "preface": "",
        "paragraphs": [
            "早雁忽为双，惊秋风水窗。",
            "夜长人自起，星月满空江。"
        ],
        "notes": "",
        "id": "6ddd83f6cee1afdeb78441cfe8e712c7"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "扬州早雁",
        "preface": "",
        "paragraphs": [
            "江上三千雁，年年过故宫。",
            "可怜江上月，偏照断根蓬。"
        ],
        "notes": "",
        "id": "a915600233063e0836d6e7c56366520b"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "下楼",
        "preface": "",
        "paragraphs": [
            "话旧全应老，逢春喜又悲。",
            "看花行拭泪，倍觉下楼迟。"
        ],
        "notes": "",
        "id": "e826385ecc8a8bdc384a43658821d131"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "度破讷沙二首 一",
        "preface": "",
        "paragraphs": [
            "眼见风来沙旋移，经年不省草生时。",
            "莫言塞北无春到，总有春来何处知。"
        ],
        "notes": "",
        "id": "a9f0dd64aa0d082c12af573a2d3e2f85"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "度破讷沙二首 二",
        "preface": "",
        "paragraphs": [
            "破讷沙头雁正飞，䴙鹈泉上战初归。",
            "平明日出东南地，满碛寒光生铁衣。"
        ],
        "notes": "",
        "id": "e9b34748c5d51ffb27583a43119bc904"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "拂云堆",
        "preface": "",
        "paragraphs": [
            "汉将新从虏地来，旌旗半上拂云堆。",
            "单于每近沙场猎，南望阴山哭始回。"
        ],
        "notes": "",
        "id": "11f0a4807b535eeb9595e33081fa9447"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "中桥北送穆质兄弟应制戏赠萧二策",
        "preface": "",
        "paragraphs": [
            "洛水桥边雁影疎，陆机兄弟驻行车。",
            "欲陈汉帝登封草，犹待萧郎寄内书。"
        ],
        "notes": "",
        "id": "c87605c79526f0698af924236aa84ad6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "九月十日雨中过张伯佳期柳镇未至以诗招之",
        "preface": "",
        "paragraphs": [
            "柳吴兴近无消息，张长公贫苦寂寥。",
            "唯有角巾沾雨至，手持残菊向西招。"
        ],
        "notes": "",
        "id": "c010ac6bd2ee80384e558c62c366625d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "汴河曲",
        "preface": "",
        "paragraphs": [
            "汴水东流无限春，隋家宫阙已成尘。",
            "行人莫上长堤望，风起杨花愁杀人。"
        ],
        "notes": "",
        "id": "db7bd4e1dc1c4f7c39c70b057831794e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "塞下曲 一",
        "preface": "",
        "paragraphs": [
            "蕃州部落能结束，朝暮驰猎黄河曲。",
            "燕歌未断塞鸿飞，牧马群嘶边草绿。"
        ],
        "notes": "",
        "id": "167e182e2aea171d2f5df008fcfe4dde"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "塞下曲 二",
        "preface": "",
        "paragraphs": [
            "秦筑长城城已摧，汉武北上单于台。",
            "古来征战虏不尽，今日还复天兵来。"
        ],
        "notes": "",
        "id": "7871823ac939ea019bd44aa206cf818c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "塞下曲 三",
        "preface": "",
        "paragraphs": [
            "黄河东流流九折，沙场埋恨何时绝。",
            "蔡琰没去造胡笳，苏武归来持汉节。"
        ],
        "notes": "",
        "id": "04e0feb5f484ccd8f27ebdf21cac21b2"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "塞下曲 四",
        "preface": "",
        "paragraphs": [
            "为报如今都护雄，匈奴且莫下云中。",
            "请书塞北阴山石，愿比燕然车骑功。"
        ],
        "notes": "",
        "id": "bca7b2852b0a9c3fd8731e942d859666"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜上西城听梁州曲二首 一",
        "preface": "",
        "paragraphs": [
            "行人夜上西城宿，听唱梁州双筦逐。",
            "此时秋月满关山，何处关山无此曲。"
        ],
        "notes": "",
        "id": "114482869b375886b94da54f2b8e11e5"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜上西城听梁州曲二首 二",
        "preface": "",
        "paragraphs": [
            "鸿雁新从北地来，闻声一半却飞回。",
            "金河戍客肠应断，更在秋风百尺台。"
        ],
        "notes": "",
        "id": "9d1c92657cd0aed4e605a9bf2db63738"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "暖川",
        "preface": "",
        "paragraphs": [
            "胡风冻合䴙鹈泉，牧马千群逐暖川。",
            "塞外征行无尽日，年年移帐雪中天。"
        ],
        "notes": "",
        "id": "1c75ca1b6c5943e9cf910c6431262b5c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "过马嵬",
        "preface": "",
        "paragraphs": [
            "汉将如云不直言，寇来翻罪绮罗恩。",
            "托君休洗莲花血，留记千年妾泪痕。"
        ],
        "notes": "",
        "id": "45139a94efe261c464ed6c54b5a08d68"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "答许五端公马上口号",
        "preface": "",
        "paragraphs": [
            "晚逐旌旗俱白首，少游京洛共缁尘。",
            "不堪身外悲前事，强向杯中觅旧春。"
        ],
        "notes": "",
        "id": "aa43b8b2a82068d6e57bb54bb19cd9e9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "紫蕊丛开未到家，却教游客赏繁华。",
            "始知年少求名处，满眼空中别有花。"
        ],
        "notes": "",
        "id": "9329be341098b6b99ca31c5f033c82af"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "边思",
        "preface": "",
        "paragraphs": [
            "腰悬锦带佩吴钩，走马曾防玉塞秋。",
            "莫笑关西将家子，秪将诗思入凉州。"
        ],
        "notes": "",
        "id": "f4d45dba1ef096f5b715c898013800dc"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "奉和武相公春晓闻莺",
        "preface": "",
        "paragraphs": [
            "蜀道山川心易惊，缘窗残梦晓闻莺。",
            "分明似写文君恨，万怨千愁弦上声。"
        ],
        "notes": "",
        "id": "bdf8132551ce9cc2633d5a5b72d8de6d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送客还幽州",
        "preface": "",
        "paragraphs": [
            "惆怅秦城送独归，蓟门云树远依依。",
            "秋来莫射南飞雁，从遣乘春更北飞。"
        ],
        "notes": "",
        "id": "8d6d54e74cecdb9dc003a0dbe7c505d4"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "柳杨送客",
        "preface": "",
        "paragraphs": [
            "青枫江畔白苹洲，楚客伤离不待秋。",
            "君见隋朝更何事，柳杨南渡水悠悠。"
        ],
        "notes": "",
        "id": "e6d791518ad551fa4db7d4f57a979f32"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "从军北征",
        "preface": "",
        "paragraphs": [
            "天山雪后海风寒，横笛偏吹行路难。",
            "碛里征人三十万，一时回向月明看。"
        ],
        "notes": "",
        "id": "d90d277d446a9e5a741f05683cb3b3ad"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "听晓角",
        "preface": "",
        "paragraphs": [
            "边霜昨夜堕关榆，吹角当城汉月孤。",
            "无限塞鸿飞不度，秋风卷入小单于。"
        ],
        "notes": "",
        "id": "3d4cefdc9e0fbb0da980d81ee60f5989"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "宫怨",
        "preface": "",
        "paragraphs": [
            "露湿晴花春殿香，月明歌吹在昭阳。",
            "似将海水添宫漏，共滴长门一夜长。"
        ],
        "notes": "",
        "id": "205225ae9aa4b8cd5b68dcef030f3d36"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "暮过回乐烽",
        "preface": "",
        "paragraphs": [
            "烽火高飞百尺台，黄昏遥自碛西来。",
            "昔时征战回应乐，今日从军乐未回。"
        ],
        "notes": "",
        "id": "a62b006b819c2f2d7de76a6a9ecd9b15"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "奉和武相公郊居寓目",
        "preface": "",
        "paragraphs": [
            "黄扉晚下禁垣钟，归坐南闱山万重。",
            "独有月中高兴尽，雪峰明处见寒松。"
        ],
        "notes": "",
        "id": "966b3416cb8237874a65bfc91cc956a0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "诣红楼院寻广宣不遇留题",
        "preface": "",
        "paragraphs": [
            "柿叶翻红霜景秋，碧天如水倚红楼。",
            "隔窗爱竹无人问，遣向邻房觅户钩。"
        ],
        "notes": "",
        "id": "0560b3ab523d62f04e4f80f4af67d601"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "回军行",
        "preface": "",
        "paragraphs": [
            "关城榆叶早疎黄，日暮沙云古战场。",
            "表请回军掩尘骨，莫教士卒哭龙荒。"
        ],
        "notes": "",
        "id": "a9183e6b01a9c3985023dcf1fff58e8c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "邠宁春日",
        "preface": "",
        "paragraphs": [
            "桃李年年上国新，风沙日日塞垣人。",
            "伤心更见庭前柳，忽有千条欲占春。"
        ],
        "notes": "",
        "id": "3a2670ee2761f73ebaf4a039868007b1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "古瑟怨",
        "preface": "",
        "paragraphs": [
            "破瑟悲秋已减弦，湘灵沈怨不知年。",
            "感君拂拭遗音在，更奏新声明月天。"
        ],
        "notes": "",
        "id": "dc5972025467c8a6c59edc3b23e80cc9"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜宴观石将军舞",
        "preface": "",
        "paragraphs": [
            "微月东南上戍楼，琵琶起舞锦缠头。",
            "更闻横笛关山远，白草胡沙西塞秋。"
        ],
        "notes": "",
        "id": "4869b65b9007e27875036f85319bbaff"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "春夜闻笛",
        "preface": "",
        "paragraphs": [
            "寒山吹笛唤春归，迁客相看泪满衣。",
            "洞庭一夜无穷雁，不待天明尽北飞。"
        ],
        "notes": "",
        "id": "4cecd38b91c062e90065f9d439b0470e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "扬州送客",
        "preface": "",
        "paragraphs": [
            "南行直入鹧鸪群，万岁桥边一送君。",
            "闻道望乡闻不得，梅花暗落岭头云。"
        ],
        "notes": "",
        "id": "4091733130f8e4e18d57f44b14e353a4"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "统汉峰下",
        "preface": "",
        "paragraphs": [
            "统汉峰西降户营，黄河战骨拥长城。",
            "只今已勒燕然石，北地无人空月明。"
        ],
        "notes": "",
        "id": "d976e12a2c6bd53755d1017dcee7be48"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "避暑女冠",
        "preface": "",
        "paragraphs": [
            "雾袖烟裾云母冠，碧琉璃簟井冰寒。",
            "焚香欲使三清鸟，静拂桐阴上玉坛。"
        ],
        "notes": "",
        "id": "eb36ade575b2868ad83df4d82c3c58f6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "行舟",
        "preface": "",
        "paragraphs": [
            "柳花飞入正行舟，卧引菱花信碧流。",
            "闻道风光满扬子，天晴共上望乡楼。"
        ],
        "notes": "",
        "id": "78189ae18e1ab58dd96199074e694d08"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "隋宫燕",
        "preface": "",
        "paragraphs": [
            "燕语如伤旧国春，宫花一落已成尘。",
            "自从一闭风光后，几度飞来不见人。"
        ],
        "notes": "",
        "id": "913754eebea93dd5b5712137300c5b1a"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送人归岳阳",
        "preface": "",
        "paragraphs": [
            "烟草连天枫树齐，岳阳归路子规啼。",
            "春江万里巴陵戍，落日看沈碧水西。"
        ],
        "notes": "",
        "id": "8bcfe63754665cf04d2326797a7d4691"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "上汝州郡楼",
        "preface": "",
        "paragraphs": [
            "黄昏鼓角似边州，三十年前上此楼。",
            "今日山城对垂泪，伤心不独为悲秋。"
        ],
        "notes": "",
        "id": "0495e548262e075f7a3f29a3c2842b8f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "临滹沱见蕃使列名",
        "preface": "",
        "paragraphs": [
            "漠南春色到滹沱，碧柳青青塞马多。",
            "万里关山今不闭，汉家频许郅支和。"
        ],
        "notes": "",
        "id": "020f942fc0d30bc6786e3fdeb5cf8cb1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "写情",
        "preface": "",
        "paragraphs": [
            "水纹珍簟思悠悠，千里佳期一夕休。",
            "从此无心爱良夜，任他明月下西楼。"
        ],
        "notes": "",
        "id": "bb05a58e1f8daeb05803da248eb1f95f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "夜上受降城闻笛",
        "preface": "",
        "paragraphs": [
            "回乐峰前沙似雪，受降城下月如霜。",
            "不知何处吹芦管，一夜征人尽望乡。"
        ],
        "notes": "",
        "id": "1f1491fd2ea2f990904a2ebd6a2be087"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赴渭北宿石泉驿南望黄堆烽",
        "preface": "",
        "paragraphs": [
            "边城已在虏城中，烽火南飞入汉宫。",
            "汉庭议事先黄老，麟阁何人定战功。"
        ],
        "notes": "",
        "id": "da64abd835e9ade06e1d658131e29390"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "逢归信偶寄",
        "preface": "",
        "paragraphs": [
            "无事将心寄柳条，等闲书字满芭蕉。",
            "乡关若有东流信，遣送扬州近驿桥。"
        ],
        "notes": "",
        "id": "812931982d2783007cb6e47b7c6ddaab"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "玉树溶溶仙气深，含光混俗似无心。",
            "长愁忽作鹤飞去，一片孤云何处寻。"
        ],
        "notes": "",
        "id": "af09b6a41a495776a3484c4737c4c1b1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "长干行",
        "preface": "",
        "paragraphs": [
            "忆妾深闺里，烟尘不曾识。",
            "嫁与长干人，沙头候风色。",
            "五月南风兴，思君下巴陵。",
            "八月西风起，想君发扬子。",
            "去来悲如何，见少离别多。",
            "湘潭几日到，妾梦越风波。",
            "昨夜狂风度，吹折江头树。",
            "渺渺暗无边，行人在何处。",
            "好乘浮云骢，佳期兰渚东。",
            "鸳鸯绿浦上，翡翠锦屏中。",
            "自怜十五余，颜色桃花红。",
            "那作商人妇，愁水复愁风。"
        ],
        "notes": "",
        "id": "fb26e787ddb0e58112b7b0ca11d3afe6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "和丘员外题湛长史旧居",
        "preface": "",
        "paragraphs": [
            "昔降英王顾。",
            "屏身幽岩曲，灵波结繁笳。",
            "爽籁赴鸣玉，运转春华至。",
            "岁来山草绿，青松掩落晖。",
            "白云竟空谷，伊人抚遗叹。",
            "恻恻芳又缛，云谁𢽾美香。",
            "分毫寄明牧。"
        ],
        "notes": "",
        "id": "a78f719a0f8d91d4304dde436d331787"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "送客归振武",
        "preface": "",
        "paragraphs": [
            "骏马事轻车，军行万里沙。",
            "胡山通嗢落，汉节绕浑邪。",
            "桂满天西月，芦吹塞北笳。",
            "别离俱报主，路极不为赊。"
        ],
        "notes": "",
        "id": "55ae345c2034e814059ab3dbeba5d9f0"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "府试古镜",
        "preface": "",
        "paragraphs": [
            "旧是秦时镜，今藏古匣中。",
            "龙盘初挂月，凤舞欲生风。",
            "石黛曾留殿，朱光适在宫。",
            "应祥知道泰，鉴物觉神通。",
            "肝胆诚难隐，妍媸信易穷。",
            "幸居君子室，长愿免尘蒙。"
        ],
        "notes": "",
        "id": "03991ad015c5d0f10f076be5680c5103"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赠宣大师",
        "preface": "",
        "paragraphs": [
            "一国沙弥独解诗，人人道胜惠林师。",
            "先皇诏下征还日，今上龙飞入内时。",
            "看月忆来松寺宿，寻花思作杏溪期。",
            "因论佛地求心地，秪说常吟是住持。"
        ],
        "notes": "",
        "id": "0fff413217f4cec5e3d17e94f759304d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "汉宫词",
        "preface": "",
        "paragraphs": [
            "汉室长陵小市东，珠帘绣户对春风。",
            "君王昨日移仙仗，玉辇将迎入汉中。"
        ],
        "notes": "",
        "id": "eac9a33910be85490704c2afea351c80"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "长乐花枝雨点销，江城日暮好相邀。",
            "春楼不闭葳蕤锁，绿水回连宛转桥。"
        ],
        "notes": "",
        "id": "2ea860f170b6445da255b1adaf85084e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "宿石邑山中",
        "preface": "",
        "paragraphs": [
            "浮云不共此山齐，山霭苍苍望转迷。",
            "晓月暂飞高树里，秋河隔在数峰西。"
        ],
        "notes": "",
        "id": "b67e55dbd1e5b085c6c61d98197aeb19"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "寄赠衡州杨使君",
        "preface": "",
        "paragraphs": [
            "湘竹斑斑湘水春，衡阳太守虎符新。",
            "朝来笑向归鸿道，早晚南飞见主人。"
        ],
        "notes": "",
        "id": "839d7e8e4c1449b85df075b736f27013"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "途中寄李二",
        "preface": "",
        "paragraphs": [
            "杨柳含烟灞岸春，年年攀折为行人。",
            "好风若借低枝便，莫遣青丝扫路尘。"
        ],
        "notes": "",
        "id": "eb71abec7db6f79f361496567e8d0681"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "寄许炼师",
        "preface": "",
        "paragraphs": [
            "扫石焚香礼碧空，露华偏湿蕊珠宫。",
            "如何说得天坛上，万里无云月在中。"
        ],
        "notes": "",
        "id": "b18c8be3d9195beb9fcfc8f1342d9471"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "世故相逢各未闲，百年多在别离间。",
            "昨夜秋风今夜雨，不知何处入空山。"
        ],
        "notes": "",
        "id": "985c6eec54e77affbb18ff3172cba92c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "伏波惟愿裹尸还，定远何须生入关。",
            "莫遣只轮归海窟，仍留一箭射天山。"
        ],
        "notes": "",
        "id": "8005838c8e5858209c5cbd5643f7a28f"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "上黄堆烽",
        "preface": "",
        "paragraphs": [
            "心期紫阁山中月，身过黄堆烽上云。",
            "年发已从书劒老，戎衣更逐霍将军。"
        ],
        "notes": "",
        "id": "1844ac891b3f0222adf8b384f76eae31"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "闲庭草色能留马，当路杨花不避人。"
        ],
        "notes": "",
        "id": "e9166f13352470bfa5e365108a0c0399"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "宣上人病中相寻联句",
        "preface": "",
        "paragraphs": [
            "策杖迎诗客，归房理病身。",
            "闲收无效药，徧寄有情人。",
            "草木分千品，方书问六陈。",
            "还知一室内，我尔即天亲。"
        ],
        "notes": "",
        "id": "6fac5e394ef8d7a9635d4189d7f8fe2e"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "八月十五夜宣上人独游安国寺山庭院步人迟明将至因话昨宵乘兴联句",
        "preface": "",
        "paragraphs": [
            "九重城接天花界，三五秋生一夜风。",
            "行听漏声云散后，遥闻天语月明中。",
            "含凉阁迥通仙掖，承露盘高出上宫。",
            "谁问独愁门外客，清谈不与此宵同。"
        ],
        "notes": "",
        "id": "3b515bc8f296a3d3ae7b2bbbd9f76ec6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "重阳夜集兰陵居与宣上人联句",
        "preface": "",
        "paragraphs": [
            "蟋蟀催寒服，茱萸滴露房。",
            "酒巡明刻烛，篱菊暗寻芳。",
            "新月和秋露，繁星混夜霜。",
            "登高今夕事，九九是天长。"
        ],
        "notes": "",
        "id": "139a61ba216505882378d5ade5d259a6"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "与宣供奉携瘿尊归杏溪园联句",
        "preface": "",
        "paragraphs": [
            "千畦抱瓮园，一酌瘿尊酒。",
            "唯有沃洲僧，时过杏溪叟。",
            "追欢君适性，独饮我空口。",
            "儒释事虽殊，文章意多偶。"
        ],
        "notes": "",
        "id": "b1ad15d80c1f38c02f4c7d6ff5121dd1"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "兰陵僻居联句",
        "preface": "",
        "paragraphs": [
            "潘岳闲居赋，陶潜独酌谣。",
            "二贤成往事，三径是今朝。",
            "生幸逢唐运，昌时奉帝尧。",
            "进思谐启沃，退混即渔樵。",
            "蠹简封延阁，雕阑閟上霄。",
            "相从清旷地，秋露挹兰苕。"
        ],
        "notes": "",
        "id": "f8fd02948f6c4470d03f446f9334a74c"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "天津桥南山中各题一句",
        "preface": "",
        "paragraphs": [
            "野坐分苔席，山行绕菊丛。",
            "云衣惹不破，秋色望来空。"
        ],
        "notes": "",
        "id": "cb445dd630758e5e8c33eece88781c7d"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "红楼下联句",
        "preface": "",
        "paragraphs": [
            "佛刹接重城，红楼切太清。",
            "紫云连照耀，丹槛郁峥嵘。",
            "榱栋烟虹入，轩窗日月平。",
            "参差五陵晚，分背八川明。",
            "松韵风初过，莲陂浪欲倾。",
            "敬瞻疑涌见，围绕学无生。"
        ],
        "notes": "",
        "id": "6b98442a988ed4a9fff4931a895b25f5"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "赋应门照绿苔",
        "preface": "",
        "paragraphs": [
            "宫阙何年月，应门何岁苔。",
            "清光一以照，白露共裴回。",
            "珠履久行绝，玉房重未开。",
            "妾心正如此，昭阳歌吹来。"
        ],
        "notes": "",
        "id": "c9c166cfb5a0035651a50417ea1a86e5"
    },
    {
        "author": "李益",
        "dynasty": "唐",
        "type": "诗",
        "rhythmic": "",
        "title": "游栖岩寺",
        "preface": "",
        "paragraphs": [
            "晚上梯延洞，通宵兴莫穷。",
            "高明千嶂月，清爽一岩风。",
            "坐久衣衫润，吟余物象空。",
            "举头星可摘，疑在广寒宫。",
            "（见《古今图书集成·山川典》卷三五《中条山部》）。"
        ],
        "notes": "",
        "id": "1cca8bbe4f636e991cff44cdace36c54"
    }
]