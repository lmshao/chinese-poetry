[
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "金城山",
        "preface": "",
        "paragraphs": [
            "杏花洞天路崎岖，曾见千年石斛奴。",
            "试问金城山里事，只言仙境似蓬壶。"
        ],
        "notes": "",
        "id": "87d3790b067b5b8a91437e7cee1e2b34"
    },
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "云山",
        "preface": "",
        "paragraphs": [
            "水石光涵千里色，川林阴翠湿芝兰。",
            "杏花坞接投龙洞，瀑溅苍崖鹤骨寒。"
        ],
        "notes": "",
        "id": "20ea30620d38ec1a131a1cd767eeac4a"
    },
    {
        "author": "李思聪",
        "dynasty": "宋",
        "type": "诗",
        "rhythmic": "",
        "title": "朱陵洞",
        "preface": "",
        "paragraphs": [
            "灵峰七十二巑岏，紫盖芙蓉杳霭间。",
            "影浸潇湘盘地脉，秀擎翼轸插天关。",
            "真君玉册光千古，赤帝璇宫镇八蛮。",
            "好比吾皇大椿算，万年松在最高山。"
        ],
        "notes": "",
        "id": "746718b3a4b2bc7c16dd4d60894efe7f"
    }
]