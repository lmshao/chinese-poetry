[
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "石盆寺",
        "preface": "",
        "paragraphs": [
            "巨石何年琢，为盆势莫裁。",
            "圆疑通泽国，深可并天台。",
            "法水长时满，青莲向日开。",
            "无人知此喻，寂寞首空回。"
        ],
        "notes": "",
        "id": "241a03bd69b94c04b291db9f372e585f"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "题武陵护戎林亭",
        "preface": "",
        "paragraphs": [
            "修笙簇径出林椒，可与游人避俗嚣。",
            "曲槛隔花安笔砚，小窗延月伴箪瓢。",
            "红藤引蔓移山豆，绿叶分葩植水蕉。",
            "到此每怜清气别，可堪寒夜雨潇潇。"
        ],
        "notes": "",
        "id": "5a214eb21671c6ec6a9b75e353a46542"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "寄题元长老林亭",
        "preface": "",
        "paragraphs": [
            "闻说幽亭气象宽，何须基构入云端。",
            "平瞻一郡连山翠，远瞩千门枕水寒。",
            "风拂石床松子坠，雨笼莎径栗花干。",
            "遥知出定牵吟夜，只欠清猿啸碧湍。"
        ],
        "notes": "",
        "id": "87c5be9cc9590f646efb9927b99a04d0"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "渔家",
        "preface": "",
        "paragraphs": [
            "数家茅屋枕鱼矶，岁岁生涯在渺弥。",
            "鸡犬怪人奔竹径，儿孙逢客倚柴篱。",
            "壁悬蓑笠残烟雨，门对溪山阅盛衰。",
            "一曲新歌一船月，夜深来往碧涟漪。"
        ],
        "notes": "",
        "id": "9e6b1806ef40cb64b07c51cdf82578c3"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "寄内翰王同年",
        "preface": "",
        "paragraphs": [
            "回翔青琐已多时，四海归荣更是谁。",
            "通籍禁中参凤阁，司言天上焕龙墀。",
            "修文礼乐源何大，振笔云雷泽益滋。",
            "若把王褒颂勋业，未如际会遇昌期。"
        ],
        "notes": "",
        "id": "77aec8f86c9d1d3ad5db8c1bc2e3e7fe"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "河北行",
        "preface": "",
        "paragraphs": [
            "为儒还解著征衣，远戍沙连白草齐。",
            "雁阵不冲羌笛怨，狼烟微认塞云底。",
            "荞花露湿堆空堑，蓼水泓澄截古堤。",
            "渐近界河分内外，野禽嘐戛路东西。"
        ],
        "notes": "",
        "id": "dc979f9c48d84df99e551d626255e126"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "出典宣城三首  其一",
        "preface": "",
        "paragraphs": [
            "戛云秋翼健磨天，九万修程孰可肩。",
            "五马幸归乡国路，百城初认钓鱼船。",
            "余霞绮阁方池上，宿霭人家叠嶂前。",
            "多感圣君垂异宠，力思报效向衰年。"
        ],
        "notes": "",
        "id": "e610a09d5f891f704e64932aff614d59"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "出典宣城三首  其二",
        "preface": "",
        "paragraphs": [
            "芦花未白蓼初红，绿水澄蓝是处通。",
            "景色不须今日别，烟光仍与昔时同。",
            "马嘶晓月思闲廐，帆挂秋光足便风。",
            "寄语路人休借问，锦衣归去一衰翁。"
        ],
        "notes": "",
        "id": "c8014b459ed1e663d1ebef47ffd7f63f"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "出典宣城三首  其三",
        "preface": "",
        "paragraphs": [
            "分符慙寡术，荣抃出京畿。",
            "况什新秋节，重经旧钓矶。",
            "江村初雨歇，水国淡烟微。",
            "一路风光好，还同衣锦归。"
        ],
        "notes": "",
        "id": "92ca4eccd642959d0b1c781c04ad58f0"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "游桃源观",
        "preface": "",
        "paragraphs": [
            "碧草芊绵十洞春，青苍寒叠五溪云。",
            "山萦乳窦层层秀，路隔桃花处处分。",
            "苔径竹深迷鹤迹，石坛松古漏星文。",
            "通宵回想尘寰事，好结茅茨向水滨。"
        ],
        "notes": "",
        "id": "d666d9c3dd0e1075f4de476ff1db0be0"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "相国寺晚钟",
        "preface": "",
        "paragraphs": [
            "高韵出重城，林梢鹤梦清。",
            "九衢方月晓，四野复霜晴。",
            "会有神仙听，能无魍魉惊。",
            "寒山深洞口，依约片云横。"
        ],
        "notes": "",
        "id": "edd9b7bc7c7da78864f6b7d20d6b918e"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "僧家",
        "preface": "",
        "paragraphs": [
            "不愁白日斜，唯只是僧家。",
            "远径接芳草，闲庭掩落花。",
            "木栏栖悲翠，盆水种蒹葭。",
            "到此常留意，深窗自煮茶。"
        ],
        "notes": "",
        "id": "14304d58cd4f8ac8bef6a9513aca1080"
    },
    {
        "author": "李含章",
        "dynasty": "宋",
        "type": "诗",
        "rhythmic": "",
        "title": "题庐山上化成寺",
        "preface": "",
        "paragraphs": [
            "楼台高耸入中天，压破寒山数亩烟。",
            "永日松栏幽鸟语，半空岩石老僧禅。",
            "窗临樛木排深涧，簷拂长萝下翠颠。",
            "野客每来何所得，一声秋磬似相便。"
        ],
        "notes": "",
        "id": "8e29cbfcf6a49be4df3622b6910935b2"
    }
]