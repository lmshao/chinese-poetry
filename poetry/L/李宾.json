[
    {
        "author": "李宾",
        "dynasty": "唐",
        "type": "诗",
        "rhythmic": "",
        "title": "登巴陵开元寺西阁赠衡岳僧方外",
        "preface": "",
        "paragraphs": [
            "衡岳有开士，五峰秀贞骨。",
            "见君万里心，海水照秋月。",
            "大臣南溟去，问道皆请谒。",
            "洒以甘露言，清凉润肌发。",
            "湖海落天镜，香阁凌银阙。",
            "登眺餐惠风，心花期启发。"
        ],
        "notes": "",
        "id": "008d9ea714950589dc599c8d93c6ecb8"
    },
    {
        "author": "李宾",
        "dynasty": "唐",
        "type": "诗",
        "rhythmic": "",
        "title": "登瓦官寺阁",
        "preface": "",
        "paragraphs": [
            "晨登瓦官阁，极眺金陵城。",
            "钟山对北户，淮水入南荣。",
            "漫漫雨花落，嘈嘈天乐鸣。",
            "两廊振法鼓，四角吹风筝。",
            "杳无霄汉上，仰攀日月行。",
            "山空霸气灭，地古寒阴生。",
            "寥廓云海晚，苍茫宫观平。",
            "门余阊阖字，楼识凤凰名。",
            "雷作百川动，神扶万栱倾。",
            "灵光一向贵，长此镇吴京。"
        ],
        "notes": "",
        "id": "0fc0cee6d1882b8fbdefc05f1fd48617"
    },
    {
        "author": "李宾",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "自笑资中穷太守，每逢水竹便相亲。"
        ],
        "notes": "",
        "id": "67792830c01416e466cfed73b2f7e649"
    }
]