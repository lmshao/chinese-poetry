[
    {
        "author": "刘韐",
        "dynasty": "宋",
        "type": "诗",
        "rhythmic": "",
        "title": "留题开善精舍",
        "preface": "",
        "paragraphs": [
            "琴书收拾去，回首谢禅关。",
            "紫绍搜裼切，青云咫尺间。",
            "子牟趋魏阙，文靖起东山。",
            "共约重游日，春风昼锦还。"
        ],
        "notes": "",
        "id": "6b174edf4666c1cb8166b100b5295dbe"
    },
    {
        "author": "刘韐",
        "dynasty": "宋",
        "type": "诗",
        "rhythmic": "",
        "title": "紫云岩",
        "preface": "",
        "paragraphs": [
            "万叠青山入画图，最高高处著浮屠。",
            "薄云弄日明还暗，小雨飞空有却无。",
            "山鸟避人疑俗驾，道人好客点云腴。",
            "我来一笑忘尘虑，倒载归欤日欲晡。"
        ],
        "notes": "",
        "id": "787f99723160344570e01dbe5262381a"
    }
]