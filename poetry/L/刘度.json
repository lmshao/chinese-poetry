[
    {
        "author": "刘度",
        "dynasty": "宋",
        "type": "诗",
        "rhythmic": "",
        "title": "过兰亭书堂",
        "preface": "",
        "paragraphs": [
            "兰亭拟金谷，逸少比季伦。",
            "史臣作此语，无异屠沽人。",
            "君看兰亭墨，岁久迹岂陈。",
            "当时本嬉戏，后世乃见真。",
            "我行适春暮，及此禊饮辰。",
            "墨池奏环玦，书堂暗松筠。",
            "堂中有遗像，俨坐遗冠巾。",
            "情知金堂仙，可望不可亲。",
            "物色倘见之，欲去犹逡巡。"
        ],
        "notes": "",
        "id": "ff01f7d0af5a21f9306c8c0458794614"
    },
    {
        "author": "刘度",
        "dynasty": "宋",
        "type": "诗",
        "rhythmic": "",
        "title": "挽郭彦邹",
        "preface": "",
        "paragraphs": [
            "孝友追前辈，雍容具典刑。",
            "人荣老莱服，天陨少微星。",
            "玉润联三杰，金籝擅一经。",
            "平生垫巾操，不愧伯恭铭。"
        ],
        "notes": "",
        "id": "29555bd57b8f138d9f7ba42b0a709cd7"
    }
]