[
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "弱体鸳鸯荐，啼妆翡翠衾。",
            "鸦鸣秋殿晓，人静禁门深。",
            "每忆椒房宠，那堪永巷阴。",
            "日惊罗带缓，非复旧来心。"
        ],
        "notes": "",
        "id": "aa92d6a7ddb4b42a43bec9337d1cf2e0"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 一",
        "preface": "",
        "paragraphs": [
            "黄钟扣元音，律吕更循环。",
            "邪气悖正声，郑卫生其间。",
            "典乐忽涓微，波浪与天浑。",
            "嘈嘈鸱枭动，好鸟徒緜蛮。",
            "王吉归乡里，甘心长闭关。"
        ],
        "notes": "",
        "id": "b81def50d0a61c3d285ce3bf534e4ee0"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 二",
        "preface": "",
        "paragraphs": [
            "玄黄与丹青，五气之正色。",
            "圣人端其源，上下皆有则。",
            "齐侯好紫衣，魏帝妇人饰。",
            "女奴厌金翠，倾海未满臆。",
            "何忍严子陵，羊裘死荆棘。"
        ],
        "notes": "",
        "id": "a2086e0b3fa1652accf06f60013c0284"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 三",
        "preface": "",
        "paragraphs": [
            "甘酸不私人，元和运五行。",
            "生人受其用，味正心亦平。",
            "爪牙相践伤，日与性命争。",
            "圣人不能绝，钻燧与炮烹。",
            "嗜欲乘此炽，百金资一倾。",
            "正销神耗衰，邪胜体充盈。",
            "颜子有余乐，瓢中寒水清。"
        ],
        "notes": "",
        "id": "66e8e5f9add37495c98742a147ff38ae"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 四",
        "preface": "",
        "paragraphs": [
            "阴魄沦宇宙，太阳假其明。",
            "臣道不敢专，由此见亏盈。",
            "未闻东菑稼，一气嘉谷成。",
            "上天降寒暑，地利乃可生。",
            "葛藟附柔木，繁阴蔽曾原。",
            "风霜摧枝干，不复庇本根。",
            "女萝依松柏，然后得长存。"
        ],
        "notes": "",
        "id": "f80689d876c4d5744783eaea619c84cc"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 五",
        "preface": "",
        "paragraphs": [
            "孔光尊董贤，胡广惭李固。",
            "儒风冠天下，而乃败王度。",
            "绛侯与愽陆，忠朴受遗顾。",
            "求名不考实，文弊反成蠹。"
        ],
        "notes": "",
        "id": "e7936746e63505d8bdda3d8755c18d1b"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "杂诗六首 六",
        "preface": "",
        "paragraphs": [
            "结交得书生，书生钝且直。",
            "争权复争利，终不得其力。",
            "我逢纵横者，是我牙与翼。",
            "相旋如疾风，竝命趋紫极。",
            "奔车得停轨，风火何相逼。",
            "仁义岂有常，肝胆反为贼。",
            "勿嫌书生直，钝直深可忆。"
        ],
        "notes": "",
        "id": "8131cd4ce5ce4d78fb7208e84542edef"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 一",
        "preface": "",
        "paragraphs": [
            "昂藏獬豸兽，出自太平年。",
            "乱代乃潜伏，纵人为祸愆。",
            "尝闻断马劒，每壮朱云贤。",
            "身死名不灭，寒风吹[墓]田。",
            "精灵如有在，幽愤满松烟。"
        ],
        "notes": "",
        "id": "131951ec9435a3ed3b94b80ca1d81ff2"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 二",
        "preface": "",
        "paragraphs": [
            "汉皇修雅乐，乘舆临太学。",
            "三老与五更，天王亲割牲。",
            "一人调风俗，万国和且平。",
            "单于骤款塞，武库欲销兵。",
            "文物此朝盛，君臣何穆清。",
            "至今壝坛下，如有箫韶声。"
        ],
        "notes": "",
        "id": "8ae95bc232e393427ba8d8db20ddb21f"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 三",
        "preface": "",
        "paragraphs": [
            "巢许在嵩颍，陶唐不得臣。",
            "九州尚洗耳，一命安能亲。",
            "緜邈数千祀，丘中谁隐沦。",
            "朝游公卿府，夕是山林人。",
            "蒲帛扬侧陋，薜萝为缙绅。",
            "九重念入梦，三事思降神。",
            "且设庭中燎，宁窥泉下鳞。"
        ],
        "notes": "",
        "id": "73e99d6bae7532b325bdf4def774fd53"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 四",
        "preface": "",
        "paragraphs": [
            "汉时征百粤，杨仆将楼船。",
            "幕府功未立，江湖已骚然。",
            "岛夷非敢乱，政暴地仍偏。",
            "得罪因怀璧，防身辄控弦。",
            "三军求裂土，万里讵闻天。",
            "魏阙心犹在，旗门首已悬。",
            "如何得良吏，一为制方圆。"
        ],
        "notes": "",
        "id": "91170ecc0cb479642c62a9def26839fe"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 五",
        "preface": "",
        "paragraphs": [
            "秦灭汉帝兴，南山有遗老。",
            "危冠揖万乘，幸得厌征讨。",
            "当君逐鹿时，臣等已枯槁。",
            "宁知市朝变，但觉林泉好。",
            "高卧三十年，相看成四皓。",
            "帝言翁甚善，见顾何不早。",
            "咸称太子仁，重义亦尊道。",
            "侧闻骊姬事，申生不自保。",
            "暂出商山云，朅来趋洒扫。",
            "东宫成羽翼，楚舞伤怀抱。",
            "后代无其人，戾园满秋草。"
        ],
        "notes": "",
        "id": "efa19f490a587ebc5433829835041e59"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 六",
        "preface": "",
        "paragraphs": [
            "日照昆仑上，羽人披羽衣。",
            "乘龙驾云雾，欲往心无违。",
            "此山在西北，乃是神仙国。",
            "灵气皆自然，求之不可得。",
            "何为汉武帝，精思徧群山。",
            "糜费巨万计，宫车终不还。",
            "苍苍茂陵树，足以戒人间。"
        ],
        "notes": "",
        "id": "59d943c6fc032c67b7afd850fcde5e67"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 七",
        "preface": "",
        "paragraphs": [
            "天生忠与义，本以佐雍熙。",
            "何意李司隶，而当昏乱时。",
            "古坟襄城野，斜径横秋陂。",
            "况不禁樵采，茅莎无孑遗。",
            "高标尚可仰，精爽今何之。",
            "一忤中常侍，衔冤谁见知。",
            "尝观党锢传，抚卷不胜悲。"
        ],
        "notes": "",
        "id": "389905297b260a09d90aa7a04992b504"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 八",
        "preface": "",
        "paragraphs": [
            "文侯耽郑卫，一听一忘餐。",
            "白雪燕姬舞，朱弦赵女弹。",
            "淫声流不返，慆荡日无端。",
            "献岁受朝时，鸣钟䜩百官。",
            "两床陈管磬，九奏殊未阑。",
            "对此唯恐卧，更能整衣冠。"
        ],
        "notes": "",
        "id": "680e4d160006f84d5351b91fd5e5882d"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 九",
        "preface": "",
        "paragraphs": [
            "蜀主相诸葛，功高名亦尊。",
            "驱驰千万众，怒目瞰中原。",
            "曹伯任公孙，国亡身不存。",
            "社宫久芜没，白鴈犹飞翻。",
            "勿言君臣合，可以济黎元。",
            "为蜀谅不易，如曹难复论。"
        ],
        "notes": "",
        "id": "7131179d11e802c622f7f06190ea86ca"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 十",
        "preface": "",
        "paragraphs": [
            "六国韩最弱，末年尤畏秦。",
            "郑生为韩计，且欲疲秦人。",
            "利物可分社，原情堪灭身。",
            "咸阳古城下，万顷稻苗新。"
        ],
        "notes": "",
        "id": "b115e297c9b162eb1a9ebf3a29c74746"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏史十一首 十一",
        "preface": "",
        "paragraphs": [
            "沂水春可涉，泮宫映杨叶。",
            "丽色异人间，珊珊摇珮环。",
            "展禽恒独处，深巷生禾黍。",
            "城上飞海云，城中暗春雨。",
            "适来鸣珮者，复是谁家女。",
            "泥沾珠缀履，雨湿翠毛簪。",
            "电影开莲脸，雷声飞蕙心。",
            "自言沂水曲，采萍兼采菉。",
            "归迳虽可寻，天阴光景促。",
            "怜君贞且独，愿许君家宿。",
            "徒劳惜衾枕，了不顾双蛾。",
            "艳质诚可重，淫风如礼何。",
            "周王惑襃姒，城阙成陂陁。"
        ],
        "notes": "",
        "id": "78d961c36bba67d6152b277c2d1b930d"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "云母泉诗",
        "preface": "",
        "paragraphs": [
            "晨登玄石岭，岭上寒松声。",
            "朗日风雨霁，高秋天地清。",
            "山门开古寺，石窦含纯精。",
            "洞彻净金界，夤缘流玉英。",
            "泽药滋畦茂，气染茶瓯馨。",
            "饮液尽眉寿，飡和皆体平。",
            "琼浆驻容发，甘露莹心灵。",
            "岱谷谢巧妙，匡山徒有名。",
            "愿言构蓬荜，荷锸引泠泠。",
            "访道出人世，招贤依福庭。",
            "此心不能已，寤寐见吾兄。",
            "曾结颍阳契，穷年无所成。",
            "东西同放逐，蛇豕尚纵横。",
            "江汉阻携手，天涯万里情。",
            "恩光起憔悴，西上谒承明。",
            "秋色变江树，相思纷以盈。",
            "猨啼巴丘戍，月上武陵城。",
            "共恨川路永，无由会友生。",
            "云泉不可忘，何日遂躬耕。"
        ],
        "notes": "",
        "id": "2e308168c6f51cd49ff79ee0744e2818"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "寄赵七侍御",
        "preface": "",
        "paragraphs": [
            "摇桨曙江流，江清山复重。",
            "心惬赏未足，川迥失前峰。",
            "凌滩出极浦，旷若天池通。",
            "君阳青嵯峨，开拆混元中。",
            "九潭鱼龙窟，仙成羽人宫。",
            "阴奥潜鬼物，精光动烟空。",
            "玄猨啼深茏，白鸟戏葱蒙。",
            "飞湍鸣金石，激溜鼓雷风。",
            "雨濯万木鲜，霞照千山浓。",
            "草闲长余绿，花静落幽红。",
            "渚烟见晨钓，山月闻夜舂。",
            "覆溪窈窕波，涵石淘溶溶。",
            "丹丘忽聚散，素壁相奔冲。",
            "白日破昏霭，灵山出其东。",
            "势排昊苍上，气压吴越雄。",
            "回头望云卿，此恨发吾衷。",
            "昔日萧邵游，四人才成童。",
            "属词慕孔门，入仕希上公。",
            "纬卿陷非罪，折我昆吾锋。",
            "茂挺独先觉，拔身渡京虹。",
            "斯人谢明代，百代坠鹓鸿。",
            "世故坠横流，与君哀路穷。",
            "相顾无死节，蒙恩逐殊封。",
            "天波洗其瑕，朱衣备朝容。",
            "一别凡十年，岂期复相从。",
            "余生得携手，遗此两孱翁。",
            "群迁失莺羽，后凋惜长松。",
            "衰旅难重别，凄凄满心胸。",
            "遇胜悲独游，贪奇怅孤逢。",
            "禽尚彼何人，胡为束樊笼。",
            "吾师度门教，投弁蹑遐踪。"
        ],
        "notes": "",
        "id": "28095379a0ab29058b08e00a0f969d1e"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "仙游寺",
        "preface": "",
        "paragraphs": [
            "舍事入樵迳，云木深谷口。",
            "万壑移晦明，千峰转前后。",
            "嶷然龙潭上，石势若奔走。",
            "开拆秋天光，崩腾夏雷吼。",
            "灵谿自兹去，纡直互纷纠。",
            "听声静复喧，望色无更有。",
            "冥冥翠微下，高殿映杉柳。",
            "滴滴洞穴中，悬泉响相扣。",
            "昔时秦王女，羽化年代久。",
            "日暮松风来，箫声生左右。",
            "早窥神仙箓，愿结芝术友。",
            "安得羡门方，青囊系吾肘。"
        ],
        "notes": "",
        "id": "26344ef20b00bf9ef77a4fb0a1c87281"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "春游吟",
        "preface": "",
        "paragraphs": [
            "初春遍芳甸，千里蔼盈瞩。",
            "美人摘新英，步步玩春绿。",
            "所思杳何处，宛在吴江曲。",
            "可怜不得共芳菲，日暮归来泪满衣。"
        ],
        "notes": "",
        "id": "fde8468bc8865e1f4684c703ae6ab9fd"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "弱体鸳鸯荐，啼妆翡翠衾。",
            "鸦鸣秋殿晓，人静禁门深。",
            "每忆椒房宠，那堪永巷阴。",
            "自惊罗带缓，非复旧来心。"
        ],
        "notes": "",
        "id": "aa92d6a7ddb4b42a43bec9337d1cf2e0"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "奉使朔方赠郭都护",
        "preface": "",
        "paragraphs": [
            "绝塞临光禄，孤营佐贰师。",
            "铁衣山月冷，金鼓朔风悲。",
            "都护征兵日，将军破虏时。",
            "扬鞭玉关道，回首望旌旗。"
        ],
        "notes": "",
        "id": "a252fd2eae38ac4072c1e42b03ee6809"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "尚书都堂瓦松",
        "preface": "",
        "paragraphs": [
            "华省秘仙踪，高堂露瓦松。",
            "叶因春后长，花为雨来浓。",
            "影混鸳鸯色，光含翡翠容。",
            "天然斯所寄，地势太无从。",
            "接栋临双阙，连甍近九重。",
            "宁知深涧底，霜雪岁兼封。"
        ],
        "notes": "",
        "id": "2405222940fcbe1f3ef65cbce779f0f7"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "海上生明月",
        "preface": "",
        "paragraphs": [
            "皎皎秋中月，团团海上生。",
            "影开金镜满，轮抱玉壶清。",
            "渐出三山岊，将凌一汉横。",
            "素娥尝药去，乌鹊遶枝惊。",
            "照水光偏白，浮云色最明。",
            "此时尧砌下，蓂荚自将荣。"
        ],
        "notes": "",
        "id": "dc10bea08332d6c84f5e10f957e0554d"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "晚日湖上寄所思",
        "preface": "",
        "paragraphs": [
            "与君为近别，不啻远相思。",
            "落日平湖上，看山对此时。"
        ],
        "notes": "",
        "id": "3da5431e86396f9153d0c3071dca22ec"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "寄从弟",
        "preface": "",
        "paragraphs": [
            "眼病身亦病，浮生已半空。",
            "迢迢千里月，应与惠连同。"
        ],
        "notes": "",
        "id": "9bf24efe51578c97dc7d89b1751d21c5"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "奉寄彭城公",
        "preface": "",
        "paragraphs": [
            "公子三千客，人人愿报恩。",
            "应怜抱关者，贫病老夷门。"
        ],
        "notes": "",
        "id": "de653f2adc17cb97c4e0c0c0bd59ee47"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "春行寄兴",
        "preface": "",
        "paragraphs": [
            "宜阳城下草萋萋，涧水东流复向西。",
            "芳树无人花自落，春山一路鸟空啼。"
        ],
        "notes": "",
        "id": "8382ffeb80e83d36622e817aeef1dbb6"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "题季子庙",
        "preface": "",
        "paragraphs": [
            "空（《全唐诗》七七八作李季华诗，第二句「听」《图书集成》作「继」，第四句「冷」作「满」。",
            "）（出处当为《舆地纪胜》卷七《镇江府》。",
            "《全唐诗》作李季华，系出《万首唐人绝句》卷一百，疑涉诗题而致误。",
            "）。"
        ],
        "notes": "",
        "id": "a4933d8de87f1120a382803208d8e53a"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "题泽州石佛阁",
        "preface": "",
        "paragraphs": [
            "览胜诗千首，登高酒一壶。",
            "此情谁管领，分付石浮图。",
            "（《古今图书集成·职方典》三六四《泽州部》）。"
        ],
        "notes": "",
        "id": "14d4bd1579abc94b25204a0d92bd536f"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "江州卧疾送李侍御歌（题拟）",
        "preface": "",
        "paragraphs": [
            "江沉沉兮雨凄凄，洲渚没兮玄云低，伤别心兮闻鼓鼙。",
            "（见《文苑英华》卷七二〇李华《江州卧疾送李侍御序》）。"
        ],
        "notes": "",
        "id": "10bb65798890e7542369cb76e50d8dfe"
    },
    {
        "author": "李华",
        "dynasty": "唐",
        "type": "诗",
        "rhythmic": "",
        "title": "咏双涧",
        "preface": "",
        "paragraphs": [
            "千峰排碧落，双涧合清涟。",
            "（《记纂渊海》卷九）。"
        ],
        "notes": "",
        "id": "281e785af7450b65c9395aa5d2bfe74a"
    },
    {
        "author": "李华",
        "dynasty": "宋",
        "type": "诗",
        "rhythmic": "",
        "title": "鸱夷子皮赞",
        "preface": "",
        "paragraphs": [
            "龙蟠幽谷，非时则伏。",
            "蝉蜕高枝，饮露而飞。",
            "进如风行，退若云归。",
            "冥冥其几，赫赫其居。",
            "于越霸兴，强吴荡夷。",
            "功成不居，先生得之。"
        ],
        "notes": "",
        "id": "78ed423c56a82a4c45debd2399e36f0c"
    },
    {
        "author": "李华",
        "dynasty": "宋",
        "type": "诗",
        "rhythmic": "",
        "title": "戊寅入岭丁亥上元游碧落洞",
        "preface": "",
        "paragraphs": [
            "乳床奇诡鉴清涟，碧落真人古洞天。",
            "十载南游才一到，不访重补到难篇。"
        ],
        "notes": "",
        "id": "a67e6b81c3fb6c0c36fd013213f05ffc"
    },
    {
        "author": "李华",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "后夜鬰孤台上月，更从何处照诗人。"
        ],
        "notes": "",
        "id": "31c4785da6c2e0b94ad6d936856710ac"
    }
]