[
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 草堂",
        "preface": "",
        "paragraphs": [
            "入门修竹耸琅玕，坐久香风拂画栏。",
            "春色正秾双桧静，朝光初上一峰寒。",
            "翠萦虚室尘襟阔，冷逼疏窗夜梦残。",
            "物外闲心殊未惬，殷勤重上白云端。"
        ],
        "notes": "",
        "id": "97aa15c279e1398ebc42980a0c202552"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 宿紫阁",
        "preface": "",
        "paragraphs": [
            "石磴溪桥傍翠峦，分明深入画图间。",
            "远绕禅刹疑无景，迥出群峰别有山。",
            "微雨欲来云影乱，轻风不断鸟声闲。",
            "岚光可是清人骨，更待中宵一梦还。"
        ],
        "notes": "",
        "id": "db208e3b2469eb791120c087f1e7dffe"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 雨后紫阁晚望",
        "preface": "",
        "paragraphs": [
            "小雨初回作暮寒，断崖壁立夕阳间。",
            "一襟清兴无人语，旋拂禅床卧看山。"
        ],
        "notes": "",
        "id": "2262745a61a7bf37f428ac82010fdf16"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 云际院",
        "preface": "",
        "paragraphs": [
            "蔽日芳林迷去路，被蹊落叶误行踪。",
            "转岩却见层峦出，知是仙山第几重。"
        ],
        "notes": "",
        "id": "76a7b628ee4754a7416190891fca56c2"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 长啸洞",
        "preface": "",
        "paragraphs": [
            "西风壁立苍崖瘦，一水湍流怒浪翻。",
            "云外不须求紫府，祇应此景是桃源。"
        ],
        "notes": "",
        "id": "c117a63f8d7b05fe72b50e77e5e618ae"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 宿重云山寺",
        "preface": "",
        "paragraphs": [
            "渐侵晚景尤便静，不出忙中岂爱闲。",
            "休问骅骝与蛙黾，会须投绂老青山。"
        ],
        "notes": "",
        "id": "e820f90822368f8fee8c8d3a182fb678"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 重云道中海棠",
        "preface": "",
        "paragraphs": [
            "万点梢头烂晓霞，谩随闲世鬭春华。",
            "孤根自是生穷僻，未必轻输别圃花。"
        ],
        "notes": "",
        "id": "0a81ed62746979c66dba697b63dc48fd"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 宿白云明日之鄠县",
        "preface": "",
        "paragraphs": [
            "蔽空秾绿门前路，匝地疏苗户外村。",
            "暂宿云房叩虚寂，红尘意味不堪论。"
        ],
        "notes": "",
        "id": "53f289f306e1568461f98b2b0c31492d"
    },
    {
        "author": "李𫘦",
        "dynasty": "宋",
        "type": "诗",
        "rhythmic": "",
        "title": "游终南山杂咏 渼陂",
        "preface": "",
        "paragraphs": [
            "望极空蒙清满怀，更寻遗迹步高台。",
            "日斜林杪增光去，风静山尖倒影来。",
            "万顷澄澜春涨碧，一川秀色暝阴开。",
            "坐中自有江湖兴，未放陂南画舸回。"
        ],
        "notes": "",
        "id": "36590786440847aae70772c6ff910616"
    }
]