[
    {
        "author": "李憕",
        "dynasty": "唐",
        "type": "诗",
        "rhythmic": "",
        "title": "和户部杨员外伯成寓直",
        "preface": "",
        "paragraphs": [
            "落日弥纶地，公才画省郎。",
            "词惊起草笔，坐引护衣香。",
            "双阙天河近，千门夕漏长。",
            "遥知台上宿，不独有文强。"
        ],
        "notes": "",
        "id": "0b510335ab9f0bbdbe5a0ada95ebf527"
    },
    {
        "author": "李憕",
        "dynasty": "唐",
        "type": "诗",
        "rhythmic": "",
        "title": "同望幸新亭赐钱公宴",
        "preface": "",
        "paragraphs": [
            "感梦通玄化，覃恩降紫宸。",
            "赐钱开汉府，分帛醉尧人。",
            "地隔朝宗庆，亭临卜洛新。",
            "行看广云雨，二月次东巡。"
        ],
        "notes": "",
        "id": "f26401ad8bdb2bd2d88b726884f250b4"
    },
    {
        "author": "李憕",
        "dynasty": "唐",
        "type": "诗",
        "rhythmic": "",
        "title": "奉和圣制从蓬莱向兴庆阁道中留春雨中春望之作应制",
        "preface": "",
        "paragraphs": [
            "别馆春还淑气催，三宫路转凤皇台。",
            "云飞北阙轻阴散，雨歇南山积翠来。",
            "御柳遥随天仗发，林花不待晓风开。",
            "已知圣泽深无限，更喜年芳入睿才。"
        ],
        "notes": "",
        "id": "56bb0003232811505184dce7bf7f9475"
    }
]