[
    {
        "author": "刘子实",
        "dynasty": "宋",
        "type": "诗",
        "rhythmic": "",
        "title": "挽忠烈刘侯",
        "preface": "",
        "paragraphs": [
            "樵水孤军血战时，英雄失援最堪悲。",
            "那知惯把鲸鲵戮，到底翻为鸟鼠欺。",
            "堆垒誓当阴灭贼，崤陵休恨不全师。",
            "生封死庙男儿事，今有祠前堕泪碑。"
        ],
        "notes": "",
        "id": "eeb49d0934611bfc257011f80b72cfa8"
    },
    {
        "author": "刘子实",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "一门相种，剩河英岳粹，共扶昌录。",
            "夹辅正宜资鲁卫，左右秉持钧轴。",
            "缓驾轻车，任回虎节，何事劳山国。",
            "东民欲靖，作新少借康叔。",
            "况是鸑鷟佳辰，雪霜深处，秀孕椿松绿。",
            "天意特教荣晚节，挺挺世臣乔木。",
            "绣斧功成，衮衣促觐，莫恨公归速。",
            "一陶和气，要令天下蒙福。"
        ],
        "notes": "",
        "id": "b8881fe02be55ae7bd05c31c973b66f1"
    },
    {
        "author": "刘子实",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "腊后寒收，柳眼青归，梅花笑生。",
            "正阳和有脚，日边送暖，洪钧换轴，天上回星。",
            "试巧春盘，介眉春酒，生意从头乐意新。",
            "须知道，是东风近也，玉燕逢辰。",
            "举头阊阖开明。",
            "便稳驾轻车熟路行。",
            "向玉堂青琐，从容洒翰，长淮赤壁，谈笑麾兵。",
            "周洛犹尘，商岩未雨，天下苍生望太平。",
            "休盘涧，任清溪九曲，不放舟横。"
        ],
        "notes": "",
        "id": "baa06705b0e86608307e982a7d5ec251"
    }
]