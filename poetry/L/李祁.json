[
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "郎官湖春日四首  其一",
        "preface": "",
        "paragraphs": [
            "两山收雨暗平沙，遮断溪梅隔水花。",
            "留得烟林作图画，依稀松磴有人家。"
        ],
        "notes": "",
        "id": "468f7b39f2783e14ea0b308d8c61ecaf"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "郎官湖春日四首  其二",
        "preface": "",
        "paragraphs": [
            "空山玉蕊照琼瑰，到处寻花共往回。",
            "欲识春风最奇处，试来同看雨中梅。"
        ],
        "notes": "",
        "id": "86034b3b95383f7f5c5d9993a990e626"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "郎官湖春日四首  其三",
        "preface": "",
        "paragraphs": [
            "朦胧花影月黄昏，著意春风入酒痕。",
            "知是江梅喜佳客，倒垂花蕊照清樽。"
        ],
        "notes": "",
        "id": "4e69297a20b9ca5f3d9dc9070f0fb28b"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "郎官湖春日四首  其四",
        "preface": "",
        "paragraphs": [
            "十日春阴到水亭，水边杨柳一时青。",
            "梅花过尽桃花恶，乞取山矾入浄瓶。"
        ],
        "notes": "",
        "id": "013a0cf70784be650fe3fd61f12e0cbc"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "题朱泽民山水",
        "preface": "",
        "paragraphs": [
            "洞庭之南湘水东，青山奕奕蟠苍龙。",
            "云阳峰高七十一，欲与衡岳争为雄。",
            "我家近在云阳下，来往看山如看画。",
            "十年尘土走西风，每忆云阳动悲咤。",
            "吴中胜士朱隐君，笔精墨妙天下闻。",
            "画图画出湘江水，青山上有云阳云。",
            "云阳山高湘水绿，十年不见劳心目。",
            "只今看画如看山，万里归情寄鸿鹄。"
        ],
        "notes": "",
        "id": "b0230d5baf52239e542f3162252c5242"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "归家勿忧御史雨，明月正满郎官湖。"
        ],
        "notes": "",
        "id": "f6b2214f69082e097e2541f47611afe5"
    },
    {
        "author": "李祁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "诗应是游戏。"
        ],
        "notes": "",
        "id": "545fcad2905dce31704b9c5eaad9f3d1"
    },
    {
        "author": "李祁",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "梨花院宇。",
            "澹月倾云初过雨。",
            "一枝轻寒。",
            "梦入西瑶小道山。",
            "花深人静。",
            "帘锁御香清昼永。",
            "红药阑干。",
            "玉案春风窈窕间。"
        ],
        "notes": "",
        "id": "13a8889bb8524af259a0a7dde11a22c8"
    },
    {
        "author": "李祁",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "袅袅秋风起，萧萧败叶声。",
            "岳阳楼上听哀筝。",
            "楼下凄凉江月、为谁明。",
            "雾雨沈云梦，烟波渺洞庭。",
            "可怜无处问湘灵。",
            "只有无情江水、绕孤城。"
        ],
        "notes": "",
        "id": "872234913bb72eb05d94ad76b5f68c70"
    },
    {
        "author": "李祁",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "不见玉人清晓。",
            "长啸一声云杪。",
            "碧水满阑塘，竹外一枝风袅。",
            "奇妙。",
            "奇妙。",
            "半夜山空月皎。"
        ],
        "notes": "",
        "id": "1b7b88be817681f6c1484007a2dd7559"
    },
    {
        "author": "李祁",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "春水湖塘深处。",
            "竹暗沙洲无路。",
            "闲伴落花来，却信东风归去。",
            "且住。",
            "且住。",
            "细看两山烟雨。"
        ],
        "notes": "",
        "id": "972a42f0f37254b210f1b9d72bd31f30"
    },
    {
        "author": "李祁",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "郎官湖上探春回。",
            "初见照江梅。",
            "过尽竹溪流水，无人知道花开。",
            "佳人何处，江南梦远，殊未归来。",
            "唤取小丛教看，隔江烟雨楼台。"
        ],
        "notes": "",
        "id": "c2f7aeb5ef875d95921e5c772e457c5f"
    },
    {
        "author": "李祁",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "碧山横绕清湖，茂林秀麓波光里。",
            "南宫老大，西洲漂荡，危亭重倚。",
            "雨步云行，饵风饮雾，平生游戏。",
            "笑此中空洞，都无一物，有神妙、浩然气。",
            "扫尽云南梦北，看三江五湖秋水。",
            "狂歌两解，清尊一举，超然千里。",
            "江汉苍茫，故人何处，山川良是。",
            "待白苹露下，青天月上，约骑鲸起。"
        ],
        "notes": "",
        "id": "88f0514aeecdf9994ea56daf7b78d029"
    },
    {
        "author": "李祁",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "拍手趁西风。",
            "惊起乖龙。",
            "青山绿水古今同。",
            "唯有一轮山上月，长照江中。",
            "一点落金钟。",
            "浑似虚空。",
            "道人不住有云峰。",
            "但是人家清酒瓮，行处相逢。"
        ],
        "notes": "",
        "id": "87df12da3296125da76efd828e6d3ddd"
    },
    {
        "author": "李祁",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "楼下清歌，水流歌断春风暮。",
            "梦云烟树。",
            "依约江南路。",
            "碧水黄沙，梦到寻梅处。",
            "花无数。",
            "问花无语。",
            "明月随人去。"
        ],
        "notes": "",
        "id": "06f3cf7d0004c7dd5898ccca2573d243"
    },
    {
        "author": "李祁",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "云观三山清露，长生万鬣青松。",
            "琼璈珠珥下秋空。",
            "一笑满天鸾凤。",
            "雾鬓新梳绀绿，霞衣旧佩柔红。",
            "更邀豪俊驭南风。",
            "此意平生飞动。"
        ],
        "notes": "",
        "id": "17c9fc81c65407bf08685f91fe6034f3"
    },
    {
        "author": "李祁",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "拾翠亭前水满，郎官湖上春回。",
            "仪龙新碾试琼杯。",
            "更见春江有味。",
            "拄杖行穿翠篠，吹花醉绕江梅。",
            "故园心事老相催。",
            "此意陶潜能会。"
        ],
        "notes": "",
        "id": "e0345b9397c48c5372be180f85ad593f"
    },
    {
        "author": "李祁",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "春风碧水满郎湖。",
            "水清梅影疏。",
            "渡江桃叶酒家垆。",
            "髻鬟云样梳。",
            "吹玉蕊，饮琼腴。",
            "不须红袖扶。",
            "少年随意数花须。",
            "老来心已无。"
        ],
        "notes": "",
        "id": "a50be21916a31d88c7646d115f9a5a3b"
    },
    {
        "author": "李祁",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "校书学士小蓬山。",
            "新参玉笋班。",
            "买花归去五湖间。",
            "浣花龙尾湾。"
        ],
        "notes": "",
        "id": "3f5fa3c35258f3ecfbdff8a6cf3f3c7a"
    },
    {
        "author": "李祁",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "绿琐窗纱明月透。",
            "正清梦、莺啼柳。",
            "碧井银瓶鸣玉甃。",
            "翔鸾妆样，粲花衫绣。",
            "分付春风手。",
            "喜入秋波娇欲溜。",
            "脉脉青山两眉秀。",
            "玉枕春寒郎知否。",
            "归来留取，御香襟袖。",
            "同饮酴醿酒。"
        ],
        "notes": "",
        "id": "f5299722e8a2a292efbf13f8379c984d"
    },
    {
        "author": "李祁",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "春阴淡淡，春波渺渺，帘卷花稍香雾。",
            "小舟谁在落梅村，正梦绕、清溪烟雨。",
            "碧山学士，云房娇小，须要五湖同去。",
            "桃花流水鳜鱼肥，恰趁得、江天佳处。"
        ],
        "notes": "",
        "id": "725846fa397748c883088d3cf468afb1"
    }
]