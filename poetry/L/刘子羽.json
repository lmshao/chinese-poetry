[
    {
        "author": "刘子羽",
        "dynasty": "宋",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "赵州柏树太无端，境上追寻也大难。",
            "处处绿杨堪系马，家家门底透长安。"
        ],
        "notes": "",
        "id": "2d6e18a2e7e932b588beabbb6bd0050a"
    },
    {
        "author": "刘子羽",
        "dynasty": "宋",
        "type": "诗",
        "rhythmic": "",
        "title": "题武夷山钟模石",
        "preface": "",
        "paragraphs": [
            "谁铸三钟栾乳形，不须笋簴自能鸣。",
            "仙君欲奏宾云曲，只感清霜便发声。"
        ],
        "notes": "",
        "id": "f60963ca3a89a3bfb4465f8e0c69b3d4"
    },
    {
        "author": "刘子羽",
        "dynasty": "宋",
        "type": "诗",
        "rhythmic": "",
        "title": "题瑞岩扣冰古佛",
        "preface": "",
        "paragraphs": [
            "古木千章覆地阴，微风披拂递幽吟。",
            "化身大士久圆寂，归命群黎无古今。",
            "能使兵戈长偃息，要知愿力本宏深。",
            "中原赤子方鱼肉，愿广当年济物心。"
        ],
        "notes": "",
        "id": "d2b9de2437aad073f9727eac9a65a8fa"
    }
]