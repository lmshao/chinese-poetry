[
    {
        "author": "吕天泽",
        "dynasty": "宋",
        "type": "诗",
        "rhythmic": "",
        "title": "题武夷  其一",
        "preface": "",
        "paragraphs": [
            "书林追慕紫阳翁，出入尝沾教雨中。",
            "缅仰高山难企及，大开茅塞迳能通。"
        ],
        "notes": "",
        "id": "1c85dc84da9c44cf3bb26f6db4d65c86"
    },
    {
        "author": "吕天泽",
        "dynasty": "宋",
        "type": "诗",
        "rhythmic": "",
        "title": "题武夷  其二",
        "preface": "",
        "paragraphs": [
            "乘兴来寻杜使君，乱山矗矗白云深。",
            "武夷仙子能知己，谩写新诗诉此心。"
        ],
        "notes": "",
        "id": "f4c3c14d6aa45d337ab134070b07807c"
    },
    {
        "author": "吕天泽",
        "dynasty": "宋",
        "type": "诗",
        "rhythmic": "",
        "title": "题武夷  其三",
        "preface": "",
        "paragraphs": [
            "南北相看一岭分，长怀欲谒武夷君。",
            "个中果隠神仙客，握手交谈迥不群。"
        ],
        "notes": "",
        "id": "011115506b005750938a996d7c2e0e9c"
    }
]