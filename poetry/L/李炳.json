[
    {
        "author": "李炳",
        "dynasty": "宋",
        "type": "诗",
        "rhythmic": "",
        "title": "吊危一",
        "preface": "",
        "paragraphs": [
            "南乡老人危翁一，岁晏雨晴扶杖出。",
            "惊闻二圣尘再蒙，归阖柴门哭三日。",
            "眼空愁绝声遂止，里人唁翁翁死矣。",
            "凛然生气申包胥，万古千秋葬忠义。"
        ],
        "notes": "",
        "id": "7d8c902bcf454182c7c57ca6a9216052"
    },
    {
        "author": "李炳",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "柳老抛绵后，梅酸著骨时。"
        ],
        "notes": "",
        "id": "e01c707c9f89926e5bb7451a6b3d7962"
    },
    {
        "author": "李炳",
        "dynasty": "宋",
        "type": "诗",
        "rhythmic": "",
        "title": "题康店铺",
        "preface": "",
        "paragraphs": [
            "短衣自猎南山虎，正好渔樵不乱群。",
            "妄以宿嫌诛醉尉，令人翻恨李将军。"
        ],
        "notes": "",
        "id": "aee9cbf53908f730b956268c17fdd7c8"
    }
]