[
    {
        "author": "林某",
        "dynasty": "宋",
        "type": "诗",
        "rhythmic": "",
        "title": "瑞麦赞",
        "preface": "",
        "paragraphs": [
            "淳熙天子，御图三七。",
            "协气所钟，嘉禾乃出。",
            "巴夔之山，亘连阡陌。",
            "或两其歧，或六其脊。",
            "惟是西门，近郊所植。",
            "六六同颖，函三为一。",
            "兹诚创见，图写漏逸。",
            "乃知人为，不逮天力。",
            "上方寅畏，摈华务实。",
            "臣不敢献，私志于室。",
            "采诗之官，汗青之笔。",
            "编诸诗书，示此其质。"
        ],
        "notes": "",
        "id": "e69eb299c4f7ab3f988563ed05384fcd"
    },
    {
        "author": "林某",
        "dynasty": "宋",
        "type": "诗",
        "rhythmic": "",
        "title": "旅中",
        "preface": "",
        "paragraphs": [
            "一剑随孤影，风霜道路长。",
            "何人忽横笛，有客正思乡。",
            "古驿自芳草，空山又夕阳。",
            "啼猿莫添恨，今夜宿潇湘。"
        ],
        "notes": "",
        "id": "f1423bcf74fa37d78b8a67beb9a8ea3d"
    },
    {
        "author": "林某",
        "dynasty": "宋",
        "type": "诗",
        "rhythmic": "",
        "title": "送陈吏部",
        "preface": "",
        "paragraphs": [
            "天颁一札语叮咛，光动郎官驾使星。",
            "頼有斯文增气燄，可无吾道活生灵。",
            "驰驱漫说周原隰，登辔先须辨渭泾。",
            "珍重□章临遣意，不徒盐䇲与茶经。"
        ],
        "notes": "",
        "id": "7d64d91cae8fe9d1f6bfb68548d8a75e"
    }
]