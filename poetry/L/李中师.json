[
    {
        "author": "李中师",
        "dynasty": "宋",
        "type": "诗",
        "rhythmic": "",
        "title": "奉别尧夫先生承见留数刻渍梅酒磨沈水饮别聊书代谢",
        "preface": "",
        "paragraphs": [
            "磨汤渍酒重分携，景霁风和二月时。",
            "莫忘天津别君处，黄梅庭下半离披。"
        ],
        "notes": "",
        "id": "bda656116fc3f519cbb868f2e89f3537"
    },
    {
        "author": "李中师",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "出藩宠进白云司，台札仍欣得告归。",
            "苏子佩虎钮，腰龟緺，列城旗鼓随高牙。",
            "兰亭一水近馆娃，乃今衣绣先过家。",
            "秋风从此生蒹葭，舟五百里行荷花。",
            "西陵渡口晓㟏谺，飞楼想到期及瓜。",
            "恩先甘雨满菑畬，讼逐笔止庭不哗。",
            "秦山千仞高无加，昼望蓬莱挹仙霞。",
            "鉴湖万顷淼无涯，夜看牛斗乘星槎。",
            "平林摘笋崖撷茶，酒胾泉美而鱼嘉。",
            "醒吟醉墨鬭天葩，此乐未可岁月赊。",
            "玉皇赭案香飘斜，匹马赴召且复挝。",
            "民贫惠政空叹嗟，重见尨眉出若邪。"
        ],
        "notes": "",
        "id": "c3e96b489755c2c8e9c09ed42363f120"
    }
]