[
    {
        "author": "刘行敏",
        "dynasty": "唐",
        "type": "诗",
        "rhythmic": "",
        "title": "嘲崔生",
        "preface": "",
        "paragraphs": [
            "崔生犯夜行，武候正严更。",
            "幞头拳下落，高髻掌中擎。",
            "杖迹胸前出，绳文腕后生。",
            "愁人不惜夜，随意晓参横。"
        ],
        "notes": "",
        "id": "9aa18c57902e3633cd8eb1cfe3dadab9"
    },
    {
        "author": "刘行敏",
        "dynasty": "唐",
        "type": "诗",
        "rhythmic": "",
        "title": "又嘲杨文瓘",
        "preface": "",
        "paragraphs": [
            "武陵敬爱客，终宴不知疲。",
            "遣共浑王饮，错宴延陀儿。",
            "始被鸿胪识，终蒙御史知。",
            "精神既如此，长叹复何为。"
        ],
        "notes": "",
        "id": "2961533d3d76f4251f535019e5a2973e"
    },
    {
        "author": "刘行敏",
        "dynasty": "唐",
        "type": "诗",
        "rhythmic": "",
        "title": "嘲李叔慎贺兰僧伽杜善贤",
        "preface": "",
        "paragraphs": [
            "叔慎骑乌马，僧伽把漆弓。",
            "唤取长安令，共猎北山熊。"
        ],
        "notes": "",
        "id": "2365dbc903c826450d613a90ad884039"
    }
]