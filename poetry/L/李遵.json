[
    {
        "author": "李遵",
        "dynasty": "宋",
        "type": "词",
        "rhythmic": "望汉月・忆汉月",
        "title": "",
        "preface": "",
        "paragraphs": [
            "黄菊一丛临砌。",
            "颗颗露珠装缀。",
            "独教冷落向秋天，恨东君不曾留意。",
            "雕阑新雨霁。",
            "绿藓上，乱铺金蕊。",
            "此花开后更无花，愿爱惜、莫同桃李。"
        ],
        "notes": "",
        "id": "329f90fddbe89311159ad966c555730c"
    },
    {
        "author": "李遵",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "帝城五夜宴游歇。",
            "残灯外、看残月。",
            "都人犹在醉乡中，听更漏初彻。",
            "行乐已成闲话说。",
            "如春梦、觉时节。",
            "大家同约探春行，问甚花先发。"
        ],
        "notes": "",
        "id": "64803420500fd657f987de3dd0d7b93e"
    }
]