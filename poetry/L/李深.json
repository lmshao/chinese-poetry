[
    {
        "author": "李深",
        "dynasty": "唐",
        "type": "诗",
        "rhythmic": "",
        "title": "游烂柯山四首 一",
        "preface": "",
        "paragraphs": [
            "寻源路不迷，绝顶与云齐。",
            "坐引群峰小，平看万木低。",
            "双林春色上，正有子规啼。"
        ],
        "notes": "",
        "id": "28b34b6bd4148f54af778658e037fff8"
    },
    {
        "author": "李深",
        "dynasty": "唐",
        "type": "诗",
        "rhythmic": "",
        "title": "游烂柯山四首 二",
        "preface": "",
        "paragraphs": [
            "嵌空横洞天，磅礴倚崖𪩘。",
            "宛如虹势出，可赏不可转。",
            "真兴得津粱，抽簪永游衍。"
        ],
        "notes": "",
        "id": "fa2223c28fc60fd923fedba207f2b62f"
    },
    {
        "author": "李深",
        "dynasty": "唐",
        "type": "诗",
        "rhythmic": "",
        "title": "游烂柯山四首 三",
        "preface": "",
        "paragraphs": [
            "羽客无姓名，仙棋但闻见。",
            "行看负薪客，坐使桑田变。",
            "怀古正怡然，前山早莺啭。"
        ],
        "notes": "",
        "id": "3f6d144b6150fd2a18ef8480b319790e"
    },
    {
        "author": "李深",
        "dynasty": "唐",
        "type": "诗",
        "rhythmic": "",
        "title": "游烂柯山四首 四",
        "preface": "",
        "paragraphs": [
            "稽首期发蒙，吾师岂无说。",
            "安禅即方丈，演法皆寂灭。",
            "鸣磬雨花香，斋堂饭松屑。"
        ],
        "notes": "",
        "id": "b6435ae13088faad044223a4f524cc2f"
    },
    {
        "author": "李深",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "从横才业耸青冥，出处三朝重老成。",
            "南就金城几万里，东归戎节拥千兵。",
            "书从禹穴探应古，诗想鸡林购得名。",
            "莫醉故园风月久，壶浆父老已来迎。"
        ],
        "notes": "",
        "id": "f84d57f8ea579f260f318dc4414bb23c"
    },
    {
        "author": "李深",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "白首雍容侍从中，高怀常寄五湖东。",
            "游文仙殿才终别，作牧稽山地更雄。",
            "去国旌旗迎晓日，过家鲈橘正秋风。",
            "异时治行如登用，故事西京有弱翁。"
        ],
        "notes": "",
        "id": "106213b433f3c63a9ff7f56c04cf59cb"
    },
    {
        "author": "李深",
        "dynasty": "宋",
        "type": "诗",
        "rhythmic": "",
        "title": "题范文正公祠堂  其一",
        "preface": "",
        "paragraphs": [
            "一章奏免鸟衔茶，惠及饶民几万家。",
            "遗老至今怀德政，为余谈此屡咨嗟。"
        ],
        "notes": "",
        "id": "3a23b61aa7daac6cc592da1df82413d2"
    },
    {
        "author": "李深",
        "dynasty": "宋",
        "type": "诗",
        "rhythmic": "",
        "title": "题范文正公祠堂  其二",
        "preface": "",
        "paragraphs": [
            "危言迁谪向江湖，放意云山道岂孤。",
            "忠信平生心自许，吉凶何恤赋灵乌。"
        ],
        "notes": "",
        "id": "d25d6035ac36af813dc873547b387ac2"
    }
]