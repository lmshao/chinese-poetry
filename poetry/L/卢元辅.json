[
    {
        "author": "卢元辅",
        "dynasty": "唐",
        "type": "诗",
        "rhythmic": "",
        "title": "游天竺寺",
        "preface": "",
        "paragraphs": [
            "水田十里学袈裟，秋殿千金俨释迦。",
            "远客偏求月桂子，老人不记石莲花。",
            "武林山价县隋日，天竺经文隶汉家。",
            "苔壁娲皇炼来处，泐中修竹扫云霞。",
            "（见《两浙金石志》卷二。",
            "）（〖1〗石刻诗前原题「大唐杭州刺史卢元辅」九字。",
            "〖2〗阮元《两浙金石志》：「右刻在下天竺神尼塔下磨崖，文九行，右行，正书，径二寸。",
            "此诗《全唐诗》未载。",
            "按卢元辅于德宗时自河南县令除杭州刺史，尝于武林山作见山亭，见《咸淳临安志》。",
            "又《胥山碑铭》，元和十年卢元辅文，王遹书，见《舆地碑目》。",
            "此疑元和时刻。",
            "又《陜西通志》云：『卢元辅滑州人，曾为华州刺史。』",
            "《郎官石柱题名》有金部郎中卢元辅。",
            "白乐天有《卢元辅除杭州刺史制》，中云：『尝守商都，再领京县。』",
            "皆其历官也。",
            "石本『泐中修竹扫云霞』，『泐』字系原刻，『修竹』二字系改凿。",
            "『大唐』二字亦添补。",
            "《西湖志》作『洞中』，盖据文理，未见石刻也。」",
            "〖3〗《杭州府志》引《武林石刻记》：「唐卢元辅《游天竺诗》，纵一尺八寸，横二尺，正书，字径二寸。」）。"
        ],
        "notes": "",
        "id": "49ccc0a1d836df3f8804a3d9db2fe1c0"
    },
    {
        "author": "卢元辅",
        "dynasty": "唐",
        "type": "诗",
        "rhythmic": "",
        "title": "灵隐寺",
        "preface": "",
        "paragraphs": [
            "长松晋家树，绝顶客儿亭。",
            "（见《淳祐临安志》残本卷八）。"
        ],
        "notes": "",
        "id": "67729e74a71d3b37e24ae1c7c96758c3"
    }
]