[
    {
        "author": "李颙",
        "dynasty": "宋",
        "type": "诗",
        "rhythmic": "",
        "title": "舟泊太湖",
        "preface": "",
        "paragraphs": [
            "旋经义兴境，顿棹石兰渚。",
            "震泽为何在，今惟太湖浦。",
            "圆经萦五百，盼目眇无覩。",
            "高天淼著岸，长津杂如缕。",
            "窈窕寻湾埼，迢递望峦屿。",
            "惊飙扬飞湍，浮霄漾悬岨。",
            "轻禽翔云汉，游鳞憩中浒。",
            "暗霭天时阴，峣岧舟航舞。",
            "冯河安可狥，静观戒行旅。"
        ],
        "notes": "",
        "id": "382526cea01be2c12b7d480060f9dc6e"
    },
    {
        "author": "李颙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "黯䨴重云阴，碎棱震雷咤。"
        ],
        "notes": "",
        "id": "87f0aa82d15451718bc3c07e08c68456"
    }
]