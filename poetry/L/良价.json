[
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "新丰吟",
        "preface": "",
        "paragraphs": [
            "古路坦然谁措足？无人解唱还乡曲。",
            "清风月下守株人，凉兔渐遥春草绿。",
            "天香袭兮绝芳馥，月色凝兮非照烛。",
            "行玄犹是涉崎岖，体妙因兹背延促，殊不然兮何展缩，纵得然兮混泥玉。",
            "獬豸同栏辨者嗤，薰莸共处须分郁。",
            "长天月兮遍豁谷，不断风兮偃松竹。",
            "我今到此得从容，吾师叱我相随逐。",
            "新丰路兮峻仍皾，新丰洞兮湛然沃。",
            "登者登兮不动摇，游者游兮莫勿速。",
            "绝荆榛兮罢𬬱𣃁，饮馨香兮味清肃。",
            "负重登临脱屣回，看他早是空担鞠。",
            "来驾肩兮履芳躅，至澂心兮去凝目。",
            "亭堂虽有到人稀，林泉不长寻常木。",
            "道不镌雕非曲𩔂，郢人进步何瞻瞩。",
            "工夫不到不方圆，言语不通非眷属。",
            "事不然兮讵冥旭，我不然兮何断续。",
            "慇懃为报道中人，若恋玄关即拘束。"
        ],
        "notes": "",
        "id": "437218b6d0f6c1ac16ae7cf0556df403"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "宝镜三昧歌",
        "preface": "",
        "paragraphs": [
            "如是之法，佛祖密付。",
            "汝今得之，宜善保护。",
            "银盌盛雪，明月藏鹭。",
            "类之不（《五灯会元》卷十三作「弗」）齐，混则知处。",
            "意不在言，来机亦赴。",
            "动成窠臼，差落顾伫。",
            "背触俱非，如大火聚。",
            "但形文彩，即属染污。",
            "夜半正明，天晓不露。",
            "为物作则，用拔诸苦。",
            "虽非有为，不是无语。",
            "如临宝镜，形形（《五灯会元》作「影」）相覩。",
            "汝不是渠，渠正是汝。",
            "如世婴儿，五相完具。",
            "不去不来，不起不住。",
            "婆婆和和，有句无句。",
            "终不得物，语未正故。",
            "重离六爻，偏正回互。",
            "叠而为三，变尽成五。",
            "如荎（《五灯会元》注：「徒结切」）草味，如金刚杵。",
            "正中妙挟，敲唱双举。",
            "通宗通途，挟带挟路。",
            "错然则吉，不可犯忤。",
            "天真而妙，不属迷悟。",
            "因缘时节，寂然昭著。",
            "细入无间，大绝方所。",
            "毫忽之差，不应律吕。",
            "今有顿渐，缘立宗趣。",
            "宗趣分矣，即是规矩。",
            "宗通趣极，真常流注。",
            "外寂中谣，系驹伏鼠。",
            "先圣悲之，为法檀度。",
            "随其颠倒，以缁为素。",
            "颠倒想灭，肯心自许。",
            "要合古辙，请观前古。",
            "佛道垂成，十劫观树。",
            "如虎之缺，如马之馵（《五灯会元》注：「之戌切」）。",
            "以有下劣，宝几珍御。",
            "以有惊异，黧奴白牯。",
            "羿以巧力，射中百步。",
            "箭锋相值，巧力何预？",
            "木人方歌，石女起舞。",
            "非情识到，宁容思虑？",
            "臣奉于君，子顺于父。",
            "不顺不（《五灯会元》作「非」）孝，不奉不（《五灯会元》作「非」）辅。",
            "潜行密用，如愚如鲁。",
            "但能相续，名主中主。"
        ],
        "notes": "",
        "id": "a771c30f3aa1cb7c558cc2c0b364c275"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "自诫",
        "preface": "",
        "paragraphs": [
            "不求名利不求荣，只么随缘度此生。",
            "三寸气消谁是主？百年身后谩虚名。",
            "衣裳破后重重补，粮食无时旋旋营。",
            "一个幻躯能几日，为他间事长无明。"
        ],
        "notes": "",
        "id": "87b5bea09898e1b1523a274e5d9ad81a"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "辞北堂颂二首 一",
        "preface": "",
        "paragraphs": [
            "未了心源度数春，翻嗟浮世谩逡巡。",
            "几人得道空门里，独我淹留在世尘。",
            "谨具尺书辞眷爱，愿明大法报慈亲。",
            "不须洒泪频相忆，譬似当初无我身。",
            "。"
        ],
        "notes": "",
        "id": "fb3c70f8bb93ade7c81cd9725c99eeee"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "辞北堂颂二首 二",
        "preface": "",
        "paragraphs": [
            "岩下白云常作伴，峰前碧障以为隣。",
            "免干世上名与利，永别人间爱与憎。",
            "祖意直教言下晓，玄微须透句中真。",
            "合门亲戚要相见，直待当来证果因。"
        ],
        "notes": "",
        "id": "18ccf4f528abd59597cfa1cb0bdc4a82"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "后寄北堂颂（斯二一六五卷作「辞亲偈」）",
        "preface": "",
        "paragraphs": [
            "不求名利不求儒（斯二一六五卷作「不好浮荣不好儒」），愿乐空门舍俗徒。",
            "烦恼尽时愁火灭，恩情断处爱河枯。",
            "六根戒定香风引，一念无生慧力扶。",
            "为报北堂休怅望（斯二一六五卷作「忆念」），譬言死了譬如无。"
        ],
        "notes": "",
        "id": "41b08312e71c153bebbb6f9a5d36cbdf"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "网要颂（《五灯会元》卷十三作「偈」）三首 敲唱俱行",
        "preface": "",
        "paragraphs": [
            "金针双锁备，叶路隐全该。",
            "宝印当空（《五灯会元》作「风」）妙，重重锦缝开。"
        ],
        "notes": "",
        "id": "abd6ff9d1322a9e807b9504ecf9719e0"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "网要颂（《五灯会元》卷十三作「偈」）三首 金锁玄路",
        "preface": "",
        "paragraphs": [
            "交互明中暗，功齐转觉难。",
            "力穷忘进退，金锁网鞔鞔。"
        ],
        "notes": "",
        "id": "d8eb15fd4a17f39f70ade10edf5b0423"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "网要颂（《五灯会元》卷十三作「偈」）三首 不堕凡圣（《五灯会元》注：「亦名理事不涉」）",
        "preface": "",
        "paragraphs": [
            "事理俱不涉，回照绝幽微。",
            "背风无巧拙，电火烁难追。"
        ],
        "notes": "",
        "id": "8558c8c940c203f0ed1917fa895e00ca"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "功勋五位颂（原注：本则既已出上。异本作「上堂次示问话僧颂」） 一",
        "preface": "",
        "paragraphs": [
            "圣主由来法帝尧，御人以礼曲龙腰。",
            "有时闹市头边过，到处文明贺圣朝。",
            "（向）。"
        ],
        "notes": "",
        "id": "0515bc3da7633fa00779619c60acecc8"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "功勋五位颂（原注：本则既已出上。异本作「上堂次示问话僧颂」） 二",
        "preface": "",
        "paragraphs": [
            "净洗浓粧为阿谁？子规声里劝人归。",
            "百花落尽蹄无尽，更向乱峰深处啼。",
            "（奉）。"
        ],
        "notes": "",
        "id": "d8b32eb36ff9bf6e8fd236fa41552574"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "功勋五位颂（原注：本则既已出上。异本作「上堂次示问话僧颂」） 三",
        "preface": "",
        "paragraphs": [
            "枯木花开劫外春，倒骑玉象乘（《五灯会元》作「趁」）麒麟。",
            "而今高隐千峰外，月皎风清好日辰。",
            "（功）。"
        ],
        "notes": "",
        "id": "d9d2ef1015500b7e331fff3cb5bc8a30"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "功勋五位颂（原注：本则既已出上。异本作「上堂次示问话僧颂」） 四",
        "preface": "",
        "paragraphs": [
            "众生诸佛不相侵，山自高兮水自深。",
            "万别千差明底事，鹧鸪啼处百花新。",
            "（共功）。"
        ],
        "notes": "",
        "id": "220ea0bce7d34da9888e66e274871615"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "功勋五位颂（原注：本则既已出上。异本作「上堂次示问话僧颂」） 五",
        "preface": "",
        "paragraphs": [
            "头角才生已不堪，拟心求佛好羞惭。",
            "迟迟空劫无人识，肯向南訽五十三。",
            "（功功）（按：《五灯会元》卷十三所收连作一首。",
            "）。"
        ],
        "notes": "",
        "id": "458ef605966a154049c49d6da46d63b5"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "真赞",
        "preface": "",
        "paragraphs": [
            "□□□□□，□□□□□。",
            "徒观纸与墨，不是山中人。"
        ],
        "notes": "",
        "id": "90d5103adb4f552c8c635520104d6a2c"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "答僧问如何是主中主",
        "preface": "",
        "paragraphs": [
            "嗟见今时学道流，千千万万认门头。",
            "恰似入京朝圣主，祇到潼关便[即]（据《五灯会元》卷十三补）休。"
        ],
        "notes": "",
        "id": "710f27a2cf5b0f8e13aa0788dfd91db3"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "临寂示颂（题拟）",
        "preface": "",
        "paragraphs": [
            "学者恒沙无一悟，过在寻他舌头路。",
            "欲得忘形泯踪迹，努力慇懃空里步。",
            "（以上均见《大正新修大藏经》第四七册《筠州洞山悟本禅师语录》）。"
        ],
        "notes": "",
        "id": "3982927e7fcd6cd61c64b295429895f6"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "过水覩影大悟前旨因有偈（题拟）",
        "preface": "",
        "paragraphs": [
            "切忌从他觅，迢迢与我疎。",
            "我今独自往，处处得逢渠。",
            "渠今正是我，我今不是渠。",
            "应须与么（《祖堂集》作「摩」，《五灯会元》、《悦心集》作「恁么」）会，方始（前引三书作「得」）契如如。",
            "（同前。",
            "以《祖堂集》卷五、卷七、《五灯会元》卷十三、《悦心集》卷一所引相校。",
            "《悦心集》题作《水中覩影口占》。",
            "《五灯会元》卷七作《过水偈》，引疎、渠二韵）。"
        ],
        "notes": "",
        "id": "02d4ece6338b8f2daf1a1e8130c1f1d1"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "王子颂五首 诞生",
        "preface": "",
        "paragraphs": [
            "天然贵胤本非功，德合乾坤育势隆。",
            "始末一期无杂种，分宫六宅不他宗。",
            "上和下睦阴阳顺，共气连枝器量同。",
            "欲识诞生王子父，鹤腾霄汉出银笼。"
        ],
        "notes": "",
        "id": "34abea79867ba842e4524bd55c48aa59"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "王子颂五首 朝生",
        "preface": "",
        "paragraphs": [
            "苦学论情世不（《五灯会元》作「莫」）群，出来凡事已超伦。",
            "诗成五字三冬雪，笔落分毫四海云。",
            "万卷积功彰圣代，一心忠孝辅明君。",
            "盐梅不是生知得，金榜何劳显至勋。"
        ],
        "notes": "",
        "id": "015fc54259097f945e7c94ed2d45acd4"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "王子颂五首 末生",
        "preface": "",
        "paragraphs": [
            "久栖岩岳（《五灯会元》作「壑」）用功夫，草榻柴扉守志孤。",
            "十载见闻心自委，一身冬夏衣缣无。",
            "澄凝愁看（《五灯会元》作「含笑」，《禅门诸祖师偈颂》作「愁笑」）三愁思，情苦高名上哲图。",
            "业就巍（《五灯会元》作「高」，《禅门诸祖师偈颂》作「帝」）科酬极志（《五灯会元》作「志极」），比来臣相不当途。"
        ],
        "notes": "",
        "id": "18d8ec95e127308448381b5c9b553d17"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "王子颂五首 化生",
        "preface": "",
        "paragraphs": [
            "傍分帝化（《五灯会元》作「位」，《禅门诸祖师偈颂》作「命」）为传持，万里山河布政威。",
            "红影日轮凝下界，碧袖（《禅门诸祖师偈颂》作「油」）风冷暑炎时。",
            "高低岂废尊卑奉，五袴苏途远近知。",
            "妙印手持烟塞静，当阳那肯露纤机。"
        ],
        "notes": "",
        "id": "72951b87aea2e97c1fcb969a75dada40"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "王子颂五首 内生",
        "preface": "",
        "paragraphs": [
            "九重深密（《五灯会元》作「密处」）复何宣，挂弊繇（《禅门诸祖师偈颂》作「兴」）来显妙传。",
            "秖奉一人天地贵，从他诸道自分权。",
            "紫罗帐合君臣隔，黄合帘垂禁制全。",
            "为汝方隅官（《禅门诸祖师偈颂》作「愚宫」）属恋，遂将黄叶止啼钱。",
            "（以上五首均见《大正新修大藏经》第四七册《筠州洞山悟本禅师语录·歌颂》校记引别本。",
            "又见《五灯会元》卷五石霜庆诸引「颂洞山五位王子」。",
            "《石仓历代诗选》卷一一一收末首，误为庆诸作。",
            "《禅门诸祖师偈颂》卷上之上云为「石霜诸禅师出题，洞山悟本大师颂。",
            "」）。"
        ],
        "notes": "",
        "id": "453c58d65773c8518e53cb44883daf42"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "心丹诀 一",
        "preface": "",
        "paragraphs": [
            "吾有药，号心丹，烦恼炉中炼岁年。",
            "知伊不变胎中色，照耀光明遍大千。",
            "开法眼，覩毫端，能变凡圣刹那间。",
            "要知真假成功用，一到底时中锻炼看。",
            "无形状，无方圆，言中无物物中言。",
            "有心用即乖真用，无意安禅无不禅。",
            "亦无灭，亦无起，森罗万像皆驱使。",
            "不论州土但将来，入此炉中无不是。",
            "无一意，是吾意，无一智，是吾智，无一味，无不异。",
            "色不变，转难辩，更无一物于中现。",
            "莫将一物制伏他，体合真空非锻炼。",
            "（见《大正新修大藏经》第四八册吴越释延寿《宗镜录》卷九八）。"
        ],
        "notes": "",
        "id": "d7f29912c43c09012cb9f839633b3226"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "心丹诀 二",
        "preface": "",
        "paragraphs": [
            "茫茫天下虚寻觅，未肯回头自相识。",
            "信师行到无为乡，始觉从来枉施力。",
            "（同前书卷十六引）。"
        ],
        "notes": "",
        "id": "e2d854947ecc26932d1127c2dea3e3f7"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "悟道偈",
        "preface": "",
        "paragraphs": [
            "向来物物上求通，祇为从前不识宗。",
            "如今见了浑无事，方知万法本来空。",
            "（同前书卷六引）。"
        ],
        "notes": "",
        "id": "afba242fa12051a4072a6fd03eb3cb0c"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "世间尘事乱如毛，不向空门何处消。",
            "若待境缘除荡尽，古人那得喻芭蕉。",
            "（同前书卷四十引）。"
        ],
        "notes": "",
        "id": "ce31355c7e3a7b0625d7c19a114d710f"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "缺题",
        "preface": "",
        "paragraphs": [
            "吾家本住在何方？鸟道无人到处乡。",
            "君若出家为释子，能行此路万相当。",
            "（同前书卷十二引）。"
        ],
        "notes": "",
        "id": "f944d24bf9b09664d9b3753175aecd4b"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "五位君臣颂 一",
        "preface": "",
        "paragraphs": [
            "正中偏，三更初夜月明前。",
            "莫怪相逢不相识，隐隐犹怀旧日嫌（一作「妍」）。"
        ],
        "notes": "",
        "id": "e63b29bcfe0836a5e433ba6198fedcd9"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "五位君臣颂 二",
        "preface": "",
        "paragraphs": [
            "偏中正，失晓老婆逢古镜。",
            "分明（一作「月」）觌面别无真，休更迷头犹（一作「还」）认影。"
        ],
        "notes": "",
        "id": "dac6c4ca9d546194aa94805962bf1e7e"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "五位君臣颂 三",
        "preface": "",
        "paragraphs": [
            "正中来，无中有路隔尘埃。",
            "但能不触当今（一作「时」）讳，也胜前朝断舌才。"
        ],
        "notes": "",
        "id": "664defb8704de558eeac809b8175e95a"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "五位君臣颂 四",
        "preface": "",
        "paragraphs": [
            "兼（一作「偏」）中至，两刃交锋不须避。",
            "好手犹如火里莲，宛然自有冲天志。",
            "（一作「气」）。"
        ],
        "notes": "",
        "id": "5a60725e4d24e96644ea0c4d7aa24b24"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "五位君臣颂 五",
        "preface": "",
        "paragraphs": [
            "兼中到，不落有无谁敢和。",
            "人人尽欲出常流，折合还归炭里坐。",
            "（见《五灯会元》卷十三，注「一作」者为《抚州曹山元证禅师语录》之异文）。"
        ],
        "notes": "",
        "id": "68c2ac1f2981701c3e76b4d7031ad903"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "呈云岩偈",
        "preface": "",
        "paragraphs": [
            "也大奇，也大奇（《祖堂集》作「可笑奇，可笑奇」），无情解说（《五灯会元》作「说法」）不思议。",
            "若将耳听声不现（《五灯会元》作「终难会」），眼处闻声始可知（《祖堂集》、《五灯会元》作「方得知」。",
            "）（见《景德传灯录》卷十五、《五灯会元》卷十三）。"
        ],
        "notes": "",
        "id": "0a85d45318972e2c1b72af6e214d5391"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "答仰山颂",
        "preface": "",
        "paragraphs": [
            "诗咏人间事，空门何不删？",
            "探珠宜静浪，动水取应难。",
            "名利心须剪，非朋不用攀。",
            "舍邪归正道，何虑不闲闲。",
            "（《天圣广灯录》卷十二）。"
        ],
        "notes": "",
        "id": "cc6194ff60dee77f439494fafa599149"
    },
    {
        "author": "良价",
        "dynasty": "唐",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "道无心合人，人无心合道。",
            "欲知此（《五灯会元》作「个」）中意，一老一不老。",
            "（《祖堂集》卷二十、《五灯会元》卷十三）。"
        ],
        "notes": "",
        "id": "7b2c884edc1c4a549ff8f31ecc9b14b9"
    }
]