[
    {
        "author": "路振",
        "dynasty": "宋",
        "type": "诗",
        "rhythmic": "",
        "title": "赠安邑簿伍彬归隠",
        "preface": "",
        "paragraphs": [
            "考终秋鬓白，归隠旧峰前。",
            "庭树鸟频啄，山房人尚眠。",
            "寒岩落桂子，野水过茶烟。",
            "已结劳生念，虔心向竺乾。"
        ],
        "notes": "",
        "id": "f982cd170afc82c9138f5026f741687d"
    },
    {
        "author": "路振",
        "dynasty": "宋",
        "type": "诗",
        "rhythmic": "",
        "title": "题惠泉师壁",
        "preface": "",
        "paragraphs": [
            "汉公尝说惠泉师，解讲楞严解赋诗。",
            "今日我来师已去，草堂风雨立多时。"
        ],
        "notes": "",
        "id": "31d094ac70bba71a6a409e8d995775b7"
    },
    {
        "author": "路振",
        "dynasty": "宋",
        "type": "诗",
        "rhythmic": "",
        "title": "伐棘篇",
        "preface": "",
        "paragraphs": [
            "伐棘何所山之巅，秋风𩙫𩙫棘子丹。",
            "折根破柢坚且顽，𣃁夫趦趄汗污颜。",
            "攒锋束芒趋道还，𦽑之森森缭长藩。",
            "暮冬号风雪暗天，漏寒不鸣守犬眠。",
            "主人堂上多金钱，东陵暴客来窥垣。",
            "举手触锋身陨颠，千矛万戟争后先。",
            "襟袖结裂不可揎，跖破指伤流血殷。",
            "神离气沮走蹁跹，数尺之墙弗复攀。",
            "索头丑奴搔河壖，朔方屯师连七年。",
            "木波马领沙填填，气脉不绝如喉咽。",
            "官军虎怒思吼轩，强弩一发山河穿。",
            "将不叶谋空即安，玩养小丑成陨颠。",
            "推刍挽粟徒喧喧，边臣无心靖国艰。",
            "为余讽此伐棘篇。"
        ],
        "notes": "",
        "id": "f2aed217732bb2e128d731eaef33cff8"
    },
    {
        "author": "路振",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "瘴海千枝雾，骊山一骑尘。"
        ],
        "notes": "",
        "id": "965ec6557dca1234766756c296ae2925"
    },
    {
        "author": "路振",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "君恩来万里，客路出千山。"
        ],
        "notes": "",
        "id": "599c91700afee427053928f7a9f3c356"
    }
]