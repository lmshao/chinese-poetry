[
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "玉堂有感",
        "preface": "",
        "paragraphs": [
            "两山风雨故留寒，九陌香泥苦未干。",
            "开到海棠春烂漫，担头时得数枝看。"
        ],
        "notes": "",
        "id": "1fee31f9dcfa9130144b0437549372cb"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "松江别诗",
        "preface": "",
        "paragraphs": [
            "明月垂虹几度秋，短蓬长是系人愁。",
            "暮烟疎雨分携地，更上松江百尺楼。"
        ],
        "notes": "",
        "id": "dea929c15c0494634569295a297982d3"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "庙山道中",
        "preface": "",
        "paragraphs": [
            "粉黄蛱蝶遶疎篱，山崦人家挂酒旗。",
            "细雨嫩寒衫袖薄，客中知是菊花时。"
        ],
        "notes": "",
        "id": "486f76bc02b1071239a34954d0b72c16"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "雪颗云条一架春，酒中风度梦中闻。",
            "东风不是无颜色，过了梅花便到君。"
        ],
        "notes": "",
        "id": "31b9ea1a3a2761cda05b202228a5f059"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "采菊",
        "preface": "",
        "paragraphs": [
            "旋移黄菊不嫌迟，晴日霜庭晚更宜。",
            "闲倚石阑衫袖薄，偶然愁思入新诗。"
        ],
        "notes": "",
        "id": "4b3e23f6721d51b7291dc763b1d9a784"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "读书",
        "preface": "",
        "paragraphs": [
            "细字灯前老不便，小斋新冷夜无眠。",
            "数声墙竹萧萧雨，一缕铜炉淡淡烟。"
        ],
        "notes": "",
        "id": "403aae2327cbd3c3ffe0ab525e09bafa"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "煎茶",
        "preface": "",
        "paragraphs": [
            "秋庭木落长莓苔，寂寞东岗菊自开。",
            "惟有诗翁幽兴熟，每携茶具竹间来。"
        ],
        "notes": "",
        "id": "b65fe476c63eebdf5bb815adf0f2e2d7"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "种橘",
        "preface": "",
        "paragraphs": [
            "小擘枝头满袖香，累累秋实正宜霜。",
            "每来长是移时去，为尔风流似故乡。"
        ],
        "notes": "",
        "id": "d3728b2eca820f90d0e89452e243c16d"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "闲行",
        "preface": "",
        "paragraphs": [
            "春风入小畦，数日绿阴齐。",
            "把酒寻花饮，将诗就壁题。",
            "鹅儿唼嫩草，燕子集新泥。",
            "望见垂杨好，闲行过水西。"
        ],
        "notes": "",
        "id": "9d1874df90d0f6003ee3871b30ab794a"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "寄潘道士",
        "preface": "",
        "paragraphs": [
            "松深古观幽，长日断人游。",
            "苔绿几层雨，山分一半秋。",
            "病因凉后减，句向静中求。",
            "见说烧银汞，频将异草收。"
        ],
        "notes": "",
        "id": "71d1fd9f2b9d840581e0ad971f0098f4"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "舟中独酌",
        "preface": "",
        "paragraphs": [
            "有酒何人可共斟，扁舟终日载孤吟。",
            "山川似旧客怀老，天地何言春事深。",
            "风入平湖寒衮衮，鸟啼芳树绿愔愔。",
            "幅巾不受红尘触，每一郊行一赏心。"
        ],
        "notes": "",
        "id": "3d55efc29b8094cd866c4ff31c6a6f68"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "上方寺",
        "preface": "",
        "paragraphs": [
            "题诗上方寺，眼阔句难收。",
            "地控三吴胜，天连七泽浮。",
            "路危行迹少，塔坏断碑留。",
            "俩屐几行破，今年不负秋。"
        ],
        "notes": "",
        "id": "d95d2f96a67e8af084fe048c6f200a3e"
    },
    {
        "author": "卢祖皋",
        "dynasty": "宋",
        "type": "诗",
        "rhythmic": "",
        "title": "雨后得月小饮怀赵天乐",
        "preface": "",
        "paragraphs": [
            "梅花此夜稀，嘉月弄光辉。",
            "不饮强呼酒，欲眠重启扉。",
            "语高惊鹤睡，坐久见乌飞。",
            "想见湖居友，扁舟不肯归。"
        ],
        "notes": "",
        "id": "7cf92a2575a46f0614cf9a1da4e50157"
    }
]