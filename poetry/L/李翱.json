[
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "赠药山高僧惟俨二首 一",
        "preface": "",
        "paragraphs": [
            "练得身形似鹤形，千株松下两函经。",
            "我来问道无余说，云在青霄水在瓶。"
        ],
        "notes": "",
        "id": "31c998a09f6f9c36a556575ed520c8a3"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "赠药山高僧惟俨二首 二",
        "preface": "",
        "paragraphs": [
            "选得幽居惬野情，终年无送亦无迎。",
            "有时直上孤峰顶，月下披云啸一声。"
        ],
        "notes": "",
        "id": "e757fee6b9e94cb7c0d48a19526ada56"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "紫霄仙客下三山，因救生灵到世间。",
            "龟鹤计年承甲子，冰霜为质驻童颜。",
            "韬藏休咎传真箓，变化荣枯试小还。",
            "从此便教尘骨贵，九霄云路愿追攀。"
        ],
        "notes": "",
        "id": "44e4ffcd08121c138e2a382c2d5510f2"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "拜禹歌",
        "preface": "",
        "paragraphs": [
            "惟天地之无穷兮，哀生人之常勤。",
            "往者吾弗及兮，来者吾弗闻。",
            "已而，已而。"
        ],
        "notes": "",
        "id": "9e16ee63a202d8d9001ac2f6572ad8b8"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "广庆寺",
        "preface": "",
        "paragraphs": [
            "传者不足信，见景胜如闻。",
            "一水远赴海，两山高入云。",
            "鱼龙晴自戏，猿狖晚成群。",
            "醉酒斜阳下，离心草自薰。"
        ],
        "notes": "",
        "id": "101e25bf2e09948eac994745ef55d17a"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "奉酬刘言史宴光风亭",
        "preface": "",
        "paragraphs": [
            "闰余春早景沈沈，禊饮风亭恣赏心。",
            "红袖青娥留永夕，汉阴宁肯羡山阴。"
        ],
        "notes": "",
        "id": "29de3fdd8f6bfb2379a49e789fcaceb2"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "戏赠诗",
        "preface": "",
        "paragraphs": [
            "县君好砖渠，绕水恣行游。",
            "鄙性乐疎野，凿地便成沟。",
            "两岸值芳草，中央漾清流。",
            "所尚既不同，砖凿可自修。",
            "从他后人见，境趣谁为幽。"
        ],
        "notes": "",
        "id": "cdccad8a70eb21303cf3a31679bbd642"
    },
    {
        "author": "李翱",
        "dynasty": "唐",
        "type": "诗",
        "rhythmic": "",
        "title": "断僧通状",
        "preface": "",
        "paragraphs": [
            "上岁童子，二十受戒。",
            "君王不朝，父母不拜。",
            "口称贫道，有钱放债。",
            "量决十下，牒出东界。"
        ],
        "notes": "",
        "id": "5fccd2141a911d819fcbedc69d3880f5"
    }
]