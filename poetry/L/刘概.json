[
    {
        "author": "刘概",
        "dynasty": "宋",
        "type": "诗",
        "rhythmic": "",
        "title": "府舍西轩作",
        "preface": "",
        "paragraphs": [
            "昔年曾作潇湘客，憔悴东秦归未得。",
            "西轩忽见好溪山，如何尚有楚乡忆。",
            "读书误人四十年，有时醉把阑干拍。"
        ],
        "notes": "",
        "id": "68238b6b4c6941d99b0c901a823de843"
    },
    {
        "author": "刘概",
        "dynasty": "宋",
        "type": "诗",
        "rhythmic": "",
        "title": "赠新住灵岩长老",
        "preface": "",
        "paragraphs": [
            "岑崟千嶂插青霄，殿阁峥嵘霁霭交。",
            "已化灵蛇留径迹，双飞白鹤上云巢。",
            "万家香火春迎社，一派泉声夜涤庖。",
            "投锡此来当有意，独存秘宇在岩坳。"
        ],
        "notes": "",
        "id": "13fd62385073bfa77704366ee80d752f"
    }
]