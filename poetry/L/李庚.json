[
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "同丁致远司户游东掖山  其一",
        "preface": "",
        "paragraphs": [
            "不见诗人老郑虔，谁知衣钵此中传。",
            "尚余杰阁惊人句，更结今秋未了缘。"
        ],
        "notes": "",
        "id": "b625d8379356fb579024ba074ccd7bed"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "同丁致远司户游东掖山  其二",
        "preface": "",
        "paragraphs": [
            "与君共饱桑门饭，愧我曾非莲社人。",
            "若问生公讲堂事，青山门外自横陈。"
        ],
        "notes": "",
        "id": "fdbdba264ef12da254037d09d12f9ca4"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 参云亭",
        "preface": "",
        "paragraphs": [
            "元公来把麾，与民脱水戹。",
            "当时游息地，危亭冠州宅。",
            "梁栋宿寒云，去天才一握。",
            "尚余手种木，甘棠思邵伯。"
        ],
        "notes": "",
        "id": "7586e969e96f16a0ea68aae0151763c9"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 双岩堂",
        "preface": "",
        "paragraphs": [
            "吾州山水窟，城郭拥寒绿。",
            "戢戢群峰间，峙此一双玉。",
            "相对如佳宾，可敬不可渎。",
            "空翠扑衣裳，夜来雨新沐。"
        ],
        "notes": "",
        "id": "f5fdfec0288bc6ef1f7586d6da87d4de"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 玉霄亭",
        "preface": "",
        "paragraphs": [
            "亭亭玉霄峰，列仙皆羽化。",
            "把酒碧桃间，吹箫明月下。",
            "嗟我落尘凡，鹤背应难跨。",
            "夫子真癯儒，好上班麟驾。"
        ],
        "notes": "",
        "id": "4ae188308a8171fc4a793c7a90e92e36"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 匿峰亭",
        "preface": "",
        "paragraphs": [
            "新亭方半丈，众山之所宗。",
            "悭容半窗月，劣受一帘风。",
            "傍人笑老子，游戏如儿童。",
            "乱峰徒颉颃，不与汝争雄。"
        ],
        "notes": "",
        "id": "298f9355e6010c22cff79ad09d1a0f2a"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 凝思斋",
        "preface": "",
        "paragraphs": [
            "孙绰赋天台，伻人以图至。",
            "公今身见之，情亲心更醉。",
            "坐想复行吟，商颂得十二。",
            "寄语范荣期，金声重掷地。"
        ],
        "notes": "",
        "id": "0892e4b993284535c298d1a269a8a9cb"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 乐山堂",
        "preface": "",
        "paragraphs": [
            "青山如避世，讵肯诣公府。",
            "仁人如好贤，招邀入庭户。",
            "拄笏对朝气，卷帘当暮雨。",
            "是中有佳趣，莫与儿辈语。"
        ],
        "notes": "",
        "id": "fa011bdceaeeeb04c173237232290c04"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 清平阁",
        "preface": "",
        "paragraphs": [
            "彼美东堂下，方池谁凿成。",
            "萧侯慨不见，亦足窥典刑。",
            "湛湛鱼可数，怗怗鸥不惊。",
            "此心有如水，通国号神明。"
        ],
        "notes": "",
        "id": "3b05dff9b220cf565341003f8d4b5af4"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 君子堂",
        "preface": "",
        "paragraphs": [
            "文简为州时，不求赫赫誉。",
            "温恭君子儒，岂弟民父母。",
            "黄堂能几年，清风霭千古。",
            "愿公踵前修，特此相明主。"
        ],
        "notes": "",
        "id": "5e26540376525d9060f4cd8e8f707230"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 静镇堂",
        "preface": "",
        "paragraphs": [
            "海邦本淳古，山民亦颛蒙。",
            "汝不探赤丸，我无为缿筩。",
            "熙熙樵与牧，蔼蔼春风中。",
            "何必师齐相，虚堂舍盖公。"
        ],
        "notes": "",
        "id": "4022b227bcc6802361732e289d5cb8d2"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 霞起堂",
        "preface": "",
        "paragraphs": [
            "赤城古洞天，彤霞照山谷。",
            "烂烂九光垂，余辉借草木。",
            "伊予有痼疾，企望常不足。",
            "待与马练师，耘芝灌松竹。"
        ],
        "notes": "",
        "id": "c28196dcf97da6693ee22d1c7f31580d"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 驻目亭",
        "preface": "",
        "paragraphs": [
            "吏散长廊静，杖藜巾一幅。",
            "只图宽眼界，不管穷脚力。",
            "野水露微湾，寒山出寸碧。",
            "待拍洪崖肩，蓬莱真咫尺。"
        ],
        "notes": "",
        "id": "ba12a272bfead87bdde91488d1ab3303"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题尤使君郡圃十二诗 节爱堂",
        "preface": "",
        "paragraphs": [
            "吾爱巴扬州，夜不然官烛。",
            "吾爱阳道州，日炊米二斛。",
            "使君美无度，力蹈前贤躅。",
            "宜尔海云边，十万户蒙福。"
        ],
        "notes": "",
        "id": "16b0d58d0ffeb564d439796fa6f9564d"
    },
    {
        "author": "李庚",
        "dynasty": "宋",
        "type": "诗",
        "rhythmic": "",
        "title": "题画扇",
        "preface": "",
        "paragraphs": [
            "睡起小楼春又残，半垂云袖傍栏干。",
            "杨花飞过秋千索，一阵东风作晓寒。"
        ],
        "notes": "",
        "id": "c15594c4128a39c2be591fe8532ffdf4"
    }
]