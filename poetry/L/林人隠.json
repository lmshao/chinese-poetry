[
    {
        "author": "林人隠",
        "dynasty": "宋",
        "type": "诗",
        "rhythmic": "",
        "title": "菁江",
        "preface": "",
        "paragraphs": [
            "浮迹东西浙，大江长短亭。",
            "潮来远水白，雨过乱峰青。",
            "春夜梦无定，天寒酒易醒。",
            "回桡下江渚，杜若满沙汀。"
        ],
        "notes": "",
        "id": "c94b0fb4f1e1d0689171959b1186f5e5"
    },
    {
        "author": "林人隠",
        "dynasty": "宋",
        "type": "诗",
        "rhythmic": "",
        "title": "湖州溪舍",
        "preface": "",
        "paragraphs": [
            "茅舍枕寒溪，出门烟翠齐。",
            "晓林过栗鼠，秋草伏莎鸡。",
            "村酒大书字，山蔬小作畦。",
            "落然人寂历，野迥白云低。"
        ],
        "notes": "",
        "id": "04f77ff9cfbf3d746d250014ab992fca"
    }
]