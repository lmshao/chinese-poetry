[
    {
        "author": "刘应龟",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "独犬寥寥昼护门，是间也自有桃源。",
            "梅藏竹掩无多路，人语鸡声又一村。",
            "屋角枯藤黏树活，田头野水入溪浑。",
            "我来拾得春风句，分付沙鸥莫浪言。"
        ],
        "notes": "",
        "id": "4014180978741ee4825901ea57349e86"
    },
    {
        "author": "刘应龟",
        "dynasty": "宋",
        "type": "诗",
        "rhythmic": "",
        "title": "夏日杂咏",
        "preface": "",
        "paragraphs": [
            "一片闲云堕野塘，晚风吹浪湿菰蒋。",
            "白鸥不受人间暑，长向荷花共雨凉。"
        ],
        "notes": "",
        "id": "721af0e0d39f11111e201c16582d8742"
    }
]