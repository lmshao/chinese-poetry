[
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "敛容辞豹尾，缄怨度龙鳞。",
            "金钿明汉月，玉箸染胡尘。",
            "妆镜菱花暗，愁眉柳叶嚬。",
            "惟有清笳曲，时闻芳树春。"
        ],
        "notes": "",
        "id": "3d07dd125869cc88c34b1838c642ffcc"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "平生一顾念，意气溢三军。",
            "野日分戈影，天星合劒文。",
            "弓弦抱汉月，马足践胡尘。",
            "不求生入塞，唯当死报君。"
        ],
        "notes": "",
        "id": "6aa41e93192132b0f57c7408be7449cc"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "相和歌辞 櫂歌行",
        "preface": "",
        "paragraphs": [
            "写月图黄罢，凌波拾翠通。",
            "镜花摇芰日，衣麝入荷风。",
            "叶密舟难荡，莲疎浦易空。",
            "凤媒羞自托，鸳翼恨难穷。",
            "秋帐灯花翠，倡楼粉色红。",
            "相思无别曲，幷在櫂歌中。"
        ],
        "notes": "",
        "id": "2da32989d97883974e9584df154a3b54"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "杂曲歌辞 从军中行路难二首 一",
        "preface": "",
        "paragraphs": [
            "君不见封狐雄虺自成群，冯深负固结妖氛。",
            "玉玺分兵征恶少，金坛受律动将军。",
            "将军拥旄宣庙略，战士横行静夷落。",
            "长驱一息背铜梁，直指三巴逾劒阁。",
            "阁道岧嶤上戍楼，劒门遥裔俯灵丘。",
            "邛关九折无平路，江水双源有急流。",
            "征役无期返，他乡岁华晚。",
            "杳杳丘陵出，苍苍林薄远。",
            "途危紫盖峰，路涩青泥坂。",
            "去去指哀牢，行行入不毛。",
            "绝壁千里险，连山四望高。",
            "中外分区宇，夷夏殊风土。",
            "交趾枕南荒，昆弥临北户。",
            "川源饶毒雾，溪谷多淫雨。",
            "行潦四时流，崩查千岁古。",
            "漂梗飞蓬不自安，扪藤引葛度危峦。",
            "昔时闻道从军乐，今日方知行路难。",
            "苍江绿水东流驶，炎洲丹徼南中地。",
            "南中南斗映星河，秦川秦塞阻烟波。",
            "三春边地风光少，五月泸中瘴疠多。",
            "朝驱疲斥候，夕息倦谁何。",
            "向月弯繁弱，连星转太阿。",
            "重义轻生怀一顾，东伐西征凡几度。",
            "夜夜朝朝斑鬓新，年年岁岁戎衣故。",
            "灞城隅，滇池水，天涯望转积，地际行无已。",
            "徒觉炎凉节物非，不知关山千万里。",
            "弃置勿重陈，重陈多苦辛。",
            "且悦清笳杨柳曲，讵忆芳园桃李人。",
            "绛节朱旗分白羽，丹心白刃酬明主。",
            "但令一技君王识，谁惮三边征战苦。",
            "行路难，行路难，岐路几千端。",
            "无复归云冯短翰，望日想长安。"
        ],
        "notes": "",
        "id": "b7c6e85b1701b7515b923ea9c3e0fe47"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "杂曲歌辞 从军中行路难二首 二",
        "preface": "",
        "paragraphs": [
            "君不见玉关尘色暗边亭，铜鞮杂虏寇长城。",
            "天子按劒征余勇，将军受脤事横行。",
            "七德龙韬开玉帐，千里鼍鼓叠金钲。",
            "阴山苦雾埋高垒，交河孤月照连营。",
            "连营去去无穷极，拥斾遥遥过绝国。",
            "阵云朝结晦天山，寒沙夕涨迷疎勒。",
            "龙鳞水上开鱼贯，马首山前振雕翼。",
            "长驱万里詟祁连，分麾三命武功宣。",
            "百发乌号遥碎柳，七尺龙文迥照莲。",
            "春来秋去移灰琯，兰闺柳市芳尘断。",
            "鴈门迢遰尺书稀，鸳被相思双带缓。",
            "行路难，誓令氛祲静皐兰。",
            "但使封侯龙额贵，讵随中妇凤楼寒。"
        ],
        "notes": "",
        "id": "09bc2a9dae0b28e06260dac654714503"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夏日游德州赠高四",
        "preface": "",
        "paragraphs": [
            "日观邻全赵，星临俯旧吴。",
            "鬲津开巨浸，稽阜镇名都。",
            "紫云浮剑匣，青山孕宝符。",
            "封疆恢霸道，问鼎竞雄图。",
            "神光包四大，皇威震八区。",
            "风烟通地轴，星象正天枢。",
            "天枢限南北，地轴殊乡国。",
            "辟门通舜宾，比屋封尧德。",
            "言谢垂钩隐，来参负鼎职。",
            "天子不见知，群公讵相识。",
            "未展从东骏，空戢图南翼。",
            "时命欲何言，抚膺长叹息。",
            "叹息将如何，游人意气多。",
            "白雪梁山曲，寒风易水歌。",
            "泣魏伤吴起，思赵切廉颇。",
            "凄断韩王剑，生死翟公罗。",
            "罗悲翟公意，剑负韩王气。",
            "骄饵去易论，忌途良可畏。",
            "夙昔怀江海，平生混泾渭。",
            "千载契风云，一言忘贱贵。",
            "去去访林泉，空谷有遗贤。",
            "言投爵里刺，来泛野人船。",
            "缔交君赠缟，投分我忘筌。",
            "成风郢匠斲，流水伯牙弦。",
            "牙弦忘道术，漳滨恣闲逸。",
            "聊安张蔚庐，讵扫陈蕃室。",
            "虚室狎招寻，敬爱混浮沈。",
            "一诺黄金信，三复白珪心。",
            "霜松贞雅节，月桂朗冲襟。",
            "灵台万顷濬，学府九流深。",
            "谈玄明毁璧，拾紫陋籝金。",
            "鹭涛开碧海，凤彩缀词林。",
            "林虚星华映，水澈霞光净。",
            "霞水两分红，川源四望通。",
            "雾卷天山静，烟销太史空。",
            "鸟声流向薄，蝶影乱芳丛。",
            "柳阴低椠水，荷气上薰风。",
            "风月芳菲节，物华纷可悦。",
            "将欢促席赏，遽尔又归别。",
            "积水带吴门，通波连禹穴。",
            "赠言虽欲尽，机心庶应绝。",
            "潘岳本自闲，梁鸿不因热。",
            "一瓢欣狎道，三月聊栖拙。",
            "栖拙隐金华，狎道访仙查。",
            "放旷愚公谷，消散野人家。",
            "一顷南山豆，五色东陵瓜。",
            "野衣裁薜叶，山酒酌藤花。",
            "白云离望远，青谿隐路赊。",
            "傥忆幽岩桂，犹冀折疎麻。"
        ],
        "notes": "",
        "id": "7fdd272629c7aeb615ccfb2429d3b53c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "在江南赠宋五之问",
        "preface": "",
        "paragraphs": [
            "井络双源濬，浔阳九派长。",
            "沦波通地穴，输委下归塘。",
            "别岛笼朝蜃，连洲拥夕涨。",
            "韫珠澄积润，让璧动浮光。",
            "浮光凝折水，积润疎圆沚。",
            "玉轮涵地开，剑阁连星起。",
            "风烟标迥秀，英灵信多美。",
            "怀德践遗芳，端操慙谋己。",
            "谋己谬观光，牵迹强凄惶。",
            "揆拙迷三省，劳生昧两忘。",
            "弹随空被笑，献楚自多伤。",
            "一朝殊默语，千里易炎凉。",
            "炎凉几迁贸，川陆疲臻凑。",
            "积水架吴涛，连山横楚岫。",
            "风月虽殊昔，星河犹是旧。",
            "姑苏望南浦，邯郸通北走。",
            "北走平生亲，南浦别离津。",
            "潇湘一超忽，洞庭多苦辛。",
            "秋江无绿芷，寒汀有白苹。",
            "采之将何遗，故人漳水滨。",
            "漳滨已辽远，江潭未旋返。",
            "为听短歌行，当想长洲苑。",
            "露金熏菊岸，风佩摇兰坂。",
            "蝉鸣稻叶秋，雁起芦花晚。",
            "晚秋云日明，亭臯风雾清。",
            "独负平生气，重牵摇落情。",
            "占星非聚德，梦月讵悬名。",
            "寂寥伤楚奏，凄断泣秦声。",
            "秦声怀旧里，楚奏悲无已。",
            "郢路少知音，丛台富奇士。",
            "温辉凌爱日，壮气惊寒水。",
            "一顾重风云，三冬足文史。",
            "文史盛纷纶，京洛多风尘。",
            "犹轻五车富，未重一囊贫。",
            "李仙非易托，苏鬼尚难因。",
            "不惜劳歌尽，谁为听阳春。"
        ],
        "notes": "",
        "id": "4fa7fd647163db8d6f993f4629c9b4bd"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "晚憩田家",
        "preface": "",
        "paragraphs": [
            "转蓬劳远役，披薜下田家。",
            "山形类九折，水势急三巴。",
            "悬梁接断岸，涩路拥崩查。",
            "雾岩沦晓魄，风溆涨寒沙。",
            "心迹一朝舛，关山万里赊。",
            "龙章徒表越，闽俗本殊华。",
            "旅行悲泛梗，离赠折疎麻。",
            "唯有寒潭菊，独似故园花。"
        ],
        "notes": "",
        "id": "be8d13e9dbf128a71bb9f391a86fee5c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "出石门",
        "preface": "",
        "paragraphs": [
            "层岩远接天，绝岭上栖烟。",
            "松低轻盖偃，藤细弱丝悬。",
            "石明如挂镜，苔分似列钱。"
        ],
        "notes": "",
        "id": "caf7b7ce7a2ce017c077fd835c09f959"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "至分陕",
        "preface": "",
        "paragraphs": [
            "陕西开胜壤，召南分沃畴。",
            "列树巢维鹊，平渚下雎鸠。",
            "憩棠疑勿剪，曳葛似攀樛。",
            "至今王化美，非独在隆周。"
        ],
        "notes": "",
        "id": "de6a0e7710856b539c4007d66e8814ed"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "寓居洛滨对雪忆谢二",
        "preface": "",
        "paragraphs": [
            "旅思眇难裁，冲飙恨易哀。",
            "旷望洛川晚，飘飖瑞雪来。",
            "积彩明书幌，流韵绕琴台。",
            "色夺迎仙羽，花避犯霜梅。",
            "谢庭赏方逸，袁扉掩未开。",
            "高人傥有访，兴尽讵须回。"
        ],
        "notes": "",
        "id": "acfb90381d973d8c321720b0352f0c69"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "北眺舂陵",
        "preface": "",
        "paragraphs": [
            "揽辔疲宵迈，驱马倦晨兴。",
            "既出封泥谷，还过避雨陵。",
            "山行明照上，谿宿密云蒸。",
            "登高徒欲赋，词殚独抚膺。"
        ],
        "notes": "",
        "id": "f6832dba0f31cf97c18ba1444f4cfef4"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夏日游目聊作",
        "preface": "",
        "paragraphs": [
            "暂屏嚣尘累，言寻物外情。",
            "致逸心逾默，神幽体自轻。",
            "浦夏荷香满，田秋麦气清。",
            "讵假沧浪上，将濯楚臣缨。"
        ],
        "notes": "",
        "id": "8d598b5a025a136eaa047eff1c73b024"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同崔驸马晓初登楼思京",
        "preface": "",
        "paragraphs": [
            "丽谯通四望，繁忧起万端。",
            "绮疏低晚魄，镂槛肃初寒。",
            "白云乡思远，黄图归路难。",
            "唯余西向笑，暂似当长安。"
        ],
        "notes": "",
        "id": "6df04e60a217cd00c631e4ce859853fb"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "月夜有怀简诸同病",
        "preface": "",
        "paragraphs": [
            "闲庭落景尽，疎帘夜月通。",
            "山灵响似应，水净望如空。",
            "栖枝犹绕鹊，遵渚未来鸿。",
            "可叹高楼妇，悲思杳难终。"
        ],
        "notes": "",
        "id": "6da50fc98c6bf74b6220fec3ad34c7ec"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "叙寄员半千",
        "preface": "",
        "paragraphs": [
            "薄宦三河道，自负十余年。",
            "不应惊若厉，秪为直如弦。",
            "坐历山川险，吁嗟陵谷迁。",
            "长吟空抱膝，短翮讵冲天。",
            "魂归沧海上，望断白云前。",
            "钓名劳拾紫，隐迹自谈玄。",
            "不学多能圣，徒思鸿宝仙。",
            "斯志良难已，此道岂徒然。",
            "嗟为刀笔吏，耻从绳墨牵。",
            "岐路情虽狎，人伦地本偏。",
            "长揖谢时事，独往访林泉。",
            "寄言二三子，生死不来旋。"
        ],
        "notes": "",
        "id": "be47b9f2148e05582eab4f33f03225d9"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏怀古意上裴侍郎",
        "preface": "",
        "paragraphs": [
            "三十二余罢，鬓是潘安仁。",
            "四十九仍入，年非朱买臣。",
            "纵横愁系越，坎𡒄倦游秦。",
            "出笼穷短翮，委辙涸枯鳞。",
            "穷经不沾用，弹铗欲谁申。",
            "天子未驱策，岁月几沈沦。",
            "轻生长慷慨，效死独殷勤。",
            "徒歌易水客，空老渭川人。",
            "一得视边塞，万里何苦辛。",
            "剑匣胡霜影，弓开汉月轮。",
            "金刀动秋色，铁骑想风尘。",
            "为国坚诚款，捐躯忘贱贫。",
            "勒功思比宪，决略暗欺陈。",
            "若不犯霜雪，虚掷玉京春。"
        ],
        "notes": "",
        "id": "2634f5bc8749169f878b780d82e9028e"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "春夜韦明府宅宴得春字",
        "preface": "",
        "paragraphs": [
            "酌桂陶芳夜，披薜啸幽人。",
            "雅琴驯鲁雉，清歌落范尘。",
            "宿云低迥盖，残月上虚轮。",
            "幸此承恩洽，聊当故乡春。"
        ],
        "notes": "",
        "id": "fc464a2305f02f52bd3b75a5ade17699"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "过张平子墓",
        "preface": "",
        "paragraphs": [
            "西鄂该通理，南阳擅德音。",
            "玉巵浮藻丽，铜浑积思深。",
            "忽怀今日昔，非复昔时今。",
            "日落丰碑暗，风来古木吟。",
            "惟叹穷泉下，终郁羡鱼心。"
        ],
        "notes": "",
        "id": "81ebe18be663a9618d7c10b7f5035c8f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "从军中行路难二首 一",
        "preface": "",
        "paragraphs": [
            "君不见封狐雄虺自成群，冯深负固结妖氛。",
            "玉玺分兵征恶少，金坛受律动将军。",
            "将军拥旄宣庙略，战士横行静夷落。",
            "长驱一息背铜梁，直指三巴登剑阁。",
            "阁道岧嶤起戍楼，剑门遥裔俯灵丘。",
            "邛关九折无平路，江水双源有急流。",
            "征役无期返，他乡岁华晚。",
            "杳杳丘陵出，苍苍林薄远。",
            "途危紫盖峰，路涩青泥坂。",
            "去去指哀牢，行行入不毛。",
            "绝壁千里险，连山四望高。",
            "中外分区宇，夷夏殊风土。",
            "交趾枕南荒，昆弥临北户。",
            "川原绕毒雾，溪谷多淫雨。",
            "行潦四时流，崩查千岁古。",
            "漂梗飞蓬不自安，扪藤引葛度危峦。",
            "昔时闻道从军乐，今日方知行路难。",
            "沧江绿水东流驶，炎洲丹徼南中地。",
            "南中南斗映星河，秦川秦塞阻烟波。",
            "三春边地风光少，五月泸中瘴疠多。",
            "朝驱疲斥候，夕息倦樵歌。",
            "向月弯繁弱，连星转太阿。",
            "重义轻生怀一顾，东伐西征凡几度。",
            "夜夜朝朝斑鬓新，年年岁岁戎衣故。",
            "灞城隅，滇池水。",
            "天雅望转积，地际行无已。",
            "徒觉炎凉节物非，不知关山千万里。",
            "弃置勿重陈，征行多苦辛。",
            "且悦清笳杨柳曲，讵忆芳园桃李人。",
            "绛节朱旗分白羽，丹心白刃酬明主。",
            "但令一被君王知，谁惮三边征战苦。",
            "行路难，几千端。",
            "无复归云凭短翰，空余望日想长安。"
        ],
        "notes": "",
        "id": "b7c6e85b1701b7515b923ea9c3e0fe47"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "从军中行路难二首 二",
        "preface": "",
        "paragraphs": [
            "君不见玉关尘色暗边庭，铜鞮杂虏寇长城。",
            "天子按剑征余勇，将军受脤事横行。",
            "七德龙韬开玉帐，千里鼍鼓垒金钲。",
            "阴山苦雾埋高垒，交河孤月照连营。",
            "连营去去无穷极，拥斾遥遥过绝国。",
            "阵云朝结晦天山，寒沙夕涨迷疎勒。",
            "龙鳞水上开鱼贯，马首山前振雕翼。",
            "长驱万里詟祈连，分麾三命武功宣。",
            "百发乌号遥碎柳，七尺龙文迥照莲。",
            "春来秋去移灰琯，兰闺柳市芳尘断。",
            "雁门迢递尺书稀，鸳被相思双带缓。",
            "行路难，行路难，誓令氛祲静臯兰。",
            "但使封侯龙頟贵，讵随中妇凤楼寒。"
        ],
        "notes": "",
        "id": "822ccbf3b07f0d18ec0d45e89cec985f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "帝京篇",
        "preface": "",
        "paragraphs": [
            "山河千里国，城阙九重门。",
            "不覩皇居壮，安知天子尊。",
            "皇居帝里崤函谷，鹑野龙山侯甸服。",
            "五纬连影集星躔，八水分流横地轴。",
            "秦塞重关一百二，汉家离宫三十六。",
            "桂殿嵚岑对玉楼，椒房窈窕连金屋。",
            "三条九陌丽城隈，万户千门平旦开。",
            "复道斜通𫛛鹊观，交衢直指凤皇台。",
            "剑履南宫入，簪缨北阙来。",
            "声名冠寰宇，文物象昭回。",
            "钩陈肃兰戺，璧沼浮槐市。",
            "铜羽应风回，金茎承露起。",
            "校文天禄阁，习战昆明水。",
            "朱邸抗平台，黄扉通戚里。",
            "平台戚里带崇墉，炊金馔玉待鸣钟。",
            "小堂绮帐三千户，大道青楼十二重。",
            "宝盖雕鞍金络马，兰窗绣柱玉盘龙。",
            "绣柱璇题粉壁映，锵金鸣玉王侯盛。",
            "王侯贵人多近臣，朝游北里暮南邻。",
            "陆贾分金将䜩喜，陈遵投辖正留宾。",
            "赵李经过密，萧朱交结亲。",
            "丹凤朱城白日暮，青牛绀幰红尘度。",
            "侠客珠弹垂杨道，倡妇银钩采桑路。",
            "倡家桃李自芳菲，京华游侠盛轻肥。",
            "延年女弟双凤入，罗敷使君千骑归。",
            "同心结缕带，连理织成衣。",
            "春朝桂尊尊百味，秋夜兰灯灯九微。",
            "翠幌珠帘不独映，清歌宝瑟自相依。",
            "且论三万六千是，宁知四十九年非。",
            "古来荣利若浮云，人生倚伏信难分。",
            "始见田窦相移夺，俄闻衞霍有功勋。",
            "未厌金陵气，先开石椁文。",
            "朱门无复张公子，灞亭谁畏李将军。",
            "相顾百龄皆有待，居然万化咸应改。",
            "桂枝芳气已销亡，柏梁高宴今何在？",
            "春去春来苦自驰，争名争利徒尔为。",
            "久留郎署终难遇，空扫相门谁见知。",
            "当时一旦擅豪华，自言千载长骄奢。",
            "倏忽抟风生羽翼，须臾失浪委泥沙。",
            "黄雀徒巢桂，青门遂种瓜。",
            "黄金销铄素丝变，一贵一贱交情见。",
            "红颜宿昔白头新，脱粟布衣轻故人。",
            "故人有湮沦，新知无意气。",
            "灰死韩安国，罗伤翟廷尉。",
            "已矣哉，归去来。",
            "马卿辞蜀多文藻，扬雄仕汉乏良媒。",
            "三冬自矜诚足用，十年不调几邅回。",
            "汲黯薪逾积，孙弘阁未开。",
            "谁惜长沙傅，独负洛阳才。"
        ],
        "notes": "",
        "id": "aebeaf863db203020626fc7a8a2a9719"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "畴昔篇",
        "preface": "",
        "paragraphs": [
            "少年重英侠，弱岁贱衣冠。",
            "既托寰中赏，方承膝下欢。",
            "遨游灞水曲，风月洛城端。",
            "且知无玉馔，谁肯逐金丸。",
            "金丸玉馔盛繁华，自言轻侮季伦家。",
            "五霸争驰千里马，三条竞骛七香车。",
            "掩映飞轩乘落照，参差步障引朝霞。",
            "池中旧水如悬镜，屋里新妆不让花。",
            "意气风云倏如昨，岁月春秋屡回薄。",
            "上苑频经柳絮飞，中园几见梅花落。",
            "当时门客今何在？畴昔交朋已疎索。",
            "莫教憔悴损容仪，会得高秋云雾廓。",
            "淹留坐帝乡，无事积炎凉。",
            "一朝披短褐，六载奉长廊。",
            "赋文慙昔马，执戟叹前扬。",
            "挥戈出武帐，荷笔入文昌。",
            "文昌隐隐皇城里，由来奕奕多才子。",
            "潘陆词锋骆驿飞，张曹翰苑纵横起。",
            "卿相未曾识，王侯宁见拟。",
            "垂钓甘成白首翁，负薪何处逢知己？",
            "判将运命赋穷通，从来奇舛任西东。",
            "不应永弃同刍狗，且复飘飖类转蓬。",
            "容鬓年年异，春华岁岁同。",
            "荣观未尽礼，徇主欲申功。",
            "脂车秣马辞乡国，萦辔西南使邛僰。",
            "玉垒铜梁不易攀，地角天涯眇难测。",
            "莺啭蝉吟有悲望，鸿来雁度无音息。",
            "阳关积雾万里昏，剑阁连山千种色。",
            "蜀路何悠悠，岷峰阻且修。",
            "回肠随九折，迸泪连双流。",
            "寒光千里暮，露气二江秋。",
            "长途看束马，平水且沈牛。",
            "华阳旧地标神制，石镜蛾眉真秀丽。",
            "诸葛才雄已号龙，公孙跃马轻称帝。",
            "五丁卓荦多奇力，四士英灵富文艺。",
            "云气横开八阵形，桥形遥分七星势。",
            "川平烟雾开，游戏锦城隈。",
            "墉高龟望出，水净雁文回。",
            "寻姝入酒肆，访客上琴台。",
            "不识金貂重，偏惜玉山颓。",
            "他乡冉冉消年月，帝里沈沈限城阙。",
            "不见猿声助客啼，唯闻旅思将花发。",
            "我家迢递关山里，关山迢递不可越。",
            "故园梅柳尚余春，来时勿使芳菲歇。",
            "解鞅欲言归，执袂怆多违。",
            "北梁俱握手，南浦共沾衣。",
            "别情伤去盖，离念惜徂辉。",
            "知音何所托，木落雁南飞。",
            "回来望平陆，春来酒应熟。",
            "相将菌阁卧青溪，且用藤杯泛黄菊。",
            "十年不调为贫贱，百日屡迁随倚伏。",
            "祗为须求负郭田，使我再干州县禄。",
            "百年郁郁少腾迁，万里遥遥入镜川。",
            "涘江拂潮冲白日，淮海长波接远天。",
            "丛竹凝朝露，孤山起暝烟。",
            "赖有边城月，常伴客旌悬。",
            "东南美箭称吴会，名都隐轸三江外。",
            "涂山执玉应昌期，曲水开襟重文会。",
            "仙镝流音鸣鹤岭，宝剑分辉落蛟濑。",
            "未看白马对芦刍，且觉浮云似车盖。",
            "江南节序多，文酒屡经过。",
            "共踏春江曲，俱唱采菱歌。",
            "舟移疑入镜，棹举若乘波。",
            "风光无限极，归檝碍池荷。",
            "眺听烟霞正流眄，即从王事归舻转。",
            "芝田花月屡裴回，金谷佳期重游衍。",
            "登高北望嗤梁叟，凭轼西征想潘掾。",
            "峰开华岳耸疑莲，水激龙门急如箭。",
            "人事谢光阴，俄遭霜露侵。",
            "偷存七尺影，分没九泉深。",
            "穷途行泣玉，愤路未藏金。",
            "茹荼空有叹，怀橘独伤心。",
            "年来岁去成销铄，怀抱心期渐寥落。",
            "挂冠裂冕已辞荣，南亩东臯事耕凿。",
            "宾阶客院常疏散，蓬径柴扉终寂寞。",
            "自有林泉堪隐栖，何必山中事丘壑。",
            "我住青门外，家临素浐滨。",
            "遥瞻丹凤阙，斜望黑龙津。",
            "荒衢通猎骑，穷巷抵樵轮。",
            "时有桃源客，来访竹林人。",
            "昨夜琴声奏悲调，旭旦含颦不成笑。",
            "果乘骢马发嚣书，复道郎官禀纶诰。",
            "冶长非罪曾缧絏，长孺然灰也经溺。",
            "高门有阅不图封，峻笔无闻歛敷妙。",
            "适离京兆谤，还从御史弹。",
            "炎威资夏景，平曲况秋翰。",
            "画地终难入，书空自不安。",
            "吹毛未可待，摇尾且求餐。",
            "丈夫坎𡒄多愁疾，契阔迍邅尽今日。",
            "慎罚宁凭两造辞，严科直挂三章律。",
            "邹衍衔悲系燕狱，李斯抱怨拘秦桎。",
            "不应白发顿成丝，直为黄沙暗如漆。",
            "紫禁终难呌，朱门不易排。",
            "惊魂闻叶落，危魄逐轮埋。",
            "霜威遥有厉，雪[枉]遂无阶。",
            "含冤欲谁道，饮气独居怀。",
            "忽闻驿使发关东，传道天波万里通。",
            "涸鳞去辙还游海，幽禽释网便翔空。",
            "舜泽尧曦方有极，谗言巧佞傥无穷。",
            "谁能跼迹依三辅，会就商山访四翁。"
        ],
        "notes": "",
        "id": "88cdcd4f4e17d044bbc1e585c97f0f93"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "艳情代郭氏荅卢照邻",
        "preface": "",
        "paragraphs": [
            "迢迢芊路望芝田，眇眇函关恨蜀川。",
            "归云已落涪江外，还雁应过洛水瀍。",
            "洛水傍连帝城侧，帝宅层甍垂凤翼。",
            "铜驼路上柳千条，金谷园中花几色。",
            "柳叶园花处处新，洛阳桃李应芳春。",
            "妾向双流窥石镜，君住三川守玉人。",
            "此时离别那堪道，此日空床对芳沼。",
            "芳沼徒游比目鱼，幽径还生拔心艸。",
            "流风回雪傥便娟，骥子鱼文实可怜。",
            "掷果河阳君有分，货酒成都妾亦然。",
            "莫言贫贱无人重，莫言富贵应须种。",
            "绿珠犹得石崇怜，飞燕曾经汉皇宠。",
            "良人何处醉纵横？直如循默守空名。",
            "倒提新缣成慊慊，翻将故剑作平平。",
            "离前吉梦成兰兆，别后啼痕上竹生。",
            "别日分明相约束，已取宜家成诫勖。",
            "当时拟弄掌中珠，岂谓先摧庭际玉。",
            "悲鸣五里无人问，肠断三声谁为续。",
            "思君欲上望夫台，端居懒听将雏曲。",
            "沈沈落日向山低，檐前归燕竝头栖。",
            "抱膝当窗看夕兔，侧耳空房听晓鸡。",
            "舞蝶临阶秪自舞，啼鸟逢人亦助啼。",
            "独坐伤孤枕，春来悲更甚。",
            "峨眉山上月如眉，濯锦江中霞似锦。",
            "锦字回文欲赠君，剑壁层峰自纠纷。",
            "平江淼淼分清浦，长路悠悠间白云。",
            "也知京洛多佳丽，也知山岫遥亏蔽。",
            "无那短封即疎索，不在长情守期契。",
            "传闻织女对牵牛，相望重河隔浅流。",
            "谁分迢迢经两岁，谁能脉脉待三秋。",
            "情知唾井终无理，情知覆水也难收。",
            "不复下山能借问，更向卢家字莫愁。"
        ],
        "notes": "",
        "id": "2b9f4bbeb7e68a7014cce910a34bb86b"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "代女道士王灵妃赠道士李荣",
        "preface": "",
        "paragraphs": [
            "玄都五府风尘绝，碧海三山波浪深。",
            "桃实千年非易待，桑田一变已难寻。",
            "别有仙居对三市，金阙银宫相向起。",
            "台前镜影伴仙娥，楼上箫声随凤史。",
            "凤楼迢递绝尘埃，莺时物色正裴回。",
            "灵芝紫检参差长，仙桂丹花重叠开。",
            "双童绰约时游陟，三鸟联翩报消息。",
            "尽言真侣出遨游，传道风光无限极。",
            "轻花委砌惹裾香，残月窥窗觇幌色。",
            "个时无数倂妖妍，个里无穷总可怜。",
            "别有众中称黜帝，天上人间少流例。",
            "洛滨仙驾启遥源，淮浦灵津符远筮。",
            "自言少小慕幽玄，只言容易得神仙。",
            "珮中邀勒经时序，箫里寻思复几年。",
            "寻思许事真情变，二人容华识少选。",
            "漫道烧丹止七飞，空传化石曾三转。",
            "寄语天上弄机人，寄语河边值查客。",
            "乍可悤悤共百年，谁使遥遥期七夕。",
            "想知人意自相寻，果得深心共一心。",
            "一心一意无穷已，投漆投胶非足拟。",
            "只将羞涩当风流，持此相怜保终始。",
            "相怜相念倍相亲，一生一代一双人。",
            "不把丹心比玄石，惟将浊水况清尘。",
            "只言柱下留期信，好欲将心学松蕣。",
            "不能京兆画峨眉，翻向成都骋驺引。",
            "青牛紫气度灵关，尺素赩鳞去不还。",
            "连苔上砌无穷绿，修竹临坛几处斑。",
            "此时空床难独守，此日别离那可久。",
            "梅花如雪柳如丝，年去年来不自持。",
            "初言别在寒偏在，何悟春来春更思。",
            "春时物色无端绪，双枕孤眠谁分许。",
            "分念娇莺一种啼，生憎燕子千般语。",
            "朝云旭日照青楼，迟晖丽色满皇州。",
            "落花泛泛浮灵沼，垂柳长长拂御沟。",
            "御沟大道多奇赏，侠客妖容递来往。",
            "宝骑连花铁作钱，香轮骛水珠为网。",
            "香轮宝骑竞繁华，可怜今夜宿倡家。",
            "鹦鹉杯中浮竹叶，凤凰琴里落梅花。",
            "许辈多情偏送款，为问春花几时满。",
            "千回鸟信说众诸，百过莺啼说长短。",
            "长短众诸判不寻，千回百过浪关心。",
            "何曾举意西邻玉，未肯留情南陌金。",
            "南陌西邻咸自保，还辔归期须及早。",
            "为想三春狭斜路，莫辞九折邛关道。",
            "假令白里似长安，须使青牛学剑端。",
            "苹风入驭来应易，竹杖成龙去不难。",
            "龙飙去去无消息，鸾镜朝朝减容色。",
            "君心不记下山人，妾欲空期上林翼。",
            "上林三月鸿欲稀，华表千年鹤未归。",
            "不分淹留桑路待，秪应直取桂轮飞。"
        ],
        "notes": "",
        "id": "62c552fc0a36e04e0f288d35d4b9b6f0"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "平生一顾重，意气溢三军。",
            "埜日分戈影，天星合剑文。",
            "弓弦抱汉月，马足践胡尘。",
            "不求生入塞，唯当死报君。"
        ],
        "notes": "",
        "id": "09e673654ec53d5263f3a9b0862b70fd"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "王昭君",
        "preface": "",
        "paragraphs": [
            "歛容辞豹尾，缄恨度龙鳞。",
            "金钿明汉月，玉筯染胡尘。",
            "古镜菱花暗，愁眉柳叶颦。",
            "唯有清笳曲，时闻芳树春。"
        ],
        "notes": "",
        "id": "a508a5242c04137053b8c382ebdc1786"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "于紫云观赠道士",
        "preface": "",
        "paragraphs": [
            "碧落澄秋景，玄门启曙关。",
            "人疑列御至，客似令威还。",
            "羽盖徒欣仰，云车未可攀。",
            "衹应倾玉醴，时许寄颓颜。"
        ],
        "notes": "",
        "id": "4ad1dc13c0d722975a7873a7990b5b62"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "渡瓜步江",
        "preface": "",
        "paragraphs": [
            "捧檄辞幽径，鸣榔下贵洲。",
            "惊涛疑跃马，积气似连牛。",
            "月迥寒沙净，风急夜江秋。",
            "不学浮云影，他乡空滞留。"
        ],
        "notes": "",
        "id": "3fc2ec522b41a449524de9dcfa4f3cdf"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "途中有怀",
        "preface": "",
        "paragraphs": [
            "睠然怀楚奏，怅矣背秦关。",
            "涸鳞惊照辙，坠羽怯虚弯。",
            "素服三川化，乌裘十上还。",
            "莫言无皓齿，时俗薄朱颜。"
        ],
        "notes": "",
        "id": "9e1fd3a8895656a1fb7aee24d24380ee"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "至分水戍",
        "preface": "",
        "paragraphs": [
            "行役忽离忧，复此怆分流。",
            "溅石回湍咽，萦丛曲涧幽。",
            "阴岩常结晦，宿莽竞含秋。",
            "况乃霜晨早，寒风入戍楼。"
        ],
        "notes": "",
        "id": "d83b63a06a86c63716e2a00940cf5de9"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "望乡夕泛",
        "preface": "",
        "paragraphs": [
            "归怀剩不安，促榜犯风澜。",
            "落宿含楼近，浮月带江寒。",
            "喜逐行前至，忧从望里宽。",
            "今夜南枝鹊，应无绕树难。"
        ],
        "notes": "",
        "id": "86244a5a3493cbf6d41c035714eafed0"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "久客临海有怀",
        "preface": "",
        "paragraphs": [
            "天涯非日观，地屺望星楼。",
            "练光摇乱马，剑气上连牛。",
            "草湿姑苏夕，叶下洞庭秋。",
            "欲知凄断意，江上涉安流。"
        ],
        "notes": "",
        "id": "bb9f7aa20617a86b1f4979a0989f75c3"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "游兖部逢孔君自衞来欣然相遇若旧",
        "preface": "",
        "paragraphs": [
            "游人自衞返，背客隔淮来。",
            "倾盖金兰合，忘筌玉叶开。",
            "繁花明日柳，疎蕊落风梅。",
            "将期重交态，时慰不然灰。"
        ],
        "notes": "",
        "id": "3c91ba5c1b1457cc65c2352d9866310d"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "西京守岁",
        "preface": "",
        "paragraphs": [
            "闲居寡言宴，独坐惨风尘。",
            "忽见严冬尽，方知列宿春。",
            "夜将寒色去，年共晓光新。",
            "耿耿他乡夕，无由展旧亲。"
        ],
        "notes": "",
        "id": "98aa938898ffa2096f9ad4289ebe6f7a"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同辛簿简仰酬思玄上人林泉四首 一",
        "preface": "",
        "paragraphs": [
            "闻君招隐地，髣髴武陵春。",
            "缉芰知还楚，披榛似避秦。",
            "崩查年祀积，幽草岁时新。",
            "一谢沧浪水，安知有逸人。"
        ],
        "notes": "",
        "id": "0f182e3c2adf7a934a946b287ae273a2"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同辛簿简仰酬思玄上人林泉四首 二",
        "preface": "",
        "paragraphs": [
            "芳晨临上月，幽赏狎中园。",
            "有蝶堪成梦，无羊可触藩。",
            "忘怀南涧藻，蠲思北堂萱。",
            "坐叹华滋歇，思君谁为言。"
        ],
        "notes": "",
        "id": "01658f97b7f0984bf965d0e99b5e2bd8"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同辛簿简仰酬思玄上人林泉四首 三",
        "preface": "",
        "paragraphs": [
            "林泉恣探历，风景暂裴徊。",
            "客有迁莺处，人无结驷来。",
            "聚花如薄雪，沸水若轻雷。",
            "今日徒招隐，终知异凿坏。"
        ],
        "notes": "",
        "id": "70b11ee131192c6ad292dd6201d9fe9d"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同辛簿简仰酬思玄上人林泉四首 四",
        "preface": "",
        "paragraphs": [
            "俗远风尘隔，春还初服迟。",
            "林疑中散地，人似上皇时。",
            "芳杜湘君曲，幽兰楚客词。",
            "山中有春草，长似寄相思。"
        ],
        "notes": "",
        "id": "157e3ddde55050aa87a6d3262d22a4ad"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋日饯陆道士陈文林",
        "preface": "",
        "paragraphs": [
            "青牛游华岳，赤马走吴宫。",
            "玉柱离鸿怨，金罍浮蚁空。",
            "日霁崤陵雨，尘起洛阳风。",
            "唯当玄度月，千里与君同。"
        ],
        "notes": "",
        "id": "e6341d808dbc1e25ac0e61ea2d5b67db"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送郑少府入辽共赋侠客远从戎",
        "preface": "",
        "paragraphs": [
            "边烽警榆塞，侠客度桑干。",
            "柳叶开银镝，桃花照玉鞍。",
            "满月临弓影，连星入剑端。",
            "不学燕丹客，空歌易水寒。"
        ],
        "notes": "",
        "id": "20d4878b69b7dd43d50546aa75218d07"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送费六还蜀",
        "preface": "",
        "paragraphs": [
            "星楼望蜀道，月峡指吴门。",
            "万行流别泪，九折切惊魂。",
            "雪影含花落，云阴带叶昏。",
            "还愁三径晚，独对一清尊。"
        ],
        "notes": "",
        "id": "0c11d3fd285dbd0f3ae5bf36df80bd34"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋日送侯四得弹字",
        "preface": "",
        "paragraphs": [
            "我留安豹隐，君去学鹏抟。",
            "岐路分襟易，风云促膝难。",
            "夕涨流波急，秋山落日寒。",
            "惟有思归引，凄断为君弹。"
        ],
        "notes": "",
        "id": "511843407d03d974d47c6b6f5e304642"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋日送尹大赴京",
        "preface": "",
        "paragraphs": [
            "挂瓢余隐舜，负鼎尔干汤。",
            "竹叶离罇满，桃花别路长。",
            "低河耿秋色，落月抱寒光。",
            "素书如可嗣，幽谷𥩟宾行。"
        ],
        "notes": "",
        "id": "2120586949a0ebe801136946ad3d9f62"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋夜送閰五还润州",
        "preface": "",
        "paragraphs": [
            "通庄抵旧里，沟水泣新知。",
            "断云飘易滞，连露积难披。",
            "素风啼迥堞，惊月绕疎枝。",
            "无力励短翰，轻举送长离。"
        ],
        "notes": "",
        "id": "3c8bef4866fb3dd02ca4297094faa4cb"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送王明府参选赋得鹤",
        "preface": "",
        "paragraphs": [
            "振衣游紫府，飞盖背青田。",
            "虚心恒警露，孤影尚凌烟。",
            "离歌凄妙曲，别操绕繁弦。",
            "在阴如可和，轻响会闻天。"
        ],
        "notes": "",
        "id": "d31dce39007416f4152ccc1d74971d07"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋日送别",
        "preface": "",
        "paragraphs": [
            "寂寥心事晚，摇落岁时秋。",
            "共此伤年髪，相看惜去留。",
            "当歌应破涕，哀命返穷愁。",
            "别后能相忆，东陵有故侯。"
        ],
        "notes": "",
        "id": "47a29c083118b2669aceb1c9b18c7d56"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "别李峤得胜字",
        "preface": "",
        "paragraphs": [
            "芳尊徒自满，别恨转难胜。",
            "客似游江岸，人疑上灞陵。",
            "寒更承夜永，凉景向秋澄。",
            "离心何以赠，自有玉壶冰。"
        ],
        "notes": "",
        "id": "05d83e91a993debd4fd32b3dd163b823"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "在衮州饯宋五之问",
        "preface": "",
        "paragraphs": [
            "淮沂泗水地，梁甫汶阳东。",
            "别路青骊远，离尊绿蚁空。",
            "柳寒凋密翠，棠晚落疎红。",
            "别后相思曲，凄断入琴风。"
        ],
        "notes": "",
        "id": "c101c29281b656d9f47f94eff56ad7b9"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "游灵公观",
        "preface": "",
        "paragraphs": [
            "灵峰标胜境，神府枕通川。",
            "玉殿斜连汉，金堂迥架烟。",
            "断风疎晚竹，流水切危弦。",
            "别有青门外，空怀玄圃仙。"
        ],
        "notes": "",
        "id": "218d4752d67026faf182a4299bbd94d6"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夏日游山家同夏少府",
        "preface": "",
        "paragraphs": [
            "返照下层岑，物外狎招寻。",
            "兰径薰幽珮，槐庭落暗金。",
            "谷静风声彻，山空月色深。",
            "一遣樊笼累，唯余松桂心。"
        ],
        "notes": "",
        "id": "cec01d5769163da33f39dc7c06076388"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "初秋登王司马楼宴得同字",
        "preface": "",
        "paragraphs": [
            "展骥端居暇，登龙喜宴同。",
            "缔赏三清满，承欢六义通。",
            "野晦寒阴积，潭虚夕照空。",
            "顾慙非梦鸟，滥此厕雕虫。"
        ],
        "notes": "",
        "id": "1f00291c89bc8b9215343acf3c566c67"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "初秋于窦六郎宅宴",
        "preface": "",
        "paragraphs": [
            "千里风云契，一朝心赏同。",
            "意尽深交合，神灵俗累空。",
            "草带销寒翠，花枝发夜红。",
            "唯将澹若水，长揖古人风。"
        ],
        "notes": "",
        "id": "091172fc4cfe868bb2e3b0ae319cdb88"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "冬日宴",
        "preface": "",
        "paragraphs": [
            "二三物外友，一百杖头钱。",
            "赏洽袁公地，情披乐令天。",
            "促席鸾觞满，当炉兽炭然。",
            "何须攀桂树，逢此自留连。"
        ],
        "notes": "",
        "id": "1c202d0781b1393f0c5427aff323eaec"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "镂鸡子",
        "preface": "",
        "paragraphs": [
            "幸遇清明节，欣逢旧练人。",
            "刻花争脸态，写月竞眉新。",
            "晕罢空余月，诗成倂道春。",
            "谁知怀玉者，含响未吟晨。"
        ],
        "notes": "",
        "id": "34a4562b2d8ebdd2e98dbbec4a63cb7f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏美人在天津桥",
        "preface": "",
        "paragraphs": [
            "美女出东邻，容与上天津。",
            "整衣香满路，移步袜生尘。",
            "水下看妆影，眉头画月新。",
            "寄言曹子建，个是洛川神。"
        ],
        "notes": "",
        "id": "ccf434f2ff6e48b5c3ba6812b0fd26ba"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送宋五之问得凉字",
        "preface": "",
        "paragraphs": [
            "愿言游泗水，支离去二漳。",
            "道术君所笃，筌蹄余自忘。",
            "雪威侵竹冷，秋爽带池凉。",
            "欲騐离襟切，岐路在他乡。"
        ],
        "notes": "",
        "id": "2ac229b6bb254a40eac018ef24049f7c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "宪台出絷寒夜有怀",
        "preface": "",
        "paragraphs": [
            "独坐怀明发，长谣苦未安。",
            "自应迷北叟，谁肯问南冠。",
            "生死交情异，殷忧岁序阑。",
            "空余朝夕鸟，相伴夜啼寒。"
        ],
        "notes": "",
        "id": "80fe006b231aac901d6d20ec3568bf53"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送郭少府探得忧字",
        "preface": "",
        "paragraphs": [
            "开筵枕德水，辍棹舣仙舟。",
            "贝阙桃花浪，龙门竹箭流。",
            "当歌凄别曲，对酒泣离忧。",
            "还望青门外，空见白云浮。"
        ],
        "notes": "",
        "id": "e927ebe75964ae9f2335d6f1a1282de2"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "冬日过故人任处士书斋",
        "preface": "",
        "paragraphs": [
            "神交尚投漆，虚室罢游兰。",
            "网积窗文乱，苔深履迹残。",
            "雪明书帐冷，水静墨池寒。",
            "独此琴台夜，流水为谁弹。"
        ],
        "notes": "",
        "id": "a2bfc1c9ebc8b63ffbffd6baead2c7f3"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送刘少府游越州",
        "preface": "",
        "paragraphs": [
            "一丘余枕石，三越尔怀铅。",
            "离亭分鹤盖，别岸指龙川。",
            "露下蝉声断，寒来雁影连。",
            "如何沟水上，凄断听离弦。"
        ],
        "notes": "",
        "id": "20af261f39020c9cd5ad23fe4e30f5bc"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "赋得白云抱幽石",
        "preface": "",
        "paragraphs": [
            "重岩抱危石，幽涧曳轻云。",
            "绕镇仙衣动，飘蓬羽盖分。",
            "锦色连花静，苔光带叶熏。",
            "讵知吴会影，长抱谷城文。"
        ],
        "notes": "",
        "id": "937d94a8b14fe7eca3dc66192e18dad4"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "赋得春云处处生",
        "preface": "",
        "paragraphs": [
            "千里年光静，四望春云生。",
            "椠日祥光举，疎云瑞叶轻。",
            "盖阴笼迥树，阵影抱危城。",
            "非将吴会远，飘荡帝乡情。"
        ],
        "notes": "",
        "id": "0b9108c2a1ce76e74443f8e1419dd317"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "在岳咏蝉",
        "preface": "",
        "paragraphs": [
            "西陆蝉声唱，南冠客思侵。",
            "那堪玄鬓影，来对白头吟。",
            "露重飞难进，风多响易沈。",
            "无人信高洁，谁为表予心。"
        ],
        "notes": "",
        "id": "046674a21cb49f3ff427bb23b4cb146c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏水",
        "preface": "",
        "paragraphs": [
            "列名通地纪，疎派合天津。",
            "波随月色净，态逐桃花春。",
            "照霞如隐石，映柳似沈鳞。",
            "终当挹上善，属意澹交人。"
        ],
        "notes": "",
        "id": "7056c61a0eb6c11bec84c33bb60c964a"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "同张二咏雁",
        "preface": "",
        "paragraphs": [
            "唼藻沧江远，衔卢紫塞长。",
            "雾深迷晓景，风急断秋行。",
            "阵照通宵月，书封几夜霜。",
            "无复能鸣分，空知愧稻粱。"
        ],
        "notes": "",
        "id": "69560c131a586b3ca1a9d37847e28d55"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "龙云玉叶上，鹤雪瑞花新。",
            "影乱铜乌吹，光销玉马津。",
            "含辉明素篆，隐迹表祥轮。",
            "幽兰不可俪，徒自绕阳春。"
        ],
        "notes": "",
        "id": "67ba86f101f56c5d85f6a9946bc46e64"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏云酒",
        "preface": "",
        "paragraphs": [
            "朔空曾纪历，带地旧疏泉。",
            "色泛临砀瑞，香流赴蜀仙。",
            "款交欣散玉，洽友悦沈钱。",
            "无复中山赏，空吟吴会篇。"
        ],
        "notes": "",
        "id": "1dbec5434e67505ec8bb0da8b92b232c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "尘灰",
        "preface": "",
        "paragraphs": [
            "洛川流雅韵，秦道擅苛威。",
            "听歌梁上动，应律管中飞。",
            "光飘神女袜，影落羽人衣。",
            "愿言心未翳，终冀效轻微。"
        ],
        "notes": "",
        "id": "5475a4afc2ec787e24da4ff2d771383f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋风",
        "preface": "",
        "paragraphs": [
            "紫陌炎氛歇，青苹晚吹浮。",
            "乱竹摇疎影，萦池织细流。",
            "飘香曳舞袖，带粉泛妆楼。",
            "不分君恩绝，纨扇曲中秋。"
        ],
        "notes": "",
        "id": "b6d0598852df1fceaad589478e11fd34"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋云",
        "preface": "",
        "paragraphs": [
            "南陆铜浑改，西郊玉叶轻。",
            "泛斗瑶光动，临阳瑞色明。",
            "盖阴连凤阙，阵影翼龙城。",
            "讵知时不遇，空伤流滞情。"
        ],
        "notes": "",
        "id": "157c85c2f52ca9d72ae608c41e198b71"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋蝉",
        "preface": "",
        "paragraphs": [
            "九秋行已暮，一枝聊暂安。",
            "隐榆非谏楚，噪柳异悲潘。",
            "分形妆薄鬓，镂影饰危冠。",
            "自怜疎影断，寒林夕吹寒。"
        ],
        "notes": "",
        "id": "53690a8153ee56435db3459b4a954986"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋露",
        "preface": "",
        "paragraphs": [
            "玉关寒气早，金塘秋色归。",
            "泛掌光逾净，添荷滴尚微。",
            "变霜凝晓液，承月委圆辉。",
            "别有吴台上，应湿楚臣衣。"
        ],
        "notes": "",
        "id": "d1dc21166ef0525f7e929194c088e0af"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋月",
        "preface": "",
        "paragraphs": [
            "云披玉绳净，月满镜轮圆。",
            "裛露珠晖冷，凌霜桂影寒。",
            "漏彩含疎薄，浮光漾急澜。",
            "西园徒自赏，南飞终未安。"
        ],
        "notes": "",
        "id": "6a3ab6b768165f6c12b04bad5d7bf400"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋水",
        "preface": "",
        "paragraphs": [
            "贝阙寒流彻，玉轮秋浪清。",
            "图云锦色净，写月练花明。",
            "泛曲鹍弦动，随轩凤辖惊。",
            "唯当御沟上，凄断送归情。"
        ],
        "notes": "",
        "id": "c98abf65909803334f9a6920d31bc889"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋萤",
        "preface": "",
        "paragraphs": [
            "玉虬分静夜，金萤照晚凉。",
            "含辉疑泛月，带火怯凌霜。",
            "散彩萦虚牖，飘花绕洞房。",
            "下帷如不倦，当解惜余光。"
        ],
        "notes": "",
        "id": "bdf21399c3ecbb3daeaf2e1defac4a6a"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋菊",
        "preface": "",
        "paragraphs": [
            "擢秀三秋晚，开芳十步中。",
            "分黄俱笑日，含翠共摇风。",
            "碎影涵流动，浮香隔岸通。",
            "金翘徒可泛，玉斝竟谁同。"
        ],
        "notes": "",
        "id": "23a07d8fa9560acc3735f635867bd6ce"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋晨同淄川毛司马秋九咏 秋雁",
        "preface": "",
        "paragraphs": [
            "联翩辞海曲，遥曳指江干。",
            "阵去金河冷，书归玉塞寒。",
            "带月凌空易，迷烟逗浦难。",
            "何当同顾影，刷羽泛清澜。"
        ],
        "notes": "",
        "id": "7dfc86096d4a2e8663f562b44e388ab6"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "乐大夫挽词五首 一",
        "preface": "",
        "paragraphs": [
            "可叹浮生促，吁嗟此路难。",
            "丘陵一起恨，言笑几时懽。",
            "萧索郊埏晚，荒凉井径寒。",
            "谁当门下客，独见有任安。"
        ],
        "notes": "",
        "id": "73605bb61c6c7fdad0c17fc1c4f1b2b5"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "乐大夫挽词五首 二",
        "preface": "",
        "paragraphs": [
            "蒿里谁家地，松门何代丘。",
            "百年三万日，一别几千秋。",
            "返照寒无影，穷泉冻不流。"
        ],
        "notes": "",
        "id": "eb41d333a23f1c5c9cae6b4e64765526"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "乐大夫挽词五首 三",
        "preface": "",
        "paragraphs": [
            "昔去梅笳发，今来薤露晞。",
            "彤驺朝帝阙，丹旐背王畿。",
            "城郭犹疑是，原陵稍觉非。",
            "九原如可作，千载与谁归。"
        ],
        "notes": "",
        "id": "2fa14e21a57cd09307d3d838a6550b2f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "乐大夫挽词五首 四",
        "preface": "",
        "paragraphs": [
            "一旦先朝菌，千秋掩夜台。",
            "青乌新兆去，白马故人来。",
            "草露当春泣，松风向暮哀。",
            "宁知荒垅外，吊鹤自裴徊。"
        ],
        "notes": "",
        "id": "3996119bedfb6f495008dbf233d22bc0"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "乐大夫挽词五首 五",
        "preface": "",
        "paragraphs": [
            "忽见泉台路，犹疑水镜悬。",
            "何如开白日，非复覩青天。",
            "华表迎千岁，幽扃送百年。",
            "独嗟流水引，长掩伯牙弦。"
        ],
        "notes": "",
        "id": "23b5e5e225ea4dca0a0509918d59a1ac"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "丹阳刺史挽词三首 一",
        "preface": "",
        "paragraphs": [
            "百龄嗟倏忽，一旦向山阿。",
            "丹桂销已尽，青松哀更多。",
            "薰风虚听曲，薤露反成歌。",
            "自有藏舟处，谁怜隙驷过。"
        ],
        "notes": "",
        "id": "8d22e4ef6cffb6bfc691eab770d26cd9"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "丹阳刺史挽词三首 二",
        "preface": "",
        "paragraphs": [
            "恻怆恒山羽，留连棣萼篇。",
            "佳城非旧日，京兆即新阡。",
            "城郭三千岁，丘陵几万年。",
            "唯余松柏垅，朝夕起寒烟。"
        ],
        "notes": "",
        "id": "189266ee9f697b3aa02973b7d8327636"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "丹阳刺史挽词三首 三",
        "preface": "",
        "paragraphs": [
            "短歌三献曲，长夜九泉台。",
            "此室玄扃掩，何年白日开。",
            "荒郊疎古木，寒隧积陈荄。",
            "独此伤心地，松声薄暮来。"
        ],
        "notes": "",
        "id": "e0a99209c1b30c615bc4e8496fa3be9d"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "称心寺",
        "preface": "",
        "paragraphs": [
            "征帆恣远寻，逶迤过称心。",
            "凝滞蘅𦶜岸，沿洄樝柚林。",
            "穿溆不厌曲，舣潭惟爱深。",
            "为乐凡几许，听取舟中琴。"
        ],
        "notes": "",
        "id": "801753299ab28774ba8a620da13deaad"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "陪润州薛司空丹徒桂明府游招隐寺",
        "preface": "",
        "paragraphs": [
            "共寻招隐寺，初识戴颙家。",
            "还依旧泉壑，应改昔云霞。",
            "绿竹寒天笋，红蕉腊月花。",
            "金绳倘留客，为系日光斜。"
        ],
        "notes": "",
        "id": "8752b6f777cc39930700cf7602361f49"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "棹歌行",
        "preface": "",
        "paragraphs": [
            "写月涂黄罢，凌波拾翠通。",
            "镜花摇芰日，衣麝入荷风。",
            "叶密舟难荡，莲疎浦易空。",
            "凤媒羞自托，鸳翼恨难穷。",
            "秋帐灯华翠，倡楼粉色红。",
            "相思无别曲，倂在棹歌中。"
        ],
        "notes": "",
        "id": "8d576e6bb8ae795865eca8781d4bc1a1"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "海曲书情",
        "preface": "",
        "paragraphs": [
            "薄游倦千里，劳生负百年。",
            "未能槎上汉，讵肯剑游燕。",
            "白云照春海，青山横曙天。",
            "江涛让双璧，渭水掷三钱。",
            "坐惜风光晚，长歌独块然。"
        ],
        "notes": "",
        "id": "bdc506491f55775e6694974f2a8dd5fb"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "蓬莱镇",
        "preface": "",
        "paragraphs": [
            "旅客春心断，边城夜望高。",
            "野楼疑海气，白鹭似江涛。",
            "结绶疲三入，承冠泣二毛。",
            "将飞怜弱羽，欲济乏轻舠。",
            "赖有阳春曲，穷愁且代劳。"
        ],
        "notes": "",
        "id": "72f782972064b4d28f832e3d439c15b1"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "和李明府",
        "preface": "",
        "paragraphs": [
            "传闻叶县履，飞向洛阳城。",
            "驰道临层掖，津门对小平。",
            "霞残疑制锦，云度似飘缨。",
            "藻掞潘江澈，尘虚范甑清。",
            "讵怜冲斗气，犹向匣中鸣。"
        ],
        "notes": "",
        "id": "0fad05625c0459034aacde76c9f8f4e7"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "春晚从李长史游开道林故山",
        "preface": "",
        "paragraphs": [
            "幽寻极幽壑，春望陟春台。",
            "云光栖断树，灵影入仙杯。",
            "古藤依格上，野径约山隈。",
            "落蘂飜风去，流莺满树来。",
            "兴阑荀御动，归路起浮埃。"
        ],
        "notes": "",
        "id": "4dffec483f999db25396e2206f2f75eb"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "冬日野望",
        "preface": "",
        "paragraphs": [
            "故人无与晤，安步陟山椒。",
            "野静连云卷，川明断雾销。",
            "灵岩闻晓籁，洞浦涨秋潮。",
            "三江归望断，千里故乡遥。",
            "劳歌徒自奏，客魂谁为招。"
        ],
        "notes": "",
        "id": "b150af29a2807d442edd7a36f2cd3121"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "晚渡黄河",
        "preface": "",
        "paragraphs": [
            "千里寻归路，一苇乱平源。",
            "通波连马颊，迸水急龙门。",
            "照日荣光净，惊风瑞浪翻。",
            "棹唱临风断，樵讴入听喧。",
            "岸迥秋霞落，潭深夕雾繁。",
            "谁堪逝川上，日暮不归魂。"
        ],
        "notes": "",
        "id": "504f10771f3258431df4bdcc6c1ff111"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "宿山庄",
        "preface": "",
        "paragraphs": [
            "金陵一超忽，玉烛几还周。",
            "露积吴台草，风入郢门楸。",
            "林虚宿断雾，磴险挂悬流。",
            "拾青非汉策，化缁类秦裘。",
            "牵迹犹多蹇，劳生未寡尤。",
            "独此他乡梦，空山明月秋。"
        ],
        "notes": "",
        "id": "31d15cf6a0004ce4e7ab13bbf5adac21"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "晚度天山有怀京邑",
        "preface": "",
        "paragraphs": [
            "忽上天山路，依然想物华。",
            "云疑上苑叶，雪似御沟花。",
            "行叹戎麾远，坐怜衣带赊。",
            "交河浮绝塞，弱水浸流沙。",
            "旅思徒漂梗，归期未及瓜。",
            "宁知心断绝，夜夜泣胡笳。"
        ],
        "notes": "",
        "id": "8ec427f747a86d083fe6e6a445c56fd6"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夕次蒲类津",
        "preface": "",
        "paragraphs": [
            "二庭归望断，万里客心愁。",
            "山路犹南属，河源自北流。",
            "晚风连朔气，新月照边秋。",
            "灶火通军壁，烽烟上戍楼。",
            "龙庭但苦战，燕颔会封侯。",
            "莫作兰山下，空令汉国羞。"
        ],
        "notes": "",
        "id": "575780f7e8364def6f5d1dca13fe466a"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "远使海曲春夜多怀",
        "preface": "",
        "paragraphs": [
            "长啸三春晚，端居百虑盈。",
            "未安胡蝶梦，遽切鲁禽情。",
            "别岛连寰海，离魂断戍城。",
            "流星疑伴使，低月似依营。",
            "怀禄宁期达，牵时匪狥名。",
            "艰虞行已远，时迹自相惊。"
        ],
        "notes": "",
        "id": "5b36975eed3eeddefa36aa4bb7d4739e"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "早发诸暨",
        "preface": "",
        "paragraphs": [
            "征夫怀远路，夙驾上危峦。",
            "薄烟横绝𪩘，轻冻澁回湍。",
            "野雾连空暗，山风入曙寒。",
            "帝城临灞涘，禹穴枕江干。",
            "橘性行应化，蓬心去不安。",
            "独掩穷途泪，长歌行路难。"
        ],
        "notes": "",
        "id": "6a9d8e57110fad741f27fc82a88c8900"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "望月有所思",
        "preface": "",
        "paragraphs": [
            "九秋凉风肃，千里月华开。",
            "圆光随露湛，碎影逐波来。",
            "似霜明玉砌，如镜写珠胎。",
            "晚色依关近，边声杂吹哀。",
            "离居分照耀，怨绪共裴徊。",
            "自绕南飞羽，空忝北堂才。"
        ],
        "notes": "",
        "id": "c28965220b5047e3cb034aaeb9c943a0"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送吴七游蜀",
        "preface": "",
        "paragraphs": [
            "日观分齐壤，星桥接蜀门。",
            "桃花嘶别路，竹叶泻离樽。",
            "夏老兰犹茂，秋深柳尚繁。",
            "雾销山望迥，风高野听喧。",
            "劳歌徒欲奏，赠别竟无言。",
            "唯有当秋月，空照野人园。"
        ],
        "notes": "",
        "id": "e3b5e89671c047918592fb944f07901c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "西行别东台详正学士",
        "preface": "",
        "paragraphs": [
            "意气坐相亲，关河别故人。",
            "客似秦川上，歌疑易水滨。",
            "塞荒行辨玉，台远尚名轮。",
            "泄井怀边将，寻源重汉臣。",
            "上苑梅花早，御沟杨柳新。",
            "只应持此曲，别作边城春。"
        ],
        "notes": "",
        "id": "3d25fb22e655d08979fad2c3260e67db"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "和王记室从赵王春日游陀山寺",
        "preface": "",
        "paragraphs": [
            "鸟旟陪访道，鹫岭狎栖真。",
            "四禅明静业，三空广胜因。",
            "祥河疎叠涧，慧日皎重轮。",
            "叶暗龙宫密，花明鹿苑春。",
            "雕谈筌奥旨，妙辩漱玄津。",
            "雅曲终难和，徒自奏巴人。"
        ],
        "notes": "",
        "id": "88ffb2e475c6d1ef33b3afd4c71d6838"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夏日夜忆张二",
        "preface": "",
        "paragraphs": [
            "伏枕忧思深，拥膝独长吟。",
            "烹鲤无尺素，筌鱼劳寸心。",
            "疎麻空有折，芳桂湛无斟。",
            "广庭含夕气，闲宇澹虚阴。",
            "织虫垂夜砌，惊鸟栖暝林。",
            "驩娱百年促，羁病一生侵。",
            "讵堪孤月夜，流水入鸣琴。"
        ],
        "notes": "",
        "id": "0112a091e9e612e8cb1dc48a3dfd622e"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "寒夜独坐游子多怀简知己",
        "preface": "",
        "paragraphs": [
            "故乡眇千里，离忧积万端。",
            "鹑服长悲碎，蜗庐未卜安。",
            "富钩徒有想，贫铗为谁弹。",
            "柳秋风叶脆，荷晓露文团。",
            "晚金丛岸菊，余佩下幽兰。",
            "伐木伤心易，维桑归去难。",
            "独有孤明月，时照客庭寒。"
        ],
        "notes": "",
        "id": "5bf7d7190f2600d3ef77905614ebe154"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "在军中赠先还知己",
        "preface": "",
        "paragraphs": [
            "蓬转俱行役，瓜时独未还。",
            "魂迷金阙路，望断玉门关。",
            "献凯多慙霍，论封几谢班。",
            "风尘催白首，岁月损红颜。",
            "落雁低秋塞，惊凫起暝湾。",
            "胡霜如剑锷，汉月似刀环。",
            "别后边庭树，相思几度攀。"
        ],
        "notes": "",
        "id": "be4ecfc23dd3647188cf5a500b3310aa"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "秋日山行简梁大官",
        "preface": "",
        "paragraphs": [
            "乘马陟层阜，回首睇山川。",
            "攒峰衔宿雾，叠𪩘架寒烟。",
            "百重含翠色，一道落飞泉。",
            "香吹分岩桂，鲜云抱石莲。",
            "地偏心易远，致默体逾玄。",
            "得性虚游刃，忘言已弃筌。",
            "弹冠劳巧拙，结绶倦牵缠。",
            "不如从四皓，丘中鸣一弦。"
        ],
        "notes": "",
        "id": "0557852d13f3d954986271a582cf8763"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "晚泊江镇",
        "preface": "",
        "paragraphs": [
            "四运移阴律，三翼泛阳侯。",
            "荷香销晚夏，菊气入新秋。",
            "夜乌喧粉堞，宿雁下芦洲。",
            "海雾笼边徼，江风绕戍楼。",
            "转蓬惊别渚，徙橘怆离忧。",
            "魂飞灞陵岸，泪尽洞庭流。",
            "振影希鸿陆，逃名谢蚁丘。",
            "还嗟帝乡远，空望白云浮。"
        ],
        "notes": "",
        "id": "aff8c723bdb2c125f04f88bdb6584a14"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "浮槎",
        "preface": "",
        "paragraphs": [
            "昔负千寻质，高临九仞峰。",
            "真心凌晚桂，劲节掩寒松。",
            "忽值风飙折，坐为波浪冲。",
            "摧残空有恨，拥肿遂无庸。",
            "渤海三千里，泥沙几万重。",
            "似舟飘不定，如梗泛何从。",
            "仙客终难托，良工岂易逢。",
            "徒怀万乘器，谁为一先容。"
        ],
        "notes": "",
        "id": "274f9935a8de24f63717cd84cdcdcce8"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "晚泊河曲",
        "preface": "",
        "paragraphs": [
            "三秋倦行役，千里泛归潮。",
            "通波竹箭水，轻舸木兰桡。",
            "金隄连曲岸，贝阙影浮桥。",
            "水净千年近，星飞五老遥。",
            "叠花开宿浪，浮叶下凉飙。",
            "浦荷疎晚菂，津柳渍寒条。",
            "恓惶劳梗泛，凄断倦蓬飘。",
            "仙槎不可托，河上独长谣。"
        ],
        "notes": "",
        "id": "8b3c5cf04e20e8464683285eebd6f530"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "早发淮口望盱眙",
        "preface": "",
        "paragraphs": [
            "养蒙分四渎，习坎奠三荆。",
            "徙帝留余地，封王表旧城。",
            "岸昏涵蜃气，潮满应鸡声。",
            "洲迥连沙静，川虚积溜明。",
            "一朝从捧檄，千里倦悬旌。",
            "背流桐柏远，逗浦木兰轻。",
            "小山迷隐路，大块切劳生。",
            "唯有贞心在，独映寒潭清。"
        ],
        "notes": "",
        "id": "3fda891f734b1dad5ed1cc8b4258a5e2"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "边城落日",
        "preface": "",
        "paragraphs": [
            "紫塞流沙北，黄图灞水东。",
            "一朝辞俎豆，万里逐沙蓬。",
            "候月恒持满，寻源屡凿空。",
            "野昏边气合，烽迥戍烟通。",
            "膂力风尘倦，疆场岁月穷。",
            "河流控积石，山路远崆峒。",
            "壮志凌苍兕，精诚贯白虹。",
            "君恩如可报，龙剑有雌雄。"
        ],
        "notes": "",
        "id": "963245252634b315015a84677010645a"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "宿温城望军营",
        "preface": "",
        "paragraphs": [
            "虏地寒胶折，边城夜柝闻。",
            "兵符关帝阙，天策动将军。",
            "塞静胡笳彻，沙明楚练分。",
            "风旗翻翼影，霜剑转龙文。",
            "白羽摇如月，青山断若云。",
            "烟疎疑卷幔，尘灭似销氛。",
            "投笔怀班业，临戎想顾勋。",
            "还应雪汉耻，持此报明君。"
        ],
        "notes": "",
        "id": "db1a24c78e506581305432525482714c"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "过故宋",
        "preface": "",
        "paragraphs": [
            "旧国千年尽，荒城四望通。",
            "云浮非隐帝，日举类游童。",
            "绮琴朝化洽，祥石夜论空。",
            "马去遥奔郑，蛇分近带丰。",
            "池文敛束水，竹影漏寒丛。",
            "园兔承行月，川禽避断风。",
            "故宋诚难定，从梁事未工。",
            "唯当过周客，独愧吴台空。"
        ],
        "notes": "",
        "id": "445618766ca857759605354b3d45ad5b"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "边夜有怀",
        "preface": "",
        "paragraphs": [
            "汉地行逾远，燕山去不穷。",
            "城荒犹筑怨，碣毁尚铭功。",
            "古戍烟尘满，边庭人事空。",
            "夜关明陇月，秋塞急胡风。",
            "倚伏良难定，荣枯岂易通。",
            "旅魂劳泛梗，离恨断征蓬。",
            "苏武封犹薄，崔骃宦不工。",
            "惟余北叟意，欲寄南飞鸿。"
        ],
        "notes": "",
        "id": "05d9da805fc60234aeb6e7fe86e129e8"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "伤祝阿王明府",
        "preface": "",
        "paragraphs": [
            "洛川真气上，重泉惠政融。",
            "含章光后烈，继武嗣前雄。",
            "与善良难验，生涯忽易穷。",
            "翔凫犹化履，狎雉尚驯童。",
            "钱满荒阶绿，尘浮虚帐红。",
            "夏余将宿草，秋近未惊蓬。",
            "烟晦泉门闭，日尽夜台空。",
            "谁堪孤陇外，独听白杨风。"
        ],
        "notes": "",
        "id": "1cb50d0b708601b690e9a13bea689567"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "四月八日题七级",
        "preface": "",
        "paragraphs": [
            "化城分鸟堞，香阁俯龙川。",
            "复栋侵黄道，重檐架紫烟。",
            "铭书非晋代，壁画是梁年。",
            "霸略今何在，王宫尚岿然。",
            "二帝曾游圣，三卿是偶贤。",
            "因兹游胜侣，超彼托良缘。",
            "我出有为界，君登非想天。",
            "悠悠青旷里，荡荡白云前。",
            "今日经行处，曲音号盖烟。"
        ],
        "notes": "",
        "id": "3fe92b035c28677f6c13ff53447ede63"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "和孙长史秋日卧病",
        "preface": "",
        "paragraphs": [
            "霍第疏天府，潘园近帝台。",
            "调弦三妇至，置驿五侯来。",
            "尚想欢娱洽，吁嗟岁月催。",
            "金坛分上将，玉帐引瓌材。",
            "决胜鲸波静，腾谋鸟谷开。",
            "白云淮水外，紫陌灞陵隈。",
            "节变惊衰柳，笳繁思落梅。",
            "调神和玉烛，掞藻握珠胎。",
            "怅矣欣怀土，居然欲死灰。",
            "还因承雅曲，暂喜跃沈鳃。"
        ],
        "notes": "",
        "id": "c2449cd0a5152176be7cb1560e05c62f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "饯郑安阳入蜀",
        "preface": "",
        "paragraphs": [
            "彭山折坂外，井络少城隈。",
            "地是三巴俗，人非百里材。",
            "畏途君怅望，岐路我裴徊。",
            "心赏风烟隔，容华岁月催。",
            "遥遥分凤野，去去转龙媒。",
            "遗锦非前邑，鸣琴即旧台。",
            "剑门千仞起，石路五丁开。",
            "海客乘槎渡，仙童驭竹回。",
            "魂将离鹤远，思逐断猿哀。",
            "唯有双凫舄，飞去复飞来。"
        ],
        "notes": "",
        "id": "1a1d8737ae79f205f37f74f1472ac23b"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "少年识事浅，不知交道难。",
            "一言芬若桂，四海臭如兰。",
            "宝剑思存楚，金锤许报韩。",
            "虚心徒有托，循迹谅无端。",
            "太息关山险，吁嗟岁月阑。",
            "忘机殊会俗，守拙异怀安。",
            "阮籍空长啸，刘琨独未懽。",
            "十步庭芳敛，三秋陇月团。",
            "槐疎非尽意，松晚夜凌寒。",
            "悲调弦中急，穷愁醉里宽。",
            "莫将流水引，空向俗人弹。"
        ],
        "notes": "",
        "id": "5925be65d75a66de40145d3750bd1867"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "春日离长安客中言怀",
        "preface": "",
        "paragraphs": [
            "年华开早律，霁色荡芳晨。",
            "城阙千门晓，山河四望春。",
            "御沟通太液，戚里对平津。",
            "宝瑟调中妇，金罍引上宾。",
            "剧谈推曼倩，惊坐揖陈遵。",
            "意气一言合，风期万里亲。",
            "自惟安直道，守拙忌因人。",
            "谈器非先木，图荣异后薪。",
            "揶揄慙路鬼，憔悴切波臣。",
            "玄草终疲汉，乌裘几滞秦。",
            "生涯无岁月，岐路有风尘。",
            "还嗟太行道，处处白头新。"
        ],
        "notes": "",
        "id": "4b2453e9694271a86f8d140da3f5283f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "夕次旧吴",
        "preface": "",
        "paragraphs": [
            "维舟背楚服，振策下吴畿。",
            "盛德弘三让，雄图枕九围。",
            "黄池通霸迹，赤壁畅戎威。",
            "文物俄迁谢，英灵有盛衰。",
            "行叹鸱夷没，遽惜湛卢飞。",
            "地古烟尘暗，年深馆宇稀。",
            "山川四望是，人事一朝非。",
            "悬剑空留信，亡珠尚识机。",
            "郑风遥可托，关月眇难依。",
            "西北云逾滞，东南气转微。",
            "徒怀伯通隐，多谢买臣归。",
            "唯有荒台露，薄暮湿征衣。"
        ],
        "notes": "",
        "id": "206505817b918ca37b91383004da5f78"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "早秋出塞寄东台详正学士",
        "preface": "",
        "paragraphs": [
            "促驾逾三水，长驱望五原。",
            "天阶分斗极，地理接楼烦。",
            "溪月明关陇，戎云聚塞垣。",
            "山川殊物候，风壤异凉喧。",
            "戍古秋尘合，沙寒宿雾繁。",
            "昔余迷学步，投迹忝词源。",
            "兰渚浮延阁，蓬山款禁园。",
            "彯缨陪绂冕，载笔偶玙璠。",
            "汲冢宁详蠹，秦牢讵辨冤。",
            "一朝从篚服，千里骛轻轩。",
            "乡梦随魂断，边声入听喧。",
            "南图终铩翮，北上遽催辕。",
            "吊影慙连茹，浮生倦触藩。",
            "数奇何以托，桃李自无言。"
        ],
        "notes": "",
        "id": "899f63821e3547342ef06d20f66b76ac"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "幽絷书情通简知己",
        "preface": "",
        "paragraphs": [
            "昔岁逢杨意，观光贵楚材。",
            "穴疑丹凤起，场似白驹来。",
            "一命沦骄饵，三缄慎祸胎。",
            "不言劳倚伏，忽此遘邅回。",
            "骢马刑章峻，苍鹰狱吏猜。",
            "绝缣非易辨，疑璧果难裁。",
            "揆画慙周道，端忧滞夏台。",
            "生涯一灭裂，岐路几裴徊。",
            "青陆春芳动，黄沙旅思催。",
            "圆扉长寂寂，疎网尚恢恢。",
            "入穽先摇尾，迷津正曝腮。",
            "覆盆徒望日，蛰户未经雷。",
            "霜歇兰犹败，风多木屡摧。",
            "地幽蚕室闭，门静雀罗开。",
            "自悯秦冤痛，谁怜楚奏哀。",
            "汉阳穷鸟客，梁甫卧龙才。",
            "有气还冲斗，无时会凿坏。",
            "莫言韩长孺，长作不然灰。"
        ],
        "notes": "",
        "id": "5ceb8c84771e0c59528dd3215b9a277e"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "久戍边城有怀京邑",
        "preface": "",
        "paragraphs": [
            "扰扰风尘地，遑遑名利途。",
            "盈虚一易舛，心迹两难俱。",
            "弱龄小山志，宁期大丈夫。",
            "九微光贲玉，千仞忽弹珠。",
            "棘寺游三礼，蓬山簉八儒。",
            "怀铅慙后进，投笔愿前驱。",
            "北走非通赵，西之似化胡。",
            "锦车朝促候，刁斗夜传呼。",
            "战士青丝络，将军黄石符。",
            "连星入宝剑，半月上雕弧。",
            "拜井开疎勒，鸣桴动密须。",
            "戎机习短蔗，祆祲静长榆。",
            "季月炎初尽，边亭草早枯。",
            "层阴笼古木，穷色变寒芜。",
            "海鹤声嘹唳，城乌尾毕逋。",
            "葭繁秋色引，桂满夕轮虚。",
            "行役风霜久，乡园梦想孤。",
            "灞池遥夏国，秦海望阳纡。",
            "沙塞三千里，京城十二衢。",
            "杨沟连凤阙，槐路拟鸿都。",
            "璧殿规宸象，金堤法斗枢。",
            "云浮西北盖，月照东南隅。",
            "宝帐垂连理，银床转辘轳。",
            "广筵留上客，丰馔引中厨。",
            "漏缓金徒箭，娇繁玉女壶。",
            "秋涛飞喻马，秋水泛仙舻。",
            "意气风云合，言忘道术趋。",
            "共矜名已泰，讵肯沫相濡。",
            "有志慙雕朽，无庸类散樗。",
            "关山暂超忽，形影叹艰虞。",
            "结网空知羡，图荣岂自诬。",
            "忘情同塞马，比德类宛驹。",
            "陇阪肝肠绝，阳关亭候迂。",
            "迷魂惊落雁，离恨断飞凫。",
            "春去荣华尽，年来岁月芜。",
            "边愁伤郢调，乡思绕吴歈。",
            "河气通中国，山途限外区。",
            "相思若可寄，冰泮有衔芦。"
        ],
        "notes": "",
        "id": "a86ac2b4929cd994fd801ef5e2cad3da"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "在军登城楼",
        "preface": "",
        "paragraphs": [
            "城上风威冷，江中水气寒。",
            "戎衣何日定，歌舞入长安。"
        ],
        "notes": "",
        "id": "67cb30aba299f9716878028af2353efa"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "于易水送人",
        "preface": "",
        "paragraphs": [
            "此地别燕丹，壮士髪冲冠。",
            "昔时人已没，今日水犹寒。"
        ],
        "notes": "",
        "id": "a59960ec3ea3e28f65afd4f9452e0858"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏镜",
        "preface": "",
        "paragraphs": [
            "写月无芳桂，照日有花菱。",
            "不持光谢水，翻将影学冰。"
        ],
        "notes": "",
        "id": "422da85b3bfb902b4c2488fd5780dcef"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "挑灯杖",
        "preface": "",
        "paragraphs": [
            "禀质非贪热，焦心岂惮熬。",
            "终知不自润，何处用脂膏。"
        ],
        "notes": "",
        "id": "b39341d1740104253621733415f7ce03"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏尘",
        "preface": "",
        "paragraphs": [
            "凌波起罗袜，含风染素衣。",
            "别有知音调，闻歌应自飞。"
        ],
        "notes": "",
        "id": "5c41e4a2f90a42d18a6076905bd13a41"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "玩初月",
        "preface": "",
        "paragraphs": [
            "忌满光先缺，乘昏影暂流。",
            "既能明似镜，何用曲如钩。"
        ],
        "notes": "",
        "id": "7a221baff3b27c90f727f29ee0fc569d"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "寒更承夜永，凉夕向秋澄。",
            "离心何以赠，自有玉壶冰。"
        ],
        "notes": "",
        "id": "7ea0f92f0db0b4839126a2d60dfe061f"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "忆蜀地佳人",
        "preface": "",
        "paragraphs": [
            "东西吴蜀关山远，鱼来雁去两难闻。",
            "莫怪常有千行泪，只为阳台一片云。"
        ],
        "notes": "",
        "id": "02df223b002eae06da81d399c796b3ee"
    },
    {
        "author": "骆宾王",
        "dynasty": "唐",
        "type": "诗",
        "rhythmic": "",
        "title": "咏鹅",
        "preface": "",
        "paragraphs": [
            "鹅，鹅，鹅，曲项向天歌。",
            "白毛浮绿水，红掌拨清波。"
        ],
        "notes": "",
        "id": "8ce7986e5a3d84871e87a6e8cf70fb80"
    }
]