[
    {
        "author": "刘子翬",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "伎俩无多子，逍遥自许时。",
            "闲愁且莫著双眉。",
            "恰有梅香一点、到幽闺。",
            "宠辱棋翻局，光阴鸟度枝。",
            "颓然径醉是便宜。",
            "拟倩潭风吹绿、涨瑶卮。"
        ],
        "notes": "",
        "id": "de20a5940ed9697b4c66b4087482101a"
    },
    {
        "author": "刘子翬",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "卜夜容三献，微欢极一时。",
            "风流太守未庞眉。",
            "放出笔头光焰、压金闺。",
            "藻丽花骈蕊，清高雪亚枝。",
            "曼声恰与贯珠宜。",
            "听此直教拚得、醉翻卮。"
        ],
        "notes": "",
        "id": "1e359ec18a8ac00575e9176813db9447"
    },
    {
        "author": "刘子翬",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "秋入微阴，凉生平远，小山愁绝天南。",
            "似闻还断，飞策遍千岩。",
            "叶底轻黄纂纂，恼人是、微裂芳缄。",
            "け然胜，清真冷淡，无艳寄尘凡。",
            "澄潭。",
            "敧两岸，波光摇动，碧影相参。",
            "任西风十里，吹度松杉。",
            "我自寒灰槁木，□神处、不觉醺酣。",
            "归来晚，飞花无迹，明月满空函。"
        ],
        "notes": "",
        "id": "4813fe62c4c5308da4fe2685832043a0"
    },
    {
        "author": "刘子翬",
        "dynasty": "宋",
        "type": "词",
        "rhythmic": "蓦溪山・蓦山溪",
        "title": "",
        "preface": "",
        "paragraphs": [
            "浮烟冷雨，今日还重九。",
            "秋去又秋来，但黄花、年年如旧。",
            "平台戏马，无处问英雄，茅舍底，竹篱东，伫立时搔首。",
            "客来何有。",
            "草草三杯酒。",
            "一醉万缘空，莫贪伊、金印如斗。",
            "病翁老矣，谁共赋归来，芟垅麦，网溪鱼，未落他人后。"
        ],
        "notes": "",
        "id": "86f2bafa8191b02ad3621aafbf52640c"
    }
]