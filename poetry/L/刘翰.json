[
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "翠屏曲",
        "preface": "",
        "paragraphs": [
            "小亭帘幕垂阴阴，梅香入枕春生屏。",
            "西窗月落翠被冷，鸟声残梦东风醒。",
            "三年不唤清溪渡，梦里瀼西春水路。",
            "江头女儿双翠眉，能唱刘郎芳草句。"
        ],
        "notes": "",
        "id": "583c57c84cd9793ce381860895d66568"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "小宴",
        "preface": "",
        "paragraphs": [
            "一曲歌云劝玉觞，归来斜月恰侵床。",
            "小窗细嚼梅花蕊，吐出新诗字字香。"
        ],
        "notes": "",
        "id": "c59e6b2283f065c4ccfdc6bbf78a3850"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "余久客都城秋风思归作楚语和吴郎采菱叩舷之音",
        "preface": "",
        "paragraphs": [
            "秋风兮凄凄，山中兮桂枝。",
            "弹余冠兮尘堕，芳草绿兮未归。",
            "家遥遥兮辞楚荆，伤去国兮重登临。",
            "扶长剑兮增慨，复鸣铗兮成音。",
            "采中洲兮兰芷，望美人兮千里。",
            "我所思兮天一方，共明月兮隔秋水。"
        ],
        "notes": "",
        "id": "a8d9bb985b070f85352df1586781454b"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "种梅",
        "preface": "",
        "paragraphs": [
            "凄凉池馆欲栖鸦，采笔无心赋落霞。",
            "惆怅后庭风味薄，自锄明月种梅花。"
        ],
        "notes": "",
        "id": "8fbb8a64cb9f96395b007615bc4633fc"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "红窗怨",
        "preface": "",
        "paragraphs": [
            "啼鶑唤起纱窗梦，红日满帘花影弄。",
            "翠屏香字冷薰炉，罗衣叠损金泥凤。",
            "去年君去燕归时，今日燕来君未归。",
            "欲把相思挑锦字，夜寒懒上鸳鸯机。",
            "起来翠袖香罗薄，东风满地桃花落。"
        ],
        "notes": "",
        "id": "1a2fe9c08255691cabe21d8ea8a6fea7"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "轻舟一叶一轻篷，上有萧萧鹤发翁。",
            "昨夜不知何处宿，月明都在笛声中。"
        ],
        "notes": "",
        "id": "71c7fa325102cf9e0b7d478d3fd8e14c"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "春晚呈范石湖",
        "preface": "",
        "paragraphs": [
            "风日萧萧两鬓华，倦寻银笔赋余霞。",
            "五更枕上无情雨，三月风前薄命花。",
            "春困有时因病酒，客怀何日不思家。",
            "年来事事心情懒，惟有归耕策最嘉。"
        ],
        "notes": "",
        "id": "c155710adbc8c4a2c5fa5ce4fd63bf6a"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "上元小亭",
        "preface": "",
        "paragraphs": [
            "靖康诏令文章种，桐邑公侯国老家。",
            "种得人间桃李满，春风无地不开花。"
        ],
        "notes": "",
        "id": "790b5062cd44f231000ce6542c75b374"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "离离芳草满吴宫，绿到台城旧苑东。",
            "一夜空江烟水冷，石头明月雁声中。"
        ],
        "notes": "",
        "id": "2b82596aeaaa1176271f532ac4f2cc28"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "天上月",
        "preface": "",
        "paragraphs": [
            "春冰一片净无瑕，万里清光遍海涯。",
            "欲与常娥移桂树，月中先合种梅花。"
        ],
        "notes": "",
        "id": "16f26e6acc4748cab77a05264b947668"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "沉沉芳酌动金波，笑引疏梅泛玉荷。",
            "几度天寒归雁少，一番风雨落花多。",
            "功名好在知心懒，富贵重来奈老何。",
            "乌鹊数声传喜语，梁间燕子亦能歌。"
        ],
        "notes": "",
        "id": "7a4b06acb12a426ca760b5bd58a6880b"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "我家江南同野老，自纺落毛采苹藻。",
            "清风满袖读离骚，半亩幽畦种香草。",
            "门前流水鸣溅溅，日暮归来自刺船。",
            "遥山数叠作媚妩，落日断霞明晚川。",
            "雨余汀草涨新绿，红衣湿尽鸳鸯浴。",
            "采莲女儿何处来，唱我春风湖上曲。",
            "瓮头酒熟方新𥬠，白鱼如银初上钩。",
            "呼儿洗杓醉明月，酒酣更作商声讴。"
        ],
        "notes": "",
        "id": "f57c399386eeb4ef57c241e7e4e185b0"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "鸿门宴",
        "preface": "",
        "paragraphs": [
            "江东遥遥八千骑，大战小战七十二。",
            "刘郎晓鞭天马来，踧踏长安开帝里。",
            "子婴已降隆准公，君王置酒鸿门东。",
            "张良已去玉斗碎，三月火照咸阳红。",
            "绣衣归来日将夜，可惜雄心天不借。",
            "当时已失范增谋，尚引长戈到垓下。",
            "刁斗乍急营垒惊，夜深旗尾秋风横。",
            "玉帐佳人不成梦，月明四面闻歌声。",
            "拔剑相看泪如雨，我作楚歌君楚舞。",
            "明朝宝马一声嘶，江北江东皆汉土。"
        ],
        "notes": "",
        "id": "e5bf0ea4051b9d64d9d459050cb8c061"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "玉斗歌",
        "preface": "",
        "paragraphs": [
            "汉兵咸阳未休舍，楚王长歌到戏下。",
            "项伯夜入张良营，沛公仓皇出城谢。",
            "自言戮力共攻秦，不意入关成此勋。",
            "闭关籍民备他盗，尽封府库待将军。",
            "项庄拔剑项伯起，汉楚兴亡在今尔。",
            "鸿门壮士斩关来，慷慨一卮谁惧死。",
            "君不见秦亡鹿走骊山倾，四方尽起诸侯兵。",
            "龙颜隆准泗上长，天之所授谁能争。",
            "英雄肯落他人手，独遣谋臣谈辩口。",
            "君王间道却归来，满地秋声鸣玉斗。"
        ],
        "notes": "",
        "id": "bdc47c52acbfdd14ae60f8e6657b580d"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "吴门行",
        "preface": "",
        "paragraphs": [
            "吴歌婉婉清如水，西风晓自阊门起。",
            "双桡艇子采菱来，翠荇绿滨香十里。",
            "芙蓉影落已知秋，溅湿罗衣眉黛愁。",
            "回声荡桨入门去，明月家家秋水流。"
        ],
        "notes": "",
        "id": "135dda764e6c877c0b4811d7e3572a48"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "客去",
        "preface": "",
        "paragraphs": [
            "送客归来月满簷，梅花微笑隔疏帘。",
            "酒醒今夜银屏冷，沉水薰炉旋旋添。"
        ],
        "notes": "",
        "id": "c66aea9b804232cd7ca455a8c4190f6e"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "哀友人",
        "preface": "",
        "paragraphs": [
            "案成歌舞小春娇，何事君随草木雕。",
            "从此巴江江上月，有人和泪独吹箫。"
        ],
        "notes": "",
        "id": "8747b6f963d193e64d5a8e19e42410a8"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "闻笛",
        "preface": "",
        "paragraphs": [
            "谁将玉笛按凉州，吹彻春风不下楼。",
            "若道声声都是恨，不知消得几多愁。"
        ],
        "notes": "",
        "id": "3109e5e9f16d35b5f8ce218c64b1d1a2"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "小亭",
        "preface": "",
        "paragraphs": [
            "芳草萋萋怨未归，西池残梦要题诗。",
            "绿窗昨夜东风小，开遍梅花第几枝。"
        ],
        "notes": "",
        "id": "1fc989641c3ebb40a062e5563d2f4479"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "题飞云阁",
        "preface": "",
        "paragraphs": [
            "一笑归来春尚寒，小梅飘尽雪初残。",
            "迟迟更待梨花月，醉倚飞云十二栏。"
        ],
        "notes": "",
        "id": "45fbb002991c9f532ea6e3dd806492fc"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "立秋日",
        "preface": "",
        "paragraphs": [
            "乱鸦啼散玉屏空，一枕新凉一扇风。",
            "睡起秋声无觅处，满阶梧叶月明中。"
        ],
        "notes": "",
        "id": "9380050c561af637bae2048056191e35"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吹入征鸿数字秋。"
        ],
        "notes": "",
        "id": "c3dd655468af29c9a2c2bb0d045d80cc"
    },
    {
        "author": "刘翰",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "青山经雨菊花尽，白鸟下滩芦叶尽。"
        ],
        "notes": "",
        "id": "96cc4cc2b5e58e4d88a01ccf6a29c257"
    },
    {
        "author": "刘翰",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "花底一声莺，花上半钩斜月。",
            "月落乌啼何处，点飞英如雪。",
            "东风吹尽去年愁，解放丁香结。",
            "惊动小亭红雨，舞双双金蝶。"
        ],
        "notes": "",
        "id": "63d8bea98b3768e4376d096935e2e57f"
    },
    {
        "author": "刘翰",
        "dynasty": "宋",
        "type": "词",
        "rhythmic": "桂殿秋",
        "title": "",
        "preface": "",
        "paragraphs": [
            "双玉节，到神京。",
            "碧杯仙露冷如冰。",
            "一声金磬千花发，洞口天风吹洒醒。"
        ],
        "notes": "",
        "id": "7982096a4525e3aede4875e6627af28c"
    },
    {
        "author": "刘翰",
        "dynasty": "宋",
        "type": "词",
        "rhythmic": "桂殿秋",
        "title": "",
        "preface": "",
        "paragraphs": [
            "青帝子，碧莲宫。",
            "不驾云车骑白龙。",
            "瑶池路远羽衣湿，玉珮泠泠明月中。"
        ],
        "notes": "",
        "id": "5f3d4e0db0fe2c89654bf1da4ca282d3"
    },
    {
        "author": "刘翰",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "鸳鸯翡翠。",
            "小小池塘水。",
            "落絮游丝花满地。",
            "度日阑干独倚。",
            "金刀裁就春衫。",
            "起来初试轻寒。",
            "满把相思清恨，题诗欲寄江南。"
        ],
        "notes": "",
        "id": "149dc818729c6bab630a4a84da1f68d6"
    },
    {
        "author": "刘翰",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "萋萋芳草。",
            "怨得王孙老。",
            "瘦损腰围罗带小。",
            "长是锦书来少。",
            "玉箫吹落梅花。",
            "晓寒犹透轻纱。",
            "惊起半屏幽梦，小窗淡月啼鸦。"
        ],
        "notes": "",
        "id": "4eaa6983d2e2fd9024281dae770c4140"
    },
    {
        "author": "刘翰",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "去时满地花阴月。",
            "归来落尽梧桐叶。",
            "帘外小梅残。",
            "绿窗幽梦寒。",
            "明朝提玉勒。",
            "又作江南客。",
            "芳草遍长亭。",
            "东风吹恨生。"
        ],
        "notes": "",
        "id": "cdc46f9cf2e94b9f96eefad780ed031e"
    },
    {
        "author": "刘翰",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "团扇题诗春又晚。",
            "小梦惊残，碧草池塘满。",
            "一曲银钩帘半卷。",
            "绿窗睡足莺声软。",
            "瘦损衣围罗带减。",
            "前度风流，陡觉心情懒。",
            "谁品新腔拈翠管。",
            "画楼吹彻江南怨。"
        ],
        "notes": "",
        "id": "ef36b6810ad6039cf2c2dfd45120206b"
    }
]