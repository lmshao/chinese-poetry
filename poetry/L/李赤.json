[
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 姑熟溪",
        "preface": "",
        "paragraphs": [
            "爱此溪水闲，乘流兴无极。",
            "击檝怕鸥惊，垂竿待鱼食。",
            "波翻晓霞影，岸叠春山色。",
            "何处浣纱人，红颜未相识。"
        ],
        "notes": "",
        "id": "216d1ac16b5cdfead78b424901531e68"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 丹阳湖",
        "preface": "",
        "paragraphs": [
            "湖与元气通，风波浩难止。",
            "天外贾客归，云间片帆起。",
            "龟游莲叶上，鸟宿芦花里。",
            "少女棹舟归，歌声逐流水。"
        ],
        "notes": "",
        "id": "a65a4e007ed4142fc2d33a5f4913dff8"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 谢公宅",
        "preface": "",
        "paragraphs": [
            "青山日将暝，寂寞谢公宅。",
            "竹里无人声，池中虚月白。",
            "荒庭衰草徧，废井苍苔积。",
            "唯有清风闻，时时起泉石。"
        ],
        "notes": "",
        "id": "b9e62ee746a4e0ecaf5795fd39949df2"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 凌[歊]台",
        "preface": "",
        "paragraphs": [
            "旷望登古台，台高极人目。",
            "叠嶂列远空，闲花杂平陆。",
            "白云入窗牖，野翠生松竹。",
            "欲览碑上文，苔侵岂堪读。"
        ],
        "notes": "",
        "id": "46cc99ee5c5b6db5ad79d15a9f25863d"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 桓公井",
        "preface": "",
        "paragraphs": [
            "桓公名已古，废井曾未竭。",
            "石甃冷苍苔，寒泉湛孤月。",
            "秋来桐暂落，春至桃还发。",
            "路远人罕窥，谁能见清澈。"
        ],
        "notes": "",
        "id": "c304b9526d2382d0108f91f45ea42b07"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 慈姥竹",
        "preface": "",
        "paragraphs": [
            "野竹攒石生，含烟映江岛。",
            "翠色落波深，虚声带寒早。",
            "龙吟曾未听，凤曲吹应好。",
            "不学蒲柳凋，贞心常自保。"
        ],
        "notes": "",
        "id": "85be6d5725753a7f4e8f0bdb745c61a7"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 望夫山",
        "preface": "",
        "paragraphs": [
            "颙望临碧空，怨情感离别。",
            "芳草不知愁，岩花但争发。",
            "云山万重隔，音信千里绝。",
            "春去秋复来，相思几时歇。"
        ],
        "notes": "",
        "id": "23495a77ccc124919a9976f74eb2f13f"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 牛渚矶",
        "preface": "",
        "paragraphs": [
            "绝壁临巨川，连峰势相向。",
            "乱石流洑间，回波自成浪。",
            "但惊群木秀，莫测精灵状。",
            "更听猨夜啼，忧心醉江上。"
        ],
        "notes": "",
        "id": "77bb4a75a7ef1f92849ccbc2efa3b75c"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 灵墟山",
        "preface": "",
        "paragraphs": [
            "丁令辞世人，拂衣向仙路。",
            "伏炼九丹成，方随五云去。",
            "松萝蔽幽洞，桃杏深隐处。",
            "不知曾化鹤，辽海归几度。"
        ],
        "notes": "",
        "id": "cf9503bbc015ddbbb3749299eebbb517"
    },
    {
        "author": "李赤",
        "dynasty": "唐",
        "type": "诗",
        "rhythmic": "",
        "title": "姑熟杂咏 天门山",
        "preface": "",
        "paragraphs": [
            "迥出江水上，双峰自相对。",
            "岸映松色寒，石分浪花碎。",
            "参差远天际，缥缈晴霞外。",
            "落日舟去遥，回首沈青霭。"
        ],
        "notes": "",
        "id": "78407c1366191fbd6d58b365d4d114d1"
    }
]