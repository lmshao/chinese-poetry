[
    {
        "author": "连希元",
        "dynasty": "宋",
        "type": "诗",
        "rhythmic": "",
        "title": "留题碧落洞",
        "preface": "",
        "paragraphs": [
            "神仙谁道杳难穷，老俗相传住此宫。",
            "山裂旧分三岛洞，羽飞曾驭九天风。",
            "玉为双阙无尘到，云作丹梯有路通。",
            "谁问稚川何处在，俨然金灶列壶中。"
        ],
        "notes": "",
        "id": "f8040d8fd6291f1020c478820522a595"
    },
    {
        "author": "连希元",
        "dynasty": "宋",
        "type": "诗",
        "rhythmic": "",
        "title": "题云华御室",
        "preface": "",
        "paragraphs": [
            "洞天东去号云华，便是仙人旧隐家。",
            "堪笑伪刘真俗骨，却将泥土葬丹砂。"
        ],
        "notes": "",
        "id": "6269f5ef4775ac8435057cea336b1376"
    }
]