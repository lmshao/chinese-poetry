[
    {
        "author": "冷应澂",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "位列三台贵，旌旄障雨深。",
            "仁廉两个字，忠孝一生心。",
            "出省轻侯印，归宁问俸金。",
            "携家半窗月，撑转古榕阴。"
        ],
        "notes": "",
        "id": "166a831d84aec44864a152187d5e93d4"
    },
    {
        "author": "冷应澂",
        "dynasty": "宋",
        "type": "诗",
        "rhythmic": "",
        "title": "谢御赐紫金鱼袋乌纱象简",
        "preface": "",
        "paragraphs": [
            "日映罦罳晓殿深，君恩稠叠驾亲临。",
            "褒衣红濯天机锦，束带黄分内帑金。",
            "何幸清班容宦辙，自惭白发点朝簪。",
            "拨乱致治平生学，消得君王念苦辛。"
        ],
        "notes": "",
        "id": "57a3e6b37341e3b2dab90be8ee29faec"
    },
    {
        "author": "冷应澂",
        "dynasty": "宋",
        "type": "诗",
        "rhythmic": "",
        "title": "听月楼",
        "preface": "",
        "paragraphs": [
            "听月楼高接泰清，楼高听月最分明。",
            "转空轧軏冰轮响，捣药叮当玉杵鸣。",
            "乐奏广寒音细细，斧侵丹桂韵丁丁。",
            "更须一派天风起，吹下嫦娥笑语声。"
        ],
        "notes": "",
        "id": "b8a23ef7f995cab625367d5528986424"
    }
]