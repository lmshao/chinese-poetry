[
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "送张师言知台州二首  其一",
        "preface": "",
        "paragraphs": [
            "岧峣台岳镇东陬，地近行都委寄优。",
            "就付金庭老宫使，曾持虎节古扬州。",
            "行春想见勤宣布，访古无因预唱酬。",
            "我诵甘棠增感慨，愿公封殖表前修。"
        ],
        "notes": "",
        "id": "b243f02a0ad4d17ea6da9e5179d56855"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "送张师言知台州二首  其二",
        "preface": "",
        "paragraphs": [
            "皖岭潜溪已厌观，此行更赏浙东山。",
            "云开天姥极清旷，雾暗石桥穷险难。",
            "年德俱高真召杜，风情未减眷樊蛮。",
            "侧闻侍从多虚位，宁许耆英便赐闲。"
        ],
        "notes": "",
        "id": "a7aefdaeccf6c12b5269c4dce27d75bb"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "廉堂",
        "preface": "",
        "paragraphs": [
            "政拙惭无善最闻，但欣青嶂对谁门。",
            "公余静室聊观易，客到廉堂谩洁罇。"
        ],
        "notes": "",
        "id": "0d431ef1283b95f745c04349879a770e"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "城南蒋庄四首  其一",
        "preface": "",
        "paragraphs": [
            "愁卧愁亭上，兰时忽过中。",
            "幽人倦赏物，青帝谩施功。",
            "柳眼依依碧，桃梢冉冉红。",
            "真须家醸酒，一醉百花丛。"
        ],
        "notes": "",
        "id": "f060ee25a4b61b8026df5d3c97108214"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "城南蒋庄四首  其二",
        "preface": "",
        "paragraphs": [
            "郊居人事绝，倦暑每晨兴。",
            "莲□池中佛，笋供林下僧。",
            "吟余厌蝉噪，望远喜禾登。",
            "朝市忘怀久，何劳羡赐冰。"
        ],
        "notes": "",
        "id": "678ba06c5080484aa35bed66a26ddd00"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "城南蒋庄四首  其三",
        "preface": "",
        "paragraphs": [
            "今旦商飚起，萧然云气秋。",
            "稚蛩工促织，老蔓拟牵牛。",
            "莫赋潘安阁，聊登王粲楼。",
            "家园归未得，孤梦遶松楸。"
        ],
        "notes": "",
        "id": "cdcef3b906c3b5ed93645daed6a5aeab"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "城南蒋庄四首  其四",
        "preface": "",
        "paragraphs": [
            "寒来惟喜睡，忽忽又朝暾。",
            "地迥霜逾白，庭空鹊自喧。",
            "甑头烟半吐，盏面酒微温。",
            "莫问乌银价，晴簷好负暄。"
        ],
        "notes": "",
        "id": "71b72219e50eef1b4c2d294839d50daa"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "鹿苑寺一击轩二首  其一",
        "preface": "",
        "paragraphs": [
            "我听风篁是梵音，如何俗耳等闲闻。",
            "自来击处无人会，千古知心只此君。"
        ],
        "notes": "",
        "id": "0ae38c7bce5c7ba25f7ea6d1d5a72504"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "鹿苑寺一击轩二首  其二",
        "preface": "",
        "paragraphs": [
            "密密堂堂悟有时，躁求那便契精微。",
            "凭谁举似圆居士，好助香岩证上机。"
        ],
        "notes": "",
        "id": "a931ec4a2a54f15f08151dc01dc13cd7"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "海盐道中",
        "preface": "",
        "paragraphs": [
            "一舸凌风去，萦纡度几村。",
            "水清鱼视子，地美稻生孙。",
            "山近尘埃远，秋晴枕席温。",
            "悠悠向何所，欸乃武陵源。"
        ],
        "notes": "",
        "id": "5b2005480ed611f413d3c97bde13e565"
    },
    {
        "author": "李长民",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "地迥七杉成斗野，雨余双练泻晴川。"
        ],
        "notes": "",
        "id": "85f8257480169dc7f4819c0fc8f324be"
    }
]