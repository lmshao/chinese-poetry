[
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "朝亦有所思，暮亦有所思。",
            "登楼望君处，蔼蔼萧关道。",
            "掩泪向浮云，谁知妾怀抱。",
            "玉井苍苔春院深，桐花落尽无人埽。"
        ],
        "notes": "",
        "id": "b73e666ec1280bd3ea31e84af4a1a5d1"
    },
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "君恩不可见，妾岂如秋扇。",
            "秋扇尚有时，妾身永微贱。",
            "莫言朝花不复落，娇容几夺昭阳殿。"
        ],
        "notes": "",
        "id": "dc58ac6fd39df3f7f4baf3d4267441d7"
    },
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "望月",
        "preface": "",
        "paragraphs": [
            "天汉凉秋夜，澄澄一镜明。",
            "山空猨屡啸，林静鹊频惊。"
        ],
        "notes": "",
        "id": "bab1a7162eb547f352b99f44631808f8"
    }
]