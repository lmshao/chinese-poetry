[
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "朝亦有所思，暮亦有所思。",
            "登楼望君处，蔼蔼萧关道。",
            "掩泪向浮云，谁知妾怀抱。",
            "玉井苍苔春院深，桐花落尽无人埽。"
        ],
        "notes": "",
        "id": "235d310ae514ee00207230cc59a42a76"
    },
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "婕妤怨",
        "preface": "",
        "paragraphs": [
            "君恩不可见，妾岂如秋扇。",
            "秋扇尚有时，妾身永微贱。",
            "莫言朝花不复落，娇容几夺昭阳殿。"
        ],
        "notes": "",
        "id": "613d279c284846f352796a958a600f37"
    },
    {
        "author": "刘云",
        "dynasty": "唐",
        "type": "诗",
        "rhythmic": "",
        "title": "望月",
        "preface": "",
        "paragraphs": [
            "天汉凉秋夜，澄澄一镜明。",
            "山空猨屡啸，林静鹊频惊。"
        ],
        "notes": "",
        "id": "1eb20f195bc7510a0aec2be15384100f"
    }
]