[
    {
        "author": "刘延坚",
        "dynasty": "唐",
        "type": "诗",
        "rhythmic": "",
        "title": "观岳寿寺松因课留题（斯七六）",
        "preface": "",
        "paragraphs": [
            "植来高节岁经霜，浓翠穿云出上方。",
            "花界静标千树秀，禅心闲对四时凉。",
            "根磻藓石龙形老，（「磻」，蒋、项皆云当作「蟠」。",
            "）乳滴金沙琥珀香。",
            "为爱奇材看在尽，题诗留在远公房。"
        ],
        "notes": "",
        "id": "8d02b5c370033ac1190dfdff76c0a8a6"
    },
    {
        "author": "刘延坚",
        "dynasty": "唐",
        "type": "诗",
        "rhythmic": "",
        "title": "寓止观中因抒感怀",
        "preface": "",
        "paragraphs": [
            "伯阳宫馆好烟霞，知换浮生几岁华。",
            "虽访灵芝身不远，未逢真诀道还赊。",
            "玉清难测无穷景，金露能摧有限花。",
            "南待总抛荣辱了，始应亲近得仙家。"
        ],
        "notes": "",
        "id": "994eb437dca3f3d60b7cd952f37702df"
    }
]