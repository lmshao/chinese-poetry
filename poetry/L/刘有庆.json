[
    {
        "author": "刘有庆",
        "dynasty": "宋",
        "type": "诗",
        "rhythmic": "",
        "title": "效长吉体",
        "preface": "",
        "paragraphs": [
            "穷庐夜雪没驼脊，黄沙号风冰结石。",
            "燕姬二八髻垂漆，柔荑斜抱箜篌立。",
            "老羌踏歌歌勅勒，黄金流星酒杯窄。",
            "红氍毹暖春云湿。",
            "缕金团衣猩血滴，玉钗醉滑茝弦急。",
            "角声满空霜裂骨，十万狞君掩襟泣。"
        ],
        "notes": "",
        "id": "5b748d4205306b0d0a2d958e0372a6f8"
    },
    {
        "author": "刘有庆",
        "dynasty": "宋",
        "type": "诗",
        "rhythmic": "",
        "title": "送杨长卿任赣州知事",
        "preface": "",
        "paragraphs": [
            "望郡推章贡，斯游趣不希。",
            "风清王俭幕，春满老莱衣。",
            "鲫沼迎秋月，螺亭览夕晖。",
            "政成如有句，肯寄北鸿飞。"
        ],
        "notes": "",
        "id": "cd17684fd35f6f8cf55b86e9fc978001"
    },
    {
        "author": "刘有庆",
        "dynasty": "宋",
        "type": "诗",
        "rhythmic": "",
        "title": "钟山",
        "preface": "",
        "paragraphs": [
            "蟠龙垂顾饮江湄，卧护宗祧彼一时。",
            "马渡已嗟南国蹙，猿惊何暇北山移。",
            "郊坛曾祝千年运，塔庙空留异代悲。",
            "北望中原形势尽，太平草木亦熙熙。"
        ],
        "notes": "",
        "id": "302d27971911ef202874fbdfee8211fb"
    }
]