[
    {
        "author": "刘𪸩",
        "dynasty": "宋",
        "type": "诗",
        "rhythmic": "",
        "title": "石井联句",
        "preface": "",
        "paragraphs": [
            "山川百千景，斯井诚敻洁。",
            "灵源若神涌，怪石肖天裂。",
            "不与浊流并，恐是众泉杰。",
            "银汉河分派，玉壶冰借洁。",
            "中夜声激怆，四时光秀澈。",
            "泾渭耻淆杂，潢潦愧涸竭。",
            "润如周孔教，清比夷齐节。",
            "观鱼思文望，对岩梦武说。",
            "我欲断谄佞，汲此洗剑血。",
            "我欲安庙社，磨此镂勋碣。",
            "诗以志本心，书之非诡说。"
        ],
        "notes": "",
        "id": "da36cf9ce7fa2b5f16e5385ec399aa13"
    },
    {
        "author": "刘𪸩",
        "dynasty": "宋",
        "type": "诗",
        "rhythmic": "",
        "title": "买山",
        "preface": "",
        "paragraphs": [
            "顶摩霄极根盘溪，买得入手空家赀。",
            "回环四面终日看，埋没几年知者谁。",
            "剔除冗土洁且快，布列诸峰高复卑。",
            "时人应笑狂生僻，不喜金珠喜怪奇。"
        ],
        "notes": "",
        "id": "28a8e9043debfaa593f9c800c8125557"
    },
    {
        "author": "刘𪸩",
        "dynasty": "宋",
        "type": "诗",
        "rhythmic": "",
        "title": "洗山",
        "preface": "",
        "paragraphs": [
            "蟠根耸翠压坤柔，纵有连城价莫酬。",
            "萝蔓几年尝满目，途人今日始回头。",
            "尘埃已逐双溪去，风月来供一境幽。",
            "欲识主人营创苦，壮龄先备赤松游。"
        ],
        "notes": "",
        "id": "10791fe4201959f12db009ead4383a7d"
    },
    {
        "author": "刘𪸩",
        "dynasty": "宋",
        "type": "诗",
        "rhythmic": "",
        "title": "题鹅湖恭上人山亭",
        "preface": "",
        "paragraphs": [
            "㔉险得形胜，破荒成敞虚。",
            "四山秋月午，万里晓晴初。",
            "远日去无限，清风来有余。",
            "溺迷纷扰者，登此亦消除。"
        ],
        "notes": "",
        "id": "33483fcca042fd2aeacd45cd1de8d555"
    },
    {
        "author": "刘𪸩",
        "dynasty": "宋",
        "type": "诗",
        "rhythmic": "",
        "title": "与客游太平僧舍",
        "preface": "",
        "paragraphs": [
            "两道翠阴迎骑合，四围清气逼人来。",
            "林端有路云千级，物外忘机酒一杯。"
        ],
        "notes": "",
        "id": "62a476222502ef989f1f9d033ed87ee9"
    }
]