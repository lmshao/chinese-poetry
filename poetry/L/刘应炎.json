[
    {
        "author": "刘应炎",
        "dynasty": "宋",
        "type": "诗",
        "rhythmic": "",
        "title": "悲歌",
        "preface": "",
        "paragraphs": [
            "悲矣乎，杞人之忧兮天莫支，权臣秉钧兮社稷危。",
            "外夷相侵民流离，大厦将倾谁设施。",
            "悲矣乎，吾将抱徐衍之石兮，歌箕子之黍离。"
        ],
        "notes": "",
        "id": "a83f27fe68797b7632efa841c47e7b8f"
    },
    {
        "author": "刘应炎",
        "dynasty": "宋",
        "type": "诗",
        "rhythmic": "",
        "title": "笑歌",
        "preface": "",
        "paragraphs": [
            "笑矣乎，冰山之高兮不可恃，炙手之热兮有时已。",
            "幕燕釜鱼门如市，归去来兮寻栗里。",
            "笑矣乎，孤松可抚菊可餐，浮云富贵过眼矣。"
        ],
        "notes": "",
        "id": "f9efc7901b6b3c787673ffd235789c7e"
    }
]