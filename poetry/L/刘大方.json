[
    {
        "author": "刘大方",
        "dynasty": "宋",
        "type": "诗",
        "rhythmic": "",
        "title": "咏海",
        "preface": "",
        "paragraphs": [
            "沌元初一判，天地此居漥。",
            "今古乾坤腹，朝昏明月家。",
            "阔疑包地尽，势欲极天涯。",
            "誓斩鲸鲵辈，临风按镆铘。"
        ],
        "notes": "",
        "id": "3eeb82e3d4c94a4e90b71f2a4433c94b"
    },
    {
        "author": "刘大方",
        "dynasty": "宋",
        "type": "诗",
        "rhythmic": "",
        "title": "咏泰山",
        "preface": "",
        "paragraphs": [
            "万古春之主，群山孰可曹。",
            "都因敦厚大，不是险⿱山虚高。",
            "顶衬天地愁，根盘野□牢。",
            "坎离分背面，明月转周遭。",
            "仙馆鸾朝舞，神亭鬼夜号。",
            "云来诸夏雨，风去百川涛。",
            "东渭藏阴重，西秦抱势豪。",
            "龙蛇藏隙穴，草木立毫毛。",
            "陕谷三升土，黄河五尺壕。",
            "暂登临日观，直下钓灵鼇。"
        ],
        "notes": "",
        "id": "7f816c6026c7caff9f664b8c6ae6c945"
    },
    {
        "author": "刘大方",
        "dynasty": "宋",
        "type": "诗",
        "rhythmic": "",
        "title": "病虎行",
        "preface": "",
        "paragraphs": [
            "海北愁云无从裂，风如追兵雪如撒。",
            "哀者老虎病无力，百尺泉源都冻绝。",
            "山中牛羊竟不来，牙爪寂寂伤饥渴。",
            "万里兵刃色惨凄，獐娇鹿倨豺狼悦。",
            "安得肉食复如初，平地纷纷羽毛血。",
            "一吼千年白日寒，群兽幽忧心骨折。",
            "如今缠病未能兴，长戈硬弩无相杀。",
            "世上青山不敢生，青山尽是狐貍穴。"
        ],
        "notes": "",
        "id": "46a4ce74d253096cd0a6bd68eabe9b96"
    }
]