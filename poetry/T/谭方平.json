[
    {
        "author": "谭方平",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "富贵在何许，五十已平头。",
            "人生得失且笑，休遣两眉愁。",
            "管甚轮云世变，管甚风波世态，沙渚且盟鸥。",
            "止即尽教止，流即尽教流。",
            "田坷秫，山可簌，又何求。",
            "问天只觅穷健，游戏八千秋。",
            "好对梅花如粉，细剪烛花如豆，不改旧时游。",
            "翠袖更能舞，骑鹤上扬州。"
        ],
        "notes": "",
        "id": "a2356287bb1ca0fc941d3fe23f9c897c"
    }
]