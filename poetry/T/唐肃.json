[
    {
        "author": "唐肃",
        "dynasty": "宋",
        "type": "诗",
        "rhythmic": "",
        "title": "吴中送僧",
        "preface": "",
        "paragraphs": [
            "师向何方去，太湖西复西。",
            "风传孤磬远，松偃旧房低。",
            "暖榻常留兔，浮杯不驳犀。",
            "何时城北寺，重听木鸡啼。"
        ],
        "notes": "",
        "id": "355e5bcf7909a7f45a9c7dd8903d125d"
    },
    {
        "author": "唐肃",
        "dynasty": "宋",
        "type": "诗",
        "rhythmic": "",
        "title": "季子挂剑歌",
        "preface": "",
        "paragraphs": [
            "季子让一国，视之敝屣然。",
            "宁当宝一剑，不为徐君悬。",
            "徐君虽亡骨未朽，剑挂坟前白杨柳。",
            "君知不知不足悲，我心许君终不移。"
        ],
        "notes": "",
        "id": "6f9b26eec2baac05a6b11eebb8a5e7ce"
    }
]