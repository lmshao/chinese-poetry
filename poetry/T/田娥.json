[
    {
        "author": "田娥",
        "dynasty": "唐",
        "type": "诗",
        "rhythmic": "",
        "title": "杂曲歌辞 携手曲",
        "preface": "",
        "paragraphs": [
            "携手共惜芳菲节，莺啼锦花满城阙。",
            "行乐逶迤念容色，色衰祗恐君恩歇。",
            "凤笙龙管白日阴，盈亏自感青天月。"
        ],
        "notes": "",
        "id": "901217e57439049644c5a7d4f190d8ce"
    },
    {
        "author": "田娥",
        "dynasty": "唐",
        "type": "诗",
        "rhythmic": "",
        "title": "寄远",
        "preface": "",
        "paragraphs": [
            "忆昨会诗酒，终日相逢迎。",
            "今来成故事，岁月令人惊。",
            "泪流红粉薄，风度罗衣轻。",
            "难为子猷志，虚负文君名。"
        ],
        "notes": "",
        "id": "d07a10e045eea57e6c3e5de549243f31"
    },
    {
        "author": "田娥",
        "dynasty": "唐",
        "type": "诗",
        "rhythmic": "",
        "title": "携手曲",
        "preface": "",
        "paragraphs": [
            "携手共惜芳菲节，莺啼锦花满城阙。",
            "行乐逶迤念容色，色衰秪恐君恩歇。",
            "凤笙龙管白日阴，盈亏自感青天月。"
        ],
        "notes": "",
        "id": "901217e57439049644c5a7d4f190d8ce"
    },
    {
        "author": "田娥",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "团圆手中扇，昔为君所持。",
            "今日君弃捐，复值秋风时。",
            "悲将入箧笥，自叹知何为。"
        ],
        "notes": "",
        "id": "737e42d1cca139a636ab5db292799c61"
    },
    {
        "author": "田娥",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "春至偏无兴，秋来秪是眠。"
        ],
        "notes": "",
        "id": "f2d8dfffb4e2a0371dcf1e52a40f6d50"
    }
]