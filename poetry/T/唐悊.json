[
    {
        "author": "唐悊",
        "dynasty": "宋",
        "type": "诗",
        "rhythmic": "",
        "title": "赋汉印",
        "preface": "",
        "paragraphs": [
            "关中金印岂秦关，想见风流汉已还。",
            "大飨似书谯县石，兰亭宁数会稽山。",
            "空余此日归囊櫜，曾是当年杂佩环。",
            "万户况将取如斗，此章何足系腰间。"
        ],
        "notes": "",
        "id": "a6ce65590d2f360fca7039cba216f115"
    },
    {
        "author": "唐悊",
        "dynasty": "宋",
        "type": "诗",
        "rhythmic": "",
        "title": "题宗室赵大年横卷",
        "preface": "",
        "paragraphs": [
            "闻君新得小山川，画手来从郜雍贤。",
            "不学农夫焉用稼，若为王子岂知田。",
            "我真垅上躬耕客，亲见人间小隐天。",
            "始识何年京样熟，菊篱宁似景龙边。"
        ],
        "notes": "",
        "id": "c4946fd6cd56bd53b4c722187fcdf68e"
    }
]