[
    {
        "author": "唐弼",
        "dynasty": "宋",
        "type": "诗",
        "rhythmic": "",
        "title": "和经略直阁寺丞赠刘升之蛰龙岩二首  其一",
        "preface": "",
        "paragraphs": [
            "古人事业不关书，圣处工夫咏舞雩。",
            "窈窕崖居辱题品，南阳端有卧龙无。"
        ],
        "notes": "",
        "id": "6690b48a0ca45eb4ae4dd5a45161c419"
    },
    {
        "author": "唐弼",
        "dynasty": "宋",
        "type": "诗",
        "rhythmic": "",
        "title": "和经略直阁寺丞赠刘升之蛰龙岩二首  其二",
        "preface": "",
        "paragraphs": [
            "倚天寒碧锁嵌空，咫尺丹霄有路通。",
            "莫向明时缩头角，风云只在笑谈中。"
        ],
        "notes": "",
        "id": "f9b10207e72b8cd2516bcb8bb1223928"
    },
    {
        "author": "唐弼",
        "dynasty": "宋",
        "type": "诗",
        "rhythmic": "",
        "title": "三洲岩",
        "preface": "",
        "paragraphs": [
            "峒里光阴经几春，峒前苍木垂千寻。",
            "不知空谷当年事，谁识庞眉处士心。",
            "残月照人吞远徼，晚风吹梦入幽岑。",
            "我来须访神仙宅，好听云端环佩音。"
        ],
        "notes": "",
        "id": "087a69403a2c342668439dda633ce6f1"
    }
]