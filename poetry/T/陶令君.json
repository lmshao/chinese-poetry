[
    {
        "author": "陶令君",
        "dynasty": "唐",
        "type": "诗",
        "rhythmic": "",
        "title": "乌石山",
        "preface": "",
        "paragraphs": [
            "岩壑六七崦，茅茨三两家。",
            "整巢归燕子，刺水长蒲芽。",
            "贯碧流春涨，埋红落野花。",
            "困随木上坐。",
            "脚力未须嗟。",
            "（见民国十七年余绍纂《龙游县志》卷三十七）（《龙游县志》附按：「右诗录自两旧志。",
            "案原注云：『唐人。",
            "』今考群书，均未知其为何人。",
            "岂令君二字，称其官耶？",
            "明季清初人著书，恒不喜注明出处，以致后人失考类如是，可慨也。",
            "」）。"
        ],
        "notes": "",
        "id": "2b40021b508962f55b922a4f9c0dabcc"
    }
]