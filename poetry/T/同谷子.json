[
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 一",
        "preface": "",
        "paragraphs": [
            "邦惟固本自安宁，临下常须驭朽惊。",
            "何事十旬游不返，祸胎从此召殷兵。"
        ],
        "notes": "",
        "id": "baa4c497a9a293365a04676d43bdb040"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 二",
        "preface": "",
        "paragraphs": [
            "酒色声禽号四荒，那堪峻宇又雕墙。",
            "静思今古为君者，未或因兹不灭亡。"
        ],
        "notes": "",
        "id": "3c1ee80780a2da1d872d324e31a8c60c"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 三",
        "preface": "",
        "paragraphs": [
            "唯彼陶唐有冀方，少年都不解思量。",
            "如今算得当时事，首为盘游乱纪纲。"
        ],
        "notes": "",
        "id": "258f637c550577ad316cf7f1fa5c0722"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 四",
        "preface": "",
        "paragraphs": [
            "明明我祖万邦君，典则贻将示子孙。",
            "惆怅太康荒坠后，复宗绝祀灭其门。"
        ],
        "notes": "",
        "id": "a790d152d1956a633ce3c7f3b7ef233c"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 五",
        "preface": "",
        "paragraphs": [
            "仇讐万姓遂无依，颜厚何曾解忸怩。",
            "五子既歌邦已失，一场前事悔难追。"
        ],
        "notes": "",
        "id": "2fca4f3e53f2163c9402beb7dbe5633c"
    }
]