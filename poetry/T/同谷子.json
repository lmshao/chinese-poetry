[
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 一",
        "preface": "",
        "paragraphs": [
            "邦惟固本自安宁，临下常须驭朽惊。",
            "何事十旬游不返，祸胎从此召殷兵。"
        ],
        "notes": "",
        "id": "69e10acdb8a8a9901b2a9b10aeec2b9a"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 二",
        "preface": "",
        "paragraphs": [
            "酒色声禽号四荒，那堪峻宇又雕墙。",
            "静思今古为君者，未或因兹不灭亡。"
        ],
        "notes": "",
        "id": "e27ed8923dfb7cf68a35294eff33059f"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 三",
        "preface": "",
        "paragraphs": [
            "唯彼陶唐有冀方，少年都不解思量。",
            "如今算得当时事，首为盘游乱纪纲。"
        ],
        "notes": "",
        "id": "97a1d97dfa3c0b21ca9f68ed9e4020ec"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 四",
        "preface": "",
        "paragraphs": [
            "明明我祖万邦君，典则贻将示子孙。",
            "惆怅太康荒坠后，复宗绝祀灭其门。"
        ],
        "notes": "",
        "id": "428c905a48e5617f46b0c96ada0dec8e"
    },
    {
        "author": "同谷子",
        "dynasty": "唐",
        "type": "诗",
        "rhythmic": "",
        "title": "五子之歌 五",
        "preface": "",
        "paragraphs": [
            "仇讐万姓遂无依，颜厚何曾解忸怩。",
            "五子既歌邦已失，一场前事悔难追。"
        ],
        "notes": "",
        "id": "4014b3e564b0c74171687b3e07531903"
    }
]