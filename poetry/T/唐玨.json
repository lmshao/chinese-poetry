[
    {
        "author": "唐玨",
        "dynasty": "宋",
        "type": "诗",
        "rhythmic": "",
        "title": "冬青行二首  其一",
        "preface": "",
        "paragraphs": [
            "马箠问髐形，南面欲起语。",
            "野麕尚屯束，何物敢盗取。",
            "余花拾飘荡，白日哀后土。",
            "六合忽怪事，蜕龙挂茅宇。",
            "老天鉴区区，千载护风雨。"
        ],
        "notes": "",
        "id": "823b5d7a020762918a46b13b3feb95ee"
    },
    {
        "author": "唐玨",
        "dynasty": "宋",
        "type": "诗",
        "rhythmic": "",
        "title": "冬青行二首  其二",
        "preface": "",
        "paragraphs": [
            "冬青花，不可折，南风吹凉积香雪。",
            "遥遥翠盖万年枝，上有凤巢下龙穴。",
            "君不见犬之年羊之月，霹雳一声天地裂。"
        ],
        "notes": "",
        "id": "a8786ede5f350e9ce8eb6a4d76a29098"
    },
    {
        "author": "唐玨",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：梦中作四首首句：珠亡忽震蛟龙睡一抔自筑珠丘土昭陵玉匣走天涯珠凫玉雁又成埃。"
        ],
        "notes": "",
        "id": "7c639f5dcc6bcf27c4a93551ab572475"
    }
]