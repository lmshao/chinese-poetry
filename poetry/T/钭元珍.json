[
    {
        "author": "钭元珍",
        "dynasty": "宋",
        "type": "诗",
        "rhythmic": "",
        "title": "辞朝",
        "preface": "",
        "paragraphs": [
            "大定山河四十秋，人心不似水长流。",
            "受恩深处宜先退，得意浓时便好休。",
            "莫待是非来入耳，从前恩爱反为雠。",
            "世间多少忠良将，服事君王不到头。"
        ],
        "notes": "",
        "id": "4e565182901f38ccde7270de06c4a35a"
    },
    {
        "author": "钭元珍",
        "dynasty": "宋",
        "type": "诗",
        "rhythmic": "",
        "title": "回朝",
        "preface": "",
        "paragraphs": [
            "宴罢琼林酒一杯，忙忙骢马出蓬莱。",
            "黎民喜遇三春雨，猾吏愁逢二月雷。",
            "带得一天新雨露，扫开宇内旧尘埃。",
            "文昌阁上人千万，争看神明夺锦回。"
        ],
        "notes": "",
        "id": "ebad0812696e639816abffb0f9c261ba"
    },
    {
        "author": "钭元珍",
        "dynasty": "宋",
        "type": "诗",
        "rhythmic": "",
        "title": "归隐",
        "preface": "",
        "paragraphs": [
            "碧树深林夏景凉，薰风飘竞日偏长。",
            "闲时棋局娱宾乐，忙里吟诗慰己惶。",
            "臣节栎才惟谨肃，圣明敷德化顽强。",
            "退暇狂声心犹耿，祈愿烽烟息障疆。"
        ],
        "notes": "",
        "id": "c4a4c04df1455a04122c81ac34fbd8b6"
    }
]