[
    {
        "author": "谭景先",
        "dynasty": "宋",
        "type": "诗",
        "rhythmic": "",
        "title": "和陈正言谠题尊贤堂二首  其一",
        "preface": "",
        "paragraphs": [
            "孰识东坡第一仙，谪来儋耳久悠然。",
            "潜心学易忘忧患，筑屋闲居度岁年。",
            "兴遣不为哀屈事，情高尝见和陶篇。",
            "拜公遗像浑如在，曾与乡人恭敬贤。"
        ],
        "notes": "",
        "id": "760cefe29f6c14fa6edda997dca260c3"
    },
    {
        "author": "谭景先",
        "dynasty": "宋",
        "type": "诗",
        "rhythmic": "",
        "title": "和陈正言谠题尊贤堂二首  其二",
        "preface": "",
        "paragraphs": [
            "公已归为玉局仙，茂林乔木自苍然。",
            "乡时寓客共千载，今日新堂恰百年。",
            "铁画银钩三大字，金章玉局一佳篇。",
            "远烦几似真双美，后世应知两并贤。"
        ],
        "notes": "",
        "id": "b7de40772053ea186f69a5f79ead8e53"
    },
    {
        "author": "谭景先",
        "dynasty": "宋",
        "type": "诗",
        "rhythmic": "",
        "title": "白马井",
        "preface": "",
        "paragraphs": [
            "玉踠神跑井，崇祠汉伏波。",
            "海涛如许近，地脉不同科。",
            "德泽甘泉美，人资惠利多。",
            "灵踪传万古，苍石有谁磨。"
        ],
        "notes": "",
        "id": "66718970ca587b18fec9332e1be4b7ca"
    }
]