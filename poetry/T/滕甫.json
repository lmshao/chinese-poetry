[
    {
        "author": "滕甫",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "昼永无人深院静，一枕春醒，犹未忺临镜。帘卷新蟾光射影，速忙掠起蓬松鬓。",
            "对景沈吟嗟没兴，薄幸不来，空把杯盘饤。休道妇人多水性，今宵独自言无定。"
        ],
        "notes": "",
        "id": "b1146d5f2e5b49f424d8befb1a050818"
    },
    {
        "author": "滕甫",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "叶底无风池面静，掬水佳人，拍破青铜镜。残月朦胧花弄影，新梳斜插乌云鬓。",
            "拍索闷怀添酒兴，旋撷园蔬，随分成盘饤。说与翠微休急性，功名富贵皆前定。"
        ],
        "notes": "",
        "id": "f14a60b5d3d4332838cc183dc63e5dc4"
    }
]