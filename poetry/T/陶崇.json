[
    {
        "author": "陶崇",
        "dynasty": "宋",
        "type": "诗",
        "rhythmic": "",
        "title": "访僧归云庵",
        "preface": "",
        "paragraphs": [
            "闲过选佛场，归云翠如泼。",
            "入门偶有言，启颊师便喝。",
            "掩耳煨芋炉，但把火深拨。",
            "呼童酌玉虹，注之旃檀钵。",
            "嘘灰然微红，横铛水煎活。",
            "茶酣登甲亭，双眸为之豁。",
            "鸟啼空山幽，翔来集木末。",
            "风月一何佳，团𪢮共披抹。",
            "悠然澹忘归，于兹得解脱。"
        ],
        "notes": "",
        "id": "ec5de704f7a359087a6d44657f23f1e4"
    },
    {
        "author": "陶崇",
        "dynasty": "宋",
        "type": "诗",
        "rhythmic": "",
        "title": "笔山",
        "preface": "",
        "paragraphs": [
            "晚来设色霞成绮，秋至回文鴈作行。",
            "借问墨池何处是，一江环遶潄琳琅。"
        ],
        "notes": "",
        "id": "46a22c8e49e5c9731ce37c2d6fd92ded"
    }
]