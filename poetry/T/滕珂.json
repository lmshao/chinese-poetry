[
    {
        "author": "滕珂",
        "dynasty": "宋",
        "type": "诗",
        "rhythmic": "",
        "title": "谒梅都官墓  其一",
        "preface": "",
        "paragraphs": [
            "百年诗老卧空山，犹忆当时语带酸。",
            "赢得儿童唤夫子，可怜名位祇都官。",
            "手编新史唐文备，骨立残碑汉籀漫。",
            "落日牛羊上丘陇，草埋翁仲独峨冠。"
        ],
        "notes": "",
        "id": "d5be4c79cb5812822160f9dc58365773"
    },
    {
        "author": "滕珂",
        "dynasty": "宋",
        "type": "诗",
        "rhythmic": "",
        "title": "谒梅都官墓  其二",
        "preface": "",
        "paragraphs": [
            "宛陵城南柏山寺，行到西厢见旧祠。",
            "人物欲观嘉祐老，铭文空有醉翁辞。",
            "银章粉墨谁舒卷，金薤琳琅自陆离。",
            "每见河豚起春岸，永怀风致细哦诗。"
        ],
        "notes": "",
        "id": "ac359708044fbcb1add3b95eb0ba4731"
    }
]