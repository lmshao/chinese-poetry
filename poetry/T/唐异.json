[
    {
        "author": "唐异",
        "dynasty": "宋",
        "type": "诗",
        "rhythmic": "",
        "title": "闲居书事",
        "preface": "",
        "paragraphs": [
            "幽居经宿雨，屐齿徧林塘。",
            "一境无过客，千山自夕阳。",
            "昼禽多独语，夏木有余凉。",
            "招隐诗慵寄，时清谁肯忘。"
        ],
        "notes": "",
        "id": "dcad70890ac3bd1384497f357b01cb42"
    },
    {
        "author": "唐异",
        "dynasty": "宋",
        "type": "诗",
        "rhythmic": "",
        "title": "塞上作",
        "preface": "",
        "paragraphs": [
            "防秋人不到，万里绝妖氛。",
            "马牧降来地，雕闲战后云。",
            "月依孤垒没，烧逐远荒分。",
            "未省为边客，宵笳懒欲闻。"
        ],
        "notes": "",
        "id": "e088e8d51b3c171766daf65023ac4566"
    }
]