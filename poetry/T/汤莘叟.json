[
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "马上吟",
        "preface": "",
        "paragraphs": [
            "宿雨洗山新绿嫩，晓风吹杏浅红干。",
            "沙头路暖日欲上，行客扬鞭不觉难。"
        ],
        "notes": "",
        "id": "4c1cd41b844833f844445292160106eb"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "题舫斋",
        "preface": "",
        "paragraphs": [
            "谁人能使陆行舟，涉水宁无险覆忧。",
            "日照簷楹帆影动，风摇窗户橹声柔。",
            "梦回渭水清新句，歌罢浯溪欵乃愁。",
            "更看霜天晴夜月，幌然如过洞庭秋。"
        ],
        "notes": "",
        "id": "2b53dc34a34ff34f50b0da5b84623771"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "登宜春台",
        "preface": "",
        "paragraphs": [
            "草径无边绿，江空见底清。",
            "遥峰横晚色，古木自秋声。",
            "客舍孤云远，乡心一雁鸣。",
            "凭高寄吴楚，倚杖独含情。"
        ],
        "notes": "",
        "id": "de1d8e1af8e2739cc699f27c254e5f8e"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "葛巾簪下无多发，茅舍门前有好山。"
        ],
        "notes": "",
        "id": "6523c8bc77ed475b9649e7ecd2cf913e"
    }
]