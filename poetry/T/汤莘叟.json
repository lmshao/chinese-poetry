[
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "马上吟",
        "preface": "",
        "paragraphs": [
            "宿雨洗山新绿嫩，晓风吹杏浅红干。",
            "沙头路暖日欲上，行客扬鞭不觉难。"
        ],
        "notes": "",
        "id": "e32b9c50260e79d47504cdbfcf869548"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "题舫斋",
        "preface": "",
        "paragraphs": [
            "谁人能使陆行舟，涉水宁无险覆忧。",
            "日照簷楹帆影动，风摇窗户橹声柔。",
            "梦回渭水清新句，歌罢浯溪欵乃愁。",
            "更看霜天晴夜月，幌然如过洞庭秋。"
        ],
        "notes": "",
        "id": "f4106257d71411deb176c13f302fb4ac"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "登宜春台",
        "preface": "",
        "paragraphs": [
            "草径无边绿，江空见底清。",
            "遥峰横晚色，古木自秋声。",
            "客舍孤云远，乡心一雁鸣。",
            "凭高寄吴楚，倚杖独含情。"
        ],
        "notes": "",
        "id": "1bba515b79dec2cf9918c5802e7ca2f5"
    },
    {
        "author": "汤莘叟",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "葛巾簪下无多发，茅舍门前有好山。"
        ],
        "notes": "",
        "id": "d1ea3384ca628d5eef47a941ad27de12"
    }
]