[
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "花雨比下秦中",
        "preface": "",
        "paragraphs": [
            "雨里飞花片片红，雨微花乱转溟蒙。",
            "川原何处连天草，帘幕无人半日风。",
            "寂寞刘桢新病后，凄迷庄舄苦吟中。",
            "可堪更是黄昏景，燕冷鶑寒恨想同。"
        ],
        "notes": "",
        "id": "6e9b39d655cfc31b22e31769f1c1167e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄蒲城宋白小著",
        "preface": "",
        "paragraphs": [
            "春日闲销一局棋，春愁还得数篇诗。",
            "高吟大醉何人问，英略雄图久已知。",
            "破产虽无容足所，丈夫岂合以家为。",
            "时来富贵终须有，懒学梁鸿赋五噫。"
        ],
        "notes": "",
        "id": "6fd262f336c11f7de16121522ea56597"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "离怀",
        "preface": "",
        "paragraphs": [
            "离怀如醉复如痴，脉脉无言不展眉。",
            "秋草空牵幽意在，征轩疑有断魂随。",
            "残星更漏门开处，斜月帘栊酒醒时。",
            "此恨谁能解消遣，因题红叶偶成诗。"
        ],
        "notes": "",
        "id": "8030ab2f49a521cd22f8ce2b39a62578"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "自勉",
        "preface": "",
        "paragraphs": [
            "飘泊年年颇恨身，梁园未到滞咸秦。",
            "上楼独为青山立，揽鉴初惊白发新。",
            "北叟何曾悲失马，宣尼犹自问迷津。",
            "功名分有终须得，莫强忧愁耗尔神。"
        ],
        "notes": "",
        "id": "c2573367465327de6de570fa4d43d330"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "夏日即事",
        "preface": "",
        "paragraphs": [
            "王师犹未下全吴，何日封章贺献俘。",
            "正是鬰蒸生瘴疟，可堪不潦满江湖。",
            "威宣铁轴千艘盛，执撼金陵一垒孤。",
            "羁客无能为筹略，闲消白日覆棋图。"
        ],
        "notes": "",
        "id": "4a2a55b9118b44b2a7fdd386fa0e2b54"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "天寒云彩变春辉，霡霂来如晓雾飞。",
            "著物先饶芳草湿，盈空旋翳碧山微。",
            "鶑村树密吹应徧，鸳瓦簷高滴尚稀。",
            "丞相追班方入贺，沙隄柳色正依依。"
        ],
        "notes": "",
        "id": "409718cd17131cc7ff5fa1e0b96f3f9b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "樽前吟呈宋白小著",
        "preface": "",
        "paragraphs": [
            "三年多谢主人翁，杯酒相宽礼数丰。",
            "唯惜时光如走马，懒询天道似张弓。",
            "秋深街巷槐花雨，夜静厅堂苇箔风。",
            "尽是无憀肠断处，都将分付醉乡中。"
        ],
        "notes": "",
        "id": "367b50cd35157832f999d1c2d41e38d1"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "代牡丹酬答",
        "preface": "",
        "paragraphs": [
            "舒元舆是赋家流，我有余研不尽收。",
            "今日谢君贻好句，恨无双珮略相酬。",
            "神仙见谪情虽薄，风雨相轻恨未休。",
            "为报悦人须以礼，不同苏小耐惭羞。"
        ],
        "notes": "",
        "id": "4b26eaac9c01ba4be9123bfc8fe36b00"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "多情",
        "preface": "",
        "paragraphs": [
            "多情如病苦难医，头绪多于折藕丝。",
            "送客落花行马处，望乡残月倚楼时。",
            "忆来几入春深梦，感极翻成酒后悲。",
            "大抵为君言不尽，彩牋闲咏合欢诗。"
        ],
        "notes": "",
        "id": "5514b0602515dcb6263983350742e367"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄韩丕进士",
        "preface": "",
        "paragraphs": [
            "嵩室乱峰三十六，嵩阳今复住何峰。",
            "已因诗好声名出，却为情高仕进慵。",
            "白鸟白云秋色树，水南水北月明钟。",
            "逍遥自得闲吟兴，谁识夫君是卧龙。"
        ],
        "notes": "",
        "id": "1ff99b5df8e7e4921b3e31675a7bfa1b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "览韩渥郑谷诗因呈太素",
        "preface": "",
        "paragraphs": [
            "风骚夐古少知音，本色诗人百种心。",
            "顺熟合依元白体，清新堪拟郑韩吟。",
            "搜来健比孤生竹，得处精于百炼金。",
            "唯我与君相唱和，天机自见不劳寻。"
        ],
        "notes": "",
        "id": "323ee15c14b5bd9ff474c59c483f3da1"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "渭北即事书呈太素",
        "preface": "",
        "paragraphs": [
            "渭北居来似塞垣，三逢尧历度寒暄。",
            "家贫老幼思归国，性僻交朋少及门。",
            "天暖忆游沙苑寺，雪中会过洛河村。",
            "流年又是重阳节，赏菊论诗酒一樽。"
        ],
        "notes": "",
        "id": "d5e447e3336d61116cd6817758964c5a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "醉题红叶",
        "preface": "",
        "paragraphs": [
            "拾笔闲题红叶时，醉容相向亦相宜。",
            "塞垣风劲应吹尽，江国霜微想半衰。",
            "嫌听满阶鸣夜雨，曾看临水映疏篱。",
            "春光不许长如此，旋放寒梅嫩柳枝。"
        ],
        "notes": "",
        "id": "4474d9e6c5d5908f988635abba9b74ad"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄题象耳寺",
        "preface": "",
        "paragraphs": [
            "二十年前会忆游，彭亡渡口泊孤舟。",
            "一程林下登山路，百尺谿边汲水楼。",
            "磬韵似烟和烛袅，松声如雨入窗流。",
            "别来往事都成梦，谁寄篇章问惠休。"
        ],
        "notes": "",
        "id": "1a3ec4b4379117d5dc5728da7776508a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "促织",
        "preface": "",
        "paragraphs": [
            "西风袅袅欲昏黄，草木萧萧绿翅凉。",
            "暗傍远灯催络纬，独经遥夜伴啼螀。",
            "露濡虫纲丝潜断，月照澄江练有光。",
            "几处疏砧红叶寺，谁怜弄杼不成章。"
        ],
        "notes": "",
        "id": "7a877d45000f09fff8225c76f2045cdd"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "忆梅花",
        "preface": "",
        "paragraphs": [
            "三年不见远江梅，长到梅时把酒杯。",
            "似共故人千里别，空思近腊数枝开。",
            "心随晓月经乡渚，梦与春云傍钓台。",
            "金蕊琼花风雪景，凭谁图画入关来。"
        ],
        "notes": "",
        "id": "ed24da5bdf7247acb83fc37917963484"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和太素春书",
        "preface": "",
        "paragraphs": [
            "风幡轻细翠悠飏，楼阁轻寒水满塘。",
            "柳絮微烟吟思足，梨花淡月睡魂香。",
            "江山似画怜湘浦，鱼笋尝新忆华肠。",
            "早是春阴忆无頼，可堪中酒恶情阳。"
        ],
        "notes": "",
        "id": "a5cd36756e540bc6ab8922e77230f155"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和太素早春书事忆游京国",
        "preface": "",
        "paragraphs": [
            "新年吟咏喜经旬，金粟山边渭水滨。",
            "微雪尚妨天气暖，衰林先让鸟声春。",
            "牵情但恨梅花谢，醒酒空思桂蠹辛。",
            "深感相将游汴水，梦中杨柳已迷人。"
        ],
        "notes": "",
        "id": "05f4f3df4f51f0cd39035b1cfaf85c77"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "览太素新编",
        "preface": "",
        "paragraphs": [
            "蜀国香牋似彩霞，装成近集入京华。",
            "千篇诗好精灵器，百轴文雄侠少夸。",
            "繁富积皇新职贡，妍明春帝晓鶑花。",
            "彤庭何处安排好，李谪仙才称草麻。"
        ],
        "notes": "",
        "id": "8bdaafa72b887438fef49b8c02385e0e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "吟情",
        "preface": "",
        "paragraphs": [
            "风月心肠别有情，灵台珠玉气常清。",
            "微吟暗触天机骇，雅道因随物象生。",
            "春是主人饶荡逸，酒为欢伯伴纵横。",
            "莫嫌宫体多淫艳，到底诗狂罪亦轻。"
        ],
        "notes": "",
        "id": "94bda8ecaf30844069bc71c70bd08edc"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和朱玄进士对雪",
        "preface": "",
        "paragraphs": [
            "风回玉宇拂窗栏，欲晚层城科峭寒。",
            "含月有光吟不尽，著烟无迹画方难。",
            "江春南国兼梅落，塞腊西山向竹残。",
            "何处多情偏入赏，狂随舞袖遶杯盘。"
        ],
        "notes": "",
        "id": "c520e78af111c0d060f46fa4a36b67ed"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "冬夕书事",
        "preface": "",
        "paragraphs": [
            "堪嗤栖屑客长安，风雪加添近腊寒。",
            "江笔呵来书字淡，孤灯挑尽向窗残。",
            "十年苦思诗千首，一夕回肠事万端。",
            "家住天涯归未得，岭梅江蓼自辛酸。"
        ],
        "notes": "",
        "id": "f90886a2e189aba825f58b15416ffa8a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "对酒",
        "preface": "",
        "paragraphs": [
            "去年秋值罢文闱，今岁无憀自陕归。",
            "雪月好吟还唱和，风云未至且依违。",
            "江南梅早多红蔕，渭北山寒少翠微。",
            "犹頼一樽消遣恨，不堪枨触躁时机。"
        ],
        "notes": "",
        "id": "452103a24fde867727ecfacd70077ec4"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "暮冬阌乡遇萧霸赴任",
        "preface": "",
        "paragraphs": [
            "岭外路遥君赴任，陕西年尽我归家。",
            "长亭际会情无限，一夕分飞恨又赊。",
            "夜话无灯松火继，晓行乘月乱山斜。",
            "七千里驿谁相伴，雪里寒梅正放花。"
        ],
        "notes": "",
        "id": "95c8007397c8553ab9a6366d8c23a85b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "残冬书事呈宋太玄",
        "preface": "",
        "paragraphs": [
            "归来何物可消忧，县寺萧条懒强游。",
            "酒价未偿重贳取，雪诗休厌且交酬。",
            "兼怜春近如迎客，莫惜年残似急流。",
            "天子承祧重文物，花时早约入皇州。"
        ],
        "notes": "",
        "id": "71d9ecb780ad2d57095085a6c5bca21e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄梁周翰补阙徽之宋白二拾遗",
        "preface": "",
        "paragraphs": [
            "飘零踪迹尚堪悲，唯向三贤最受知。",
            "少俊有名输贾谊，宦游多难比张仪。",
            "诗中老格何人爱，酒后佯狂识者嗤。",
            "北省郎官应见诮，明时犹尚进身迟。"
        ],
        "notes": "",
        "id": "e67b0a04b7daa3daf489db43063bbf4f"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄宋准学士",
        "preface": "",
        "paragraphs": [
            "鸾舆西幸郊天日，洛水桥南乍识君。",
            "投分埙箎无异曲，定交兰菊有余芬。",
            "别来信阻年将尽，望去台高日又曛。",
            "堪恨支离何所似，波中萍叶岭头云。"
        ],
        "notes": "",
        "id": "c3a118d79acca9629e73b8fe96a3594e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和宋太玄腊日",
        "preface": "",
        "paragraphs": [
            "逢腊欣酬吟咏才，已知春色向人来。",
            "口脂润逐银罂赐，百药香随钿合开。",
            "梁苑辞臣堪赋雪，寿阳公主好妆梅。",
            "更怜罢猎归侵夜，重对歌筵红烛台。"
        ],
        "notes": "",
        "id": "93604d8160d594c6817d5857df787ee1"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "三月二十八日书怀",
        "preface": "",
        "paragraphs": [
            "惜春将尽自徘徊，巷馆残阳户半开。",
            "芳树更无鶑舌语，故巢空有燕归来。",
            "音书杜绝家千里，愁愤消磨酒一杯。",
            "地狭长沙何所适，行谣方忆摘杨梅。"
        ],
        "notes": "",
        "id": "e83a5242be695dea220e885e49f4085d"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "渭北春尽日作因思蜀洛旧游寄太素",
        "preface": "",
        "paragraphs": [
            "九十日春知枉度，樽前无頼独咨嗟。",
            "空城北走诸陵道，古苑南连百里沙。",
            "翠忆玉津官舍竹，繁思金马故城花。",
            "去年言与君游洛，况味争如不在家。"
        ],
        "notes": "",
        "id": "8a9e33cfb388532b2f3b6d9b5e98376b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "残花飞尽留芳草，萦寞孤怀话未能。",
            "天气暄寒犹未定，春衫脱著自无凭。",
            "荔枝结子思南越，湖水宜茶忆竟陵。",
            "看是清和时又过，林亭何处度炎蒸。"
        ],
        "notes": "",
        "id": "a576549f8ab0ed6b43f74d4476b6ebf2"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "晚望因寄宋太素",
        "preface": "",
        "paragraphs": [
            "春深水榭絮纷纷，支策临高日欲曛。",
            "故国已迷巴徼路，断肠空似岭头云。",
            "燕飞芳草随天远，鶑啭残花隔竹闻。",
            "物景感人情不尽，因成吟咏寄于君。"
        ],
        "notes": "",
        "id": "6ef1f6c206479f542c4fdc8148508f2e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "寂寂闲居客至稀，静中滋味意何归。",
            "因探易象知深旨，自喜吟高得化机。",
            "桑露乍寒蚕欲老，草烟才暖蝶交飞。",
            "樊川物景终南翠，遂性空思杜紫微。"
        ],
        "notes": "",
        "id": "ce8f3f9dcd2fb566da701691bde957d4"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "府解后有诏旨权停贡举因成长句寄太素兼简韩丕茂才",
        "preface": "",
        "paragraphs": [
            "一名倜傥动皇州，寄应王门作解头。",
            "将领风骚推李杜，较量英勇让曹刘。",
            "春闱有诏俄中辍，秋赋随时亦暂休。",
            "金殿制科思取应，远飞章句问喜谋。"
        ],
        "notes": "",
        "id": "e2d8b5ed12c0a73fa05dca3372b21979"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "御试二仪合德诗",
        "preface": "",
        "paragraphs": [
            "圣主承祧兑泽深，乾坤玄化合尧心。",
            "黄舆比厚旋生植，白日齐明远照临。",
            "周普至仁符积载，霶流睿渥若春霖。",
            "游鳞在藻方谐性，犷俗乘桴自献琛。",
            "和悦感人生瑞霭，穆清流咏在薰琴。",
            "小臣幸与观光试，敢效祈招颂德音。"
        ],
        "notes": "",
        "id": "eef699f2ca4be7c75f9ab91e9b623c71"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄陈处士",
        "preface": "",
        "paragraphs": [
            "簿书军吏日相随，心在諠哗旨趣卑。",
            "明月夜吟无意绪，白云秋约笑羁縻。",
            "宛陵古寺经游少，叠嶂名楼眺望迟。",
            "堪重高人陈处士，不来寻访已多时。"
        ],
        "notes": "",
        "id": "1f9a0c975198fcd99601a76a21e31450"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "登郡楼望严陵钓台",
        "preface": "",
        "paragraphs": [
            "谿上严陵古钓台，倚楼凝望自徘徊。",
            "先生能保孤高节，英主尝师王霸才。",
            "日暮白云迷草莽，岸平春水浸莓苔。",
            "登临不尽微吟兴，花落东风首重回。"
        ],
        "notes": "",
        "id": "69fc3fd65277ad1ecca9906b12f2690a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄陈处士",
        "preface": "",
        "paragraphs": [
            "柳暗江亭春正深，黄鶑百啭有余音。",
            "自惭分判颁条政，谁信常怀易俗心。",
            "吟次落花浮砚水，静中飞絮满帘阴。",
            "及瓜即是归丹阙，莫惜时来一访寻。"
        ],
        "notes": "",
        "id": "759a5747302c7a3064064513603a42ca"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "登叠嶂楼",
        "preface": "",
        "paragraphs": [
            "郡在江湖烟树间，谢公遗踵好跻攀。",
            "诗中胜景堪吟啸，池上清风足往还。",
            "疑思但怜云映水，回头不觉日衔山。",
            "登临屡起归欤兴，看是槐花满故关。"
        ],
        "notes": "",
        "id": "a2d58fa0696fa5b32a73fcd0d8f4fe73"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和安仪凤",
        "preface": "",
        "paragraphs": [
            "水国迎凉暑气消，思清吟啸语雄豪。",
            "远如海树黄云晓，健比秋风白浪高。",
            "酬答愧无明月珮，纵横争及解牛刀。",
            "和诗送别昭亭路，何似金銮夺锦袍。"
        ],
        "notes": "",
        "id": "b8dbc4088d89b32186803aeaea81718b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "送安仪凤",
        "preface": "",
        "paragraphs": [
            "宣城相送思依依，正是红莲菡萏时。",
            "行色迎秋清似画，别情因景化为诗。",
            "人离湖水南边岸，蝉听槐花北向枝。",
            "天子文明是何地，丹霄岐路莫生疑。"
        ],
        "notes": "",
        "id": "69712380925187fbba2e3e9de4604477"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄攀郎中",
        "preface": "",
        "paragraphs": [
            "近遣司宾小吏时，寄书兼寄十篇诗。",
            "自惭不是阳春曲，谁敢徼求作者知。",
            "叠嶂晚登空远望，昭停别后倍相思。",
            "夜来还有微吟兴，风动新荷月满池。"
        ],
        "notes": "",
        "id": "f58269c3722be657e2002880fbf3f624"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "谢晏公",
        "preface": "",
        "paragraphs": [
            "吟成大雅百篇诗，首首清新鉴者谁。",
            "草卷密封先见赠，药栏斜倚看多时。",
            "意如虎窟难中得，字比云峰险处奇。",
            "珍重十僧声价外，江南屈指即吾师。"
        ],
        "notes": "",
        "id": "0850a9ef4fc4605e6f03f81536d833cb"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "早秋言怀",
        "preface": "",
        "paragraphs": [
            "清秋江国有余暄，谢朓遗风称雅言。",
            "帘下水亭人吏静，窗分笑阁簿书繁。",
            "坐来幽蝶双飞过，吟次高梧一叶翻。",
            "自笑无能莅公事，将何才术了君恩。"
        ],
        "notes": "",
        "id": "1c95c9d2ea352111a48e1d0f85664880"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄江南诸相知",
        "preface": "",
        "paragraphs": [
            "诗成奏入冕旒前，小谏官资骤转迁。",
            "带职喜为仙馆吏，立班常近御炉烟。",
            "清华拜命知深忝，謇谔非才愧昔贤。",
            "多谢宣城旧知己，寄来新句满花牋。"
        ],
        "notes": "",
        "id": "21dc8655fbb64f1f0f191d6cf9f8fe2b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其一",
        "preface": "",
        "paragraphs": [
            "百辟欢呼降诞辰，金樽献酒愿千春。",
            "延年不假丹砂效，亨寿全由圣德新。",
            "古物进来兼药鼎，画图呈处有仙人。",
            "君恩若赏歌诗意，应念甘侍从臣。"
        ],
        "notes": "",
        "id": "e856a5824887387510f68127080c9c74"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其二",
        "preface": "",
        "paragraphs": [
            "生日称觞自六宫，香焚甲观画堂中。",
            "太平历数归英主，上寿年龄属圣躬。",
            "玉树有花因瑞雪，钧天呈曲在虚空。",
            "三公进贺祯祥事，先奏河清达帝聪。"
        ],
        "notes": "",
        "id": "e6230c7d5fb6f1eb23c873d2e593c0f3"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其三",
        "preface": "",
        "paragraphs": [
            "吾皇享福自无涯，百辟称觞礼数加。",
            "韶乐揭天如上界，𬬻香映日似轻霞。",
            "空中紫气圆成盖，海上蟠桃暖放花。",
            "感应圣人千万寿，神仙日月属官家。"
        ],
        "notes": "",
        "id": "05569f857dfb7c10216dd2817cc24667"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其四",
        "preface": "",
        "paragraphs": [
            "皇朝令节号干明，万国嘻嘻若大庭。",
            "多士进诗随禹贡，千官献酒祝尧龄。",
            "天香晓降闻仙乐，南海秋来见寿星。",
            "黎庶更思瞻盛礼，待封日观禅云亭。"
        ],
        "notes": "",
        "id": "77968ff139f7a776a927786f66ef9062"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其五",
        "preface": "",
        "paragraphs": [
            "鸾杯进酒近天颜，拜舞风清响珮环。",
            "瑞日正高重御宴，摵鞭才定再催班。",
            "霓旌绛节仙家乐，金阙银台海上山。",
            "绮陌晓来回望处，建章楼阁紫云间。"
        ],
        "notes": "",
        "id": "0c122f89a2b572f195f55acf6abc6453"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其六",
        "preface": "",
        "paragraphs": [
            "圣节祥烟蔼御𬬻，殿庭严肃响山呼。",
            "赭袍日照来天上，玉佩风清侍座隅。",
            "古字数行仙药诀，鲛绡十幅寿星图。",
            "远方拜表来朝贡，兼贺虹流电绕枢。"
        ],
        "notes": "",
        "id": "e977780a618a9b8cf4bd2b9b49dba637"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其七",
        "preface": "",
        "paragraphs": [
            "汉家台榭与天通，甲观苍苍紫气中。",
            "佳节夜来宣受贺，寿杯朝进祝延洪。",
            "管弦嘈囋惊花发，同日晴和向雪融。",
            "宴次宫鹦忽飞过，随呼万岁语玲珑。"
        ],
        "notes": "",
        "id": "0659a5494a092e8c4600462c12292349"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其八",
        "preface": "",
        "paragraphs": [
            "君王降诞继陶唐，每至嘉辰睹异祥。",
            "宫树晓来生瑞露，金门夜半有天香。",
            "皇亲朝觐随章奏，中使颁宣散道场。",
            "万国人臣皆悦乐，巍巍圣德自无疆。"
        ],
        "notes": "",
        "id": "cfda1a3980e55df4b240e9cc7bfb8745"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其九",
        "preface": "",
        "paragraphs": [
            "庆诞长生宝殿中，非烟五色覆诸宫。",
            "酒为天禄资君寿，曲奏霓裳乐帝聪。",
            "悲翠帘前云气紫，珊瑚枝上雪花红。",
            "太平天子闻称贺，先喜年年过岁丰。"
        ],
        "notes": "",
        "id": "34c7103da56fe594419601d37e841c6b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其一○",
        "preface": "",
        "paragraphs": [
            "圣节思归会帝京，得随班列祝文明。",
            "河清见底为嘉瑞，海水无波表太平。",
            "月夜忽闻仙乐奏，宫中时有彩云生。",
            "诗成拜表同封进，愿继词臣雅韵声。"
        ],
        "notes": "",
        "id": "5f71c2f01eb9dd7b70e80ca7400e9405"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其一一",
        "preface": "",
        "paragraphs": [
            "日上扶桑第一枝，东方楼阁曙光时。",
            "万邦将启干明宴，两制应宣御制诗。",
            "乐感羽毛皆率舞，神和福禄自来宜。",
            "谏垣班列天颜近，暂乞归朝侍玉墀。"
        ],
        "notes": "",
        "id": "d0561b68b0ea37bcf3ee658c6f7aa7f6"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "干明节祝圣寿  其一二",
        "preface": "",
        "paragraphs": [
            "河朔虽云近帝乡，时逢庆诞祝君王。",
            "身心常在三清路，晓夕先装一炷香。",
            "圣寿如山随地久，恩光似日与天长。",
            "策臣所贵无他物，唯献新诪十九章。"
        ],
        "notes": "",
        "id": "10214c15982f452d285c8fe1ab9fa4f3"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "相州郡楼赠高秘丞",
        "preface": "",
        "paragraphs": [
            "年来归兴忆皇州，频向花时倚郡楼。",
            "南陌春光芳树远，西郊山色晚云浮。",
            "国家无事边陲静，风俗还淳礼让修。",
            "吟得新诗谢知己，将何才术称分忧。"
        ],
        "notes": "",
        "id": "6d1fb9822c535d4364035e74b43fcc59"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "赠杨临察",
        "preface": "",
        "paragraphs": [
            "昔日长安际会时，客情乡思两依依。",
            "金门次第俱升达，云路高低各奋飞。",
            "御史班资知任重，谏官章绶愧才微。",
            "今来共理藩宣事，自古相逢似此稀。"
        ],
        "notes": "",
        "id": "7564bf22104f604fcde7fdb6e2b6e27a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "郡楼书怀",
        "preface": "",
        "paragraphs": [
            "馆殿尝为侍从臣，出分忧寄牧黎民。",
            "时平事简多公暇，楼迥风清欲暮春。",
            "树杪壶关千嶂叠，天边漳水绿波新。",
            "帝乡永日凭栏望，心羡浮云向紫宸。"
        ],
        "notes": "",
        "id": "1652e49402fe803228d44af4440b766d"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "池上",
        "preface": "",
        "paragraphs": [
            "沟堰新分野水来，池边日夕自徘徊。",
            "余花飞尽空芳树，落絮繁多满绿苔。",
            "辇下归心春馆殿，天边凝睇晚楼台。",
            "郡斋欲立题诗石，御史丞郎各有才。"
        ],
        "notes": "",
        "id": "c95bf1ca64599040384a5ab049df296c"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "暮雨",
        "preface": "",
        "paragraphs": [
            "春天寒惨欲昏黄，数点霏霏忽绕廊。",
            "城漏暗催相共滴，花尘轻湿乍闻香。",
            "风生水际来将密，雨打帘文洒处光。",
            "独向郡斋心自喜，丰年宜贺侍飞章。"
        ],
        "notes": "",
        "id": "3a57a2dd4c2ff6441407e7f26cdf5a99"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "中夜闻泉",
        "preface": "",
        "paragraphs": [
            "昨日西山野外通，声如秋雨带松风。",
            "谁怜邺下重城夜，却似江南廨署中。",
            "烛烬垂花飘砚席，月华凝雪映帘栊。",
            "此时新得潺湲听，吟咏狂思学谢公。"
        ],
        "notes": "",
        "id": "e30f0b5b35e9db459790fb58ae74a8c9"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "言怀",
        "preface": "",
        "paragraphs": [
            "远山苍翠满西楼，亶甲遗风古相州。",
            "春晚落花经雨尽，夜来寒水绕堂流。",
            "诏条静理无才术，衮职思归侍冕旒。",
            "吟寄良交若为意，安眠不得似诸侯。"
        ],
        "notes": "",
        "id": "61a7e38a44223e207995771cc640589e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "呈杨侍郎",
        "preface": "",
        "paragraphs": [
            "权分忧寄理漳滨，惠化何及相民。",
            "条奏事宜思复古，兴修风教望还淳。",
            "静当细雨初封印，吟对余花自送春。",
            "清蚊好陪池上酌，故人情分最相亲。"
        ],
        "notes": "",
        "id": "c7674dd6d21814c7ced2e25110e2f535"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "红烛除花酒满巵，绕廓风细动帘帷。",
            "已从半夜分春漏，即是平明受岁时。",
            "或省转官因大庆，元正立仗忆丹墀。",
            "吟思何日承宣召，却得金门和御诗。"
        ],
        "notes": "",
        "id": "c13260d9534b3e1a2fdd5047339d3bfb"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "元日",
        "preface": "",
        "paragraphs": [
            "去年元会立班时，簪绂光辉与礼仪。",
            "今日洺川逢岁旦，延留宾客乐昌期。",
            "朝云暖润轻阴散，晚日融明瑞景迟。",
            "遥念皇州春色早，宫花欲发万年枝。"
        ],
        "notes": "",
        "id": "90e8eb5f77d4ac3137f5c81332b29962"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "漳川即事寄韩丕拾遗",
        "preface": "",
        "paragraphs": [
            "漳滨柳色弄微黄，春日情怀咏载阳。",
            "自念安边无上策，如何补衮与周行。",
            "身如回雁来河朔，心似浮云在帝乡。",
            "吟寄昌黎韩小谏，嘉谟应有好封章。"
        ],
        "notes": "",
        "id": "b27f5a87f34025169ab68e867a73b1cc"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "红树",
        "preface": "",
        "paragraphs": [
            "秋来嘉树色堪攀，红叶没谿复映山。",
            "半露寺楼深崦里，密笼渔舍夕阳间。",
            "吟看摇落堆金井，醉赏扶疏对玉颜。",
            "水国却疑春野秀，似花幽鸟正关关。"
        ],
        "notes": "",
        "id": "c2235436853d2c4e868837213e14cb7e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "圣节有怀",
        "preface": "",
        "paragraphs": [
            "南山晴霭御炉烟，回望长安白日边。",
            "率众谢恩呼万岁，思归侍宴已三年。",
            "翠微钟磬行香寺，红叶楼台祝寿筵。",
            "吟想皇州晚来景，云间宫阙夕阳天。"
        ],
        "notes": "",
        "id": "61673174cd5a0f582838def2e7da6112"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "秋声有怀寄副翰宋白舍人",
        "preface": "",
        "paragraphs": [
            "秋声萧瑟北山椒，頼有琴樽遣寂寥。",
            "书幌静怜斜月鉴，窗灯寒带落花挑。",
            "久辞知己来江国，少寄音书过海潮。",
            "因想玉堂今夜直，建章宫漏正迢迢。"
        ],
        "notes": "",
        "id": "5118d7a29950ea7e1a5248cbe5296af9"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "钓台怀古",
        "preface": "",
        "paragraphs": [
            "闲读铭词扫绿苔，溪边永日自徘徊。",
            "白云遗迹今亲到，青史高名不可陪。",
            "千古烟霞为己有，一竿风月避谁来。",
            "松巅老鹤应相识，时唳和风下钓台。"
        ],
        "notes": "",
        "id": "e860dc1bad0a5c01fc6c8ea46b6a5a13"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "郡斋书事",
        "preface": "",
        "paragraphs": [
            "江天短景莫相催，三度逢花折早梅。",
            "仙棹远归思李郭，庐山高会忆宗雷。",
            "林端忽见孤云出，池上欣闻好客来。",
            "昨夜月明霜更苦，卷帘黄叶满青苔。"
        ],
        "notes": "",
        "id": "db2e1dcc67872fe7587961f7de40e146"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "暇日偶题",
        "preface": "",
        "paragraphs": [
            "年来吟鬓已星星，鸟石谿边叶又零。",
            "帘下孤灯删草奏，窗间叠嶂读茶经。",
            "瘴乡怕袭山岚毒，野艇嫌冲水雾腥。",
            "天末岂记归去意，白云掩映数峰青。"
        ],
        "notes": "",
        "id": "3f1602c7c38e49005e830210b6a1167d"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "桐江即事",
        "preface": "",
        "paragraphs": [
            "沧州深隠未言归，三载桐江解印迟。",
            "官职清华非不达，性灵疏拙欲何为。",
            "闲移夫子青山庙，拟立严陵钓渚碑。",
            "兼喜谿云每相狎，时来窗户伴吟诗。"
        ],
        "notes": "",
        "id": "10874d39e202cc3e09c22782b5fbac9a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "水霖",
        "preface": "",
        "paragraphs": [
            "菊花潦倒雨冥冥，秋菌参差上壁生。",
            "台榭可堪闲眺望，池笼不快野心情。",
            "猿啼山馆寒无梦，灯背风帘滴到明。",
            "却为农家妨歛获，丛祠精舍拟祈晴。"
        ],
        "notes": "",
        "id": "165615ea3710ae4aaf4208b91c315bfc"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和温仲舒残春遣怀",
        "preface": "",
        "paragraphs": [
            "丹阙年来奏贺频，金舆侍从望东巡。",
            "越王江上重回首，严子台边再送春。",
            "水国山川怡道性，花时琴酒悦吟神。",
            "烟霞肯欲留君往，宰相方谋用故人。"
        ],
        "notes": "",
        "id": "091988871a155377c5a8f857243c8975"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "郡中遣意寄友人",
        "preface": "",
        "paragraphs": [
            "谿云澹澹浪悠悠，十二州中最小州。",
            "花落喜过流水寺，月明懒下看潮楼。",
            "药栏梅润秋重换，棋局松阴夜不收。",
            "吟寄故人如借问，钓鱼矶在海西头。"
        ],
        "notes": "",
        "id": "d21056b3ee2d86a6c602496282c8adec"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "桐江咏",
        "preface": "",
        "paragraphs": [
            "桐谿湛湛见游鳞，摇落枫林绕水滨。",
            "秋色数行沙上雁，残阳一簇渡头人。",
            "蓝鲜斤生过深涧，雪吼寒潮人富春。",
            "俱是谢公吟咏地，伊余何以继芳尘。"
        ],
        "notes": "",
        "id": "cc8c760a5c7eca1c15f0c537bf52cb43"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "偶题因怀张王二谏议",
        "preface": "",
        "paragraphs": [
            "理郡三年政未闻，孤城僻在浙江𣸣。",
            "金门路远书难寄，水国吟余日又曛。",
            "半夜啼猿千里客，数峰残雪一谿云。",
            "诗中赢得为官况，不让樊川杜使君。"
        ],
        "notes": "",
        "id": "b3d00adb3f6d19fb47b8179a42ada5ff"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "七里滩",
        "preface": "",
        "paragraphs": [
            "清泚寒流走白沙，钓台苍翠远嵯峨。",
            "隔谿人语穿芳树，旁岸鱼跳落浅莎。",
            "几处上源堪涉渡，有时野艇并来过。",
            "秋声不尽吟诗意，七里潺湲奈尔何。"
        ],
        "notes": "",
        "id": "4c6e289e075fe07dda79de4be6e01c93"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和温仲舒寄赠",
        "preface": "",
        "paragraphs": [
            "桐江秋水锦鳞肥，闲钓烟波是见机。",
            "野步共游芳草径，吟情对启白云扉。",
            "醉来拾笔题红叶，睡觉凭栏望翠微。",
            "官满替人如未到，蒹葭玉树且相依。"
        ],
        "notes": "",
        "id": "89108eb55ce212c9f3a8e8420e7a2649"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "和温仲舒感怀",
        "preface": "",
        "paragraphs": [
            "郡斋松盖翠斜欹，客至鸣琴泛酒巵。",
            "江上正当摇落景，天涯空惜太平时。",
            "寻残幽谷春难到，兰茂深林众岂知。",
            "上国三千王百里，杨梅熟日是归期。"
        ],
        "notes": "",
        "id": "57ad229508eb2325a4a9d8928d5daca3"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "倚楼",
        "preface": "",
        "paragraphs": [
            "西楼吟倚若为情，情似浮云处处生。",
            "翠叠乱山千里阔，红翻晴叶一川明。",
            "散分野色渔村小，斜衬秋光雁阵横。",
            "回望帝乡归未得，芦花如雪绕江城。"
        ],
        "notes": "",
        "id": "37882915c946d9fabaa4da69db7c18d2"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "蒹葭深处古严州，吟向潺湲为送秋。",
            "云映疏钟红叶寺，浪摇孤角翠微楼。",
            "土茅路远催先贡，霜稻天晴趁早收。",
            "零落黄花正西笑，应怜印绶尚淹留。"
        ],
        "notes": "",
        "id": "dcd8b72e18e2272adee9bd2eeab23c62"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "题天竺寺",
        "preface": "",
        "paragraphs": [
            "三月杨花扑马飞，联镳来欵白云扉。",
            "湖边钟磬含清籁，树杪楼台霭翠微。",
            "野景留人狂欲住，春光啼鸟劝思归。",
            "萋萋芳草重回首，十里松门照落晖。"
        ],
        "notes": "",
        "id": "bcf607e1fd7540dc33bab25be633a79f"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "茱萸堰泊",
        "preface": "",
        "paragraphs": [
            "茱萸堰下泊行舟，初落帆樯暮雨收。",
            "寒水漾烟轻似縠，微云笼月澹如秋。",
            "登封自惜天涯去，盛事空思国史修。",
            "达曙不眠灯耿耿，寺钟遥听在西楼。"
        ],
        "notes": "",
        "id": "47f23e1ccc413e28248c26d22fb6f4ee"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "读翰林集",
        "preface": "",
        "paragraphs": [
            "太白谪仙人，换酒鹔鹴裘。",
            "扁舟弄云海，声动南诸侯。",
            "诸侯尽郊迎，葆吹罗道周。",
            "哆目若饿虎，逸翰飞灵虬。",
            "落日青山亭，浮云黄鹤楼。",
            "浩浩歌谣兴，滔滔江汉流。",
            "下交魏王屋，长揖韩荆州。",
            "千载有英气，兰君安可俦。"
        ],
        "notes": "",
        "id": "4dfd6dfb345a54501722a68fc5530fbd"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "寄宋白拾遗",
        "preface": "",
        "paragraphs": [
            "醉中别大梁，西归胃水阳。",
            "飘然何所似，浮云辞帝乡。",
            "归来惊岁晏，怅然增浩叹。",
            "景短倏云暝，夜寒难至旦。",
            "指酒雪花飞，早梅思南枝。",
            "碧落周星纪，青阳换岁时。",
            "双鱼忽得书，云已三公骇奇士。",
            "严吴玉霄仍近密，小谏官职清，大才文翰逸。",
            "献纳有嘉谋，英豪伸壮图。",
            "万乘是知己，外华籍。",
            "金骨俄轻举，侍从臣，元白才名子。",
            "挥毫烂彩霞，逸性飞湍水。",
            "不日𬙂丝纶，鼇宫承帝旨。",
            "伊余重交结，白日贯精诚。",
            "黄金一诺重，鸿毛万事轻。",
            "微尘弹作冠，清泉涤吾缨。",
            "思佩朝天箓，相将升太清。"
        ],
        "notes": "",
        "id": "796b779bf37a1e1292b1c16cdb559d87"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "秋气生朔陲，塞草犹离离。",
            "大漠西风急，黄榆凉叶飞。",
            "襜褴罢南牧，林胡畏汉威。",
            "藁街将入贡，代马就新羁。",
            "浮云护玉关，斜日在金微。",
            "萧萦边声静，太平烽影稀。",
            "素臣称有道，守在于四夷。"
        ],
        "notes": "",
        "id": "b343455bed02c9dc12e4b4850e3e7db4"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "黄河泻白浪，到海一万里。",
            "榆关风土恶，夜来霜入水。",
            "河源冻彻底，冰面平如砥。",
            "边将好邀功，夜率鏖兵起。",
            "马度疾于风，车驰不濡轨。",
            "尽破匈奴营，别筑汉家垒。",
            "扩土过阴山，穷荒为北鄙。",
            "天威震朔漠，戎心畏廉李。",
            "所以龙马驹，长贡明天子。",
            "边夫苟非才，怨亦从兹始。"
        ],
        "notes": "",
        "id": "b4d4bd4e7c3066b0dd3ed4ad5ff58695"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "结交篇",
        "preface": "",
        "paragraphs": [
            "为簪莫用玉，玉脆长忧折。",
            "连环须以金，金坚永无缺。",
            "陈余尚倜傥，张耳重交结。",
            "事势俄参商，干戈自屠灭。",
            "意断如与会离，情忘若弦绝。",
            "始志何绸缪，终雠何勇决。",
            "我愿然诺心，不得轻相悦。"
        ],
        "notes": "",
        "id": "f914ff0f72528de0041535f1e9ac80ee"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "投杼词",
        "preface": "",
        "paragraphs": [
            "孝为百行本，至性由天资。",
            "曾参善事母，母氏贤且慈。",
            "馨膳以馈进，承意唯欢怡。",
            "高堂既自乐，纤室闲鸣机。",
            "飞语忽来告，明识潜深思。",
            "盖念事吾孝，安得杀人为。",
            "亟闻宁不信，投杼遂生疑。",
            "用知君臣际，反以交朋推。",
            "道德难结固，恩情有合离。",
            "毁誉苟不入，谗间无以施。",
            "景慕魏文侯，满箧留谤词。",
            "乐羊在山中，委遇终不衰。"
        ],
        "notes": "",
        "id": "c1b66198f652cfef200dcf69e4da1742"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一",
        "preface": "",
        "paragraphs": [
            "棠谿出精金，百炼无余滓。",
            "铸得芙蓉剑，灵辉若秋水。",
            "陆可断兕犀，阴亦惊神鬼。",
            "照物双影寒，中霄灵气紫。",
            "有时风雨至，欲作龙蛇起。",
            "海酒与陵肉，宝烛延奇士。",
            "酣饮取传观，英图各相视。",
            "吐气成虹蜺，将平不平事。",
            "大笑荆轲辈，卒如儿女子。"
        ],
        "notes": "",
        "id": "844ead1c5db7fe2e0f6c8e80069a1fcc"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其二",
        "preface": "",
        "paragraphs": [
            "中山魏公子，志意邈难俦。",
            "朝吸沆瀣精，远与冥鸿游。",
            "风高江浪恶，云黄海树秋。",
            "青山对独酌，明月在孤舟。",
            "心常悬象魏，迹若参公侯。",
            "纵横致君术，思一伸良筹。"
        ],
        "notes": "",
        "id": "82cebc63fcf229b0cda87f1f776382e6"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其三",
        "preface": "",
        "paragraphs": [
            "游子中夜心，功名忽嗟暮。",
            "黑貂空上书，甘泉方献赋。",
            "白日惊壮齿，青云有英顾。",
            "收采苟不时，珊瑚亦生蠹。"
        ],
        "notes": "",
        "id": "706a6237480b90b09fae18fac9e60798"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其四",
        "preface": "",
        "paragraphs": [
            "汉鼎鸿毛轻，诸侯争弄兵。",
            "吴魏已先定，玄德思功名。",
            "据鞍髀肉消，感激泪沾缨。",
            "南阳有奇士，三顾精诚倾。",
            "龙变得风雨，指麾霸王成。",
            "日月若长在，永永悬英声。"
        ],
        "notes": "",
        "id": "f49af19879654c3891b8c257dcffb382"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其五",
        "preface": "",
        "paragraphs": [
            "碧落登真诀，太霄蕊简书。",
            "安得松乔子，仙阶一授余。",
            "载揽彩虹绥，去登紫云车。",
            "飘然远氛俗，志逸如龙摅。"
        ],
        "notes": "",
        "id": "76c5e5c48693071740bb4a7ecea3dd61"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其六",
        "preface": "",
        "paragraphs": [
            "曲逆汉功臣，少年尝窘厄。",
            "巷馆虽席门，轩车尽嘉客。",
            "事魏言不从，说楚谋无获。",
            "来归隆准公，罄伸图霸策。",
            "绛灌竞生妬，谗非相见迫。",
            "封金欲拂衣，将举鸾皇翮。",
            "豁达英主心，信遇终无隔。",
            "小节不掩名，勋庸自辉赫。"
        ],
        "notes": "",
        "id": "814c1661f4f83e7addb998ede442314d"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其七",
        "preface": "",
        "paragraphs": [
            "祢衡鹦鹉词，挥翰无停缀。",
            "狂甚于接舆，才不容当世。",
            "身居桴鼓下，心在云天际。",
            "黄祖悁忿来，殒之如虎噬。",
            "浅水游巨鱼，宜失纵横势。"
        ],
        "notes": "",
        "id": "4d9141887187350e369101568a6ad77a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其八",
        "preface": "",
        "paragraphs": [
            "玉树拭不灭，柳带柔堪结。",
            "惠然贞归心，皎若天山雪。",
            "罗幕生春风，珠帘鉴秋月。",
            "沧波燕又归，尺书胡断绝。"
        ],
        "notes": "",
        "id": "fa1ff24d11feb4693463cff08cd2542a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其九",
        "preface": "",
        "paragraphs": [
            "萱花不须折，安足忘君忧。",
            "青铜莫频揽，适令惊鬓秋。",
            "谢安壮未仕，定远晚封侯。",
            "功名俱磊落，时来岂自由。"
        ],
        "notes": "",
        "id": "93ce3c8fe6aa03f3aa9c0982bc21930e"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一○",
        "preface": "",
        "paragraphs": [
            "直言如霜刃，卒发伤人意。",
            "痛贯丹诚中，无与金疮理。",
            "缄恨若瘢痕，终身难弃置。",
            "伺隙果报时，遂陷无情地。",
            "虽悔安可追，弗反同奔驷。",
            "君子慎枢机，言之岂容易。"
        ],
        "notes": "",
        "id": "96c2ebfd441c3d07193a3c7956f0ed1f"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一一",
        "preface": "",
        "paragraphs": [
            "楚畹种芳兰，发生逢早春。",
            "萌芽初蕺蕺，枝叶俄莘莘。",
            "幽丛秋既老，芳气冬尔薰。",
            "馨香当还风，晻蔼来袭人。",
            "百草莫相妬，从之为尔邻。",
            "深林莫盖藏，芬然亦自伸。",
            "朝采暮采来，虹绶琼瑶人。"
        ],
        "notes": "",
        "id": "6a965b13ff836c96239bf73af289ee45"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一二",
        "preface": "",
        "paragraphs": [
            "天风吹雨来，黄土为柔埴。",
            "一经女娲手，蹶然含性识。",
            "悲哉商子孙，不能述祖德。",
            "愚朴变浇漓，化之尤费力。"
        ],
        "notes": "",
        "id": "9e667340ec66e2aba689bd40640b94e9"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一三",
        "preface": "",
        "paragraphs": [
            "余闻灵凤胶，可以续继弦。",
            "又闻返魂香，招魂以其烟。",
            "因念三季时，人为世态迁。",
            "迁之不自觉，纯信成险艰。",
            "中含妬与忌，外即怡温颜。",
            "覆人如覆舟，先示其甘言。",
            "中夜蹈虎尾，雾海生波澜。",
            "投彼机会时，倾亡果忽然。",
            "愿得灵凤胶，续之于仁贤。",
            "愿得返魂香，返其淳化源。",
            "免令古乐府，高歌行路难。"
        ],
        "notes": "",
        "id": "67e8f9cc71bbfadd061e81739181abfe"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一四",
        "preface": "",
        "paragraphs": [
            "广陵秋节半，旗鼓迓灵涛。",
            "䲡沈云海远，风激雪山高。",
            "壮哉水滨人，游为水中豪。",
            "弄涛若平地，轻命如鸿毛。",
            "古称公无渡，弱渡堪悲号。",
            "凭深良足畏，知险可先逃。",
            "甘言毒人药，巧笑刳肠刀。",
            "狎玩终罹祸，险甚于滔滔。",
            "昭然圣诫，勉旃于尔曹。"
        ],
        "notes": "",
        "id": "be02b6b5cca878b6051eaf6afac2bdbf"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一五",
        "preface": "",
        "paragraphs": [
            "赫赫英豪士，韩侯令子孙。",
            "千金募死士，博浪报君冤。",
            "国耻尚未雪，骥足俄惊奔。",
            "待搏如猛虎，未耀同朝暾。",
            "霸略师黄石，大计当鸿门。",
            "谈笑定安危，功业遂隆尊。",
            "鸾皇不啄粟，麒麟不驾辕。",
            "将从赤松游，高谢汉皇恩。",
            "一旦君臣中，奋宗物论喧。",
            "片词为密勿，四皓如飞翻。",
            "进退存亡间，以智为身潘。"
        ],
        "notes": "",
        "id": "ff3dc3f158553609d9e732d725b8a616"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "拟古  其一六",
        "preface": "",
        "paragraphs": [
            "峄阳生孤桐，擢斡八尺高。",
            "风雨萌枝叶，鸾皇栖羽毛。",
            "天质自含响，众木非其曹。",
            "斵为绿绮琴，古人贞金刀。",
            "所制有法象，不敢差厘毫。",
            "重详旧谱录，试抚观均调。",
            "其声清以廉，闻者不贪饕。",
            "其音安以乐，令人消鬰陶。",
            "弹宫听于君，君德如轩尧。",
            "弹商听于臣，臣道如夔皋。",
            "不觉起蹈舞，形逸同翔翱。",
            "愿以七宝妆，荐之于天朝。",
            "玉轸朱丝弦，辉华近赭袍。",
            "一弹南薰曲，解愠成歌谣。"
        ],
        "notes": "",
        "id": "4582d6a32bab13be82feeddd0cbe9050"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "千金答漂母行",
        "preface": "",
        "paragraphs": [
            "止水明沈沈，鉴貌未鉴心。",
            "凡凤舞跄跄，知声未知音。",
            "楚王欲图霸，不识韩淮阴。",
            "淮阴漂母家，独得千黄金。"
        ],
        "notes": "",
        "id": "f975a2cd3a153069726da1c1c422ea7b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "雉媒",
        "preface": "",
        "paragraphs": [
            "东风麦垄青，白日桑阴清。",
            "一雉欲媒众，众雉无猜情。",
            "五步一饮啄，十步一飞鸣。",
            "暗中触骇机，镞发如流星。",
            "洞彻羽毛质，低摧锦绣翎。",
            "却宛若召客，子常非好兵。",
            "谗言既交搆，祸难即随生。",
            "齐王听游说，韩信急功名。",
            "三军虽罢戍，一命遽遭烹。",
            "古来不疑地，悔吝堪相惊。"
        ],
        "notes": "",
        "id": "5f4ebb8e81be22321399a843f49e18ee"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "鬻冰咏",
        "preface": "",
        "paragraphs": [
            "赫日生炎晖，鬻冰言及时。",
            "邀利有得色，冰消俄若遗。",
            "两失俱无猜，虽悔安可追。",
            "仁惠当务远，勿使失其宜。"
        ],
        "notes": "",
        "id": "caa1b1b2d86cd5ae22465ea7fa1055fd"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "辩惑篇",
        "preface": "",
        "paragraphs": [
            "春树桃与李，美果终得尝。",
            "莫树枳与棘，芒刺还相伤。",
            "君子所树党，在择贤与良。",
            "其党苟非人，为祸亦自殃。",
            "蓄者本铅刀，用欲如干将。",
            "豢者本款段，骋欲侔骕骦。",
            "辨之胡不早，坚冰自履霜。"
        ],
        "notes": "",
        "id": "6aac703d11b71c7bb9f51ee6adcc6b64"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "江南曲  其一",
        "preface": "",
        "paragraphs": [
            "金蝉饰绿云，细靥蕊黄新。",
            "南浦解清珮，西谿采白苹。",
            "密竹映深花，湖山日欲曛。",
            "春肠知已断，脉脉两难亲。"
        ],
        "notes": "",
        "id": "3d1166530b085e66c7a241e0114c5f06"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "江南曲  其二",
        "preface": "",
        "paragraphs": [
            "吴艳若芙蓉，乘舟弄湖水。",
            "照影不知休，云鬟坠簪珥。",
            "含笑忽回头，见人羞欲死。",
            "归去入花谿，棹溅鸳鸯起。"
        ],
        "notes": "",
        "id": "dc2dbaaebe2ab9ca0995c1daa12a188c"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "江南曲  其三",
        "preface": "",
        "paragraphs": [
            "金陵王气消，六朝隳霸业。",
            "白云千古恨，空江照楼堞。",
            "虎丘罗蔓草，姑苏委枫叶。",
            "怀贤思伍员，灵涛浩难涉。"
        ],
        "notes": "",
        "id": "cbe69165b3c1df83345c930eb72938a0"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "赠朱玄进士",
        "preface": "",
        "paragraphs": [
            "忆昔长安道，与君初相识。",
            "密云满天来，不见南山色。",
            "美酒斗十千，一醉情欢然。",
            "胸中云梦泽，眼底高阳客。",
            "狂呼月华人，抚弄云和瑟。",
            "挥鞭过渭川，馆第相留连。",
            "朝帘杏花露，暮楼杨柳烟。",
            "流辉今六稔，交情益相审。",
            "忽忽披君文，如截机头锦。",
            "过本生天涯，散金常破家。",
            "东方上书志，高欲凌丹霞。",
            "安能常戚促，雀啄秋田粟。",
            "海路与天遥，鸾皇好相逐。"
        ],
        "notes": "",
        "id": "2eddcb5fd3b65a38b62b608d358567b8"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "华清宫词",
        "preface": "",
        "paragraphs": [
            "绣岭葱茏浮瑞气，云楼霭阙明珠翠。",
            "禁城缘岭连九天，一片笙歌如鼎沸。",
            "我恐紫麟丹凤洲，移于近甸资宸游。",
            "东将太华为城雉，北以渭川为御沟。",
            "又疑西王开月圃，白云仙都紫云府。",
            "碧瑶新宫初搆成，借与明皇自为主。",
            "开元之末天宝初，天下太平方晏如。",
            "万几多暇频游宴，青门道上驰銮舆。",
            "长乐岐头霸陵岸，新丰市井骊山畔。",
            "百里烟波锦绣明，宝马香车若珠贯。",
            "宫中汤泉瑟瑟文，潺湲长以兰麝薰。",
            "白玉莲花蹙飞浪，珠堂绣殿温如春。",
            "贵妃承恩貌倾国，三千宫女朝霞饰。",
            "谢家有女名阿蛮，歌舞织柔柳无力。",
            "频唤入宫恩宠厚，金粟臂镮颁赐得。",
            "秋来岭上霜月明，光照组练金吾兵。",
            "槐烟柳露咽宫漏，玉笛一轰岩壑惊。",
            "春来岭下春波绿，夜听琵琶将理曲。",
            "幽咽轻拢慢撚声，鸾皇引雏啄珠玉。",
            "尝记乘舆避暑时，御衣轻似红蕖丝。",
            "翠辇将游石渠寺，探得姚崇乘小驷。",
            "往来绿树影中行，清凉适称逍遥意。",
            "荔支颜色燕脂红，生于南海烟瘴中。",
            "南海地遥一万里，使臣日贡华清宫。",
            "六宫每从鸾舆到，遗珠落翠长安道。",
            "百司既奉玉乘归，汤宫横锁黄金扉。",
            "门戈陛戟旨绣衣，朝钟暮鼓含清辉。",
            "参差天上朝元阁，往往紫烟飞皓鹤。",
            "至今碧落星宿繁，犹似当时挂珠箔。"
        ],
        "notes": "",
        "id": "6f285d09e123dbb3c71e999319c9c933"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "晓鶑",
        "preface": "",
        "paragraphs": [
            "春宵已阑更点急，烟柳蒙蒙露花湿。",
            "画堂深邃楼阁寒，碧纱窗中月华入。",
            "早鶑百啭催朝阳，簧言绮语何铿锵。",
            "云飞雨敬梦初破，闻时满枕梨花香。",
            "声宛转，十三弦高指拨软。",
            "宫喉征舌多改变，圆于珠，细于线。",
            "韵玲珑，湘妃调瑟烟霭中。",
            "珠缨宝玦遽相触，江风细响修篁丛。",
            "或纤柔兮同彩缕，绣得轻烟纤微雨。",
            "或轻丽兮如彩毫，画成晓景描春朝。",
            "间关历落意不尽，花中似索鸾皇饶。",
            "逡巡曙色浮林际，菊花毛衣金作袂。",
            "一片苏张俊辩心，长与春皇巧游说。"
        ],
        "notes": "",
        "id": "14eb38c29ab0f871bac945b229aa56b4"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "晚云曲",
        "preface": "",
        "paragraphs": [
            "高唐晚峰欲生雨，空山啼猿风啸虎。",
            "春云数片留南浦，自与鸳鸯共飞舞。"
        ],
        "notes": "",
        "id": "bff48f6cce6c3e30139cce9ef8dc0656"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "御沟",
        "preface": "",
        "paragraphs": [
            "春半桃花水初下，一沟润绿元如砑。",
            "夹道官城数里中，静称潺湲明月夜。",
            "千门万户建章宫，金锁横门沟暗通。",
            "三月花飞若零雨，水声何处咽香红。"
        ],
        "notes": "",
        "id": "daec8370809930eeb68e08563c8980e0"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "惜春词",
        "preface": "",
        "paragraphs": [
            "春色初从江国来，湖边杨柳岭头梅。",
            "梅花飞雪柳垂带，递次相将时节催。",
            "春力欺寒过江北，深谷黄鹂生羽翼。",
            "晓月轻烟禁苑啼，南园桃李已成蹊。",
            "就中何处芳菲好，春波飞絮魏王堤。",
            "我忆去年暮春月，京洛新妆丹凤阙。",
            "天津水绿烟树深，万井笙歌牡丹发。",
            "天子銮舆驾幸时，嵩峰瑞霭笼郊圻。",
            "扈从千官与万骑，翊卫羽休兼佽飞。",
            "六宫随驾罗珠翠，诸王从行陪七贵。",
            "香气成霞金犊车，呜珂中节虹龙驷。",
            "朱桥细柳端门前，画舫横塘会节园。",
            "朝花贵侠珊瑚席，夜烛娇娥玳惠筵。",
            "西楼残月深宫漏，明河半沈垂北斗。",
            "纵饮贪欢意未阑，紫陌喧喧人已繁。",
            "玉钩挂帘开雉尾，晓日赭袍朝至尊。",
            "方今寓止临清渭，杜门无与天涯异。",
            "殊忘诗酒狂荡心，但悦琴书高古意。",
            "可惜春芳渐欲归，五陵烟草方离离。",
            "回忆当时洛阳道，歌魂空与残花飞。"
        ],
        "notes": "",
        "id": "5deb79073dba3884f186840ce4e607c0"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "风筝歌",
        "preface": "",
        "paragraphs": [
            "白苹洲暖春风生，画楼槛上银筝鸣。",
            "铿锵节奏急复慢，空中一部天乐声。",
            "三十六宫深窈窕，绣楣藻井光相照。",
            "十三弦上千般声，朝霭微吟暮烟啸。",
            "夜来亲向月中闻，繁音错节何纷纭。",
            "碎如鸾铃与珂珮，巫山队仗迎湘君。",
            "晚来金屋愁微雨，风细筝声不全举。",
            "依希嫔妾怕人知，啾啾切切私相语。",
            "洪纤断续何所拘，凤凰著对飞鸾孤。",
            "梧桐枝边泊未稳，琅玕岛上鸣相呼。",
            "有时主奏俄中绝，宫商斗顿如刀截。",
            "杏花露重鸳鸯寒，空见如霜满庭月。",
            "有时半日全无风，一一暮天楼阁红。",
            "唯闻鸟雀啄弦上，暖珠寒玉何玲珑。",
            "清音朝朝与暮暮，误声不管周郎顾。",
            "祗嫌雅郑交奏时，宝铎丁冬暗相妬。"
        ],
        "notes": "",
        "id": "b18f47e4430fe7a9fd94fb6e184344a3"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "圣方平戎歌",
        "preface": "",
        "paragraphs": [
            "玉关秋早霜飞速，代马新羁逞南牧。",
            "胡人背信闚汉边，刻箭为书召戎族。",
            "渔阳烽火照甘泉，疆吏飞牋至御前。",
            "睿谋英武何神速，銮舆自欲平三边。",
            "百万羽林随驾出，杀气皇威先破敌。",
            "贼臣丧阵遽奔逃，漳水波清因驻跸。",
            "宫锦战袍花鬭新，绣鞯珠络金麒麟。",
            "天颜威武不可犯，垂鞭按辔视群臣。",
            "金吾队仗如鳞萃，环卫旌旗径千里。",
            "汉皇曾上单于台，壮心磊落侔风雷。",
            "比量英武不足数，圣文神武双全才。",
            "势可驱山塞沧海，紫气逶迤龙凤盖。",
            "金花簇歛若星罗，宝细乘舆翼云旆。",
            "涂山禹帝戮防风，涿鹿蚩尤死战锋。",
            "锋铓俱染玄黄血，争如不陈而成功。",
            "示暇皇欢有余意，御笔题诗饶绮思。",
            "翰林承旨先受宣，西掖词臣及近侍。",
            "诏命交酬继和来，君臣道合何如是。",
            "和气感天天地宁，日融瑞景笼八纮。",
            "风生旗旆翻龙凤，霜严鼓角喧雷霆。",
            "海神来受军门职，太上祷兵尊帝德。",
            "牢笼万国顿天纲，天纲恢恢恩信广。",
            "胡儿溃散何比之，大明升空逃魍魉。",
            "漳川地阔霜草平，合闱会猎布天兵。",
            "六师雄勇一百万，六班侍卫交纵横。",
            "铁衣间耀金锁甲，鼓旗杂错枪刀鸣。",
            "霓旌似系单于颈，猎骑如破匈奴营。",
            "雕鹗狰狞搦狐兔，花骢跃龙骄在御。",
            "弓圆明月金镞飞，妖狐中镞骇天机。",
            "兵师会合如波注，山呼万岁震边陲。",
            "东海为樽盛美酒，斟酌酒浆掺北斗。",
            "鸾刀割肉若邱陵，军声汹如狮子吼。",
            "三公拜舞百辟随，鸣珂飞鞚星离离。",
            "云舒二十有四纛，传宣罢猎整鱼丽。",
            "胜气威声压千古，堪笑骊山称讲武。",
            "直馆微臣乐扈随，太平盛事今亲睹。",
            "会看金泥封禅仪，拜章别献新歌诗。",
            "歌诗何以容易进，为受文明天子知。"
        ],
        "notes": "",
        "id": "39a83535bf091916cdf71d46310a895a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "西楼残月歌",
        "preface": "",
        "paragraphs": [
            "西楼置酒宾客欢，西楼酒阑夜亦残。",
            "汪汪月华如玉盘，酒力不禁明月寒。"
        ],
        "notes": "",
        "id": "6aaf49321cc1c4db2ec72d6f18777195"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "倚柱吟",
        "preface": "",
        "paragraphs": [
            "暮春惨惨黄昏雨，零落樱桃斜掩户。",
            "未张灯火帘幕深，楼阁巢寒闻燕语。",
            "昔时常说长安好，而今厌走长安道。",
            "苏秦辨说长卿才，自笑功名胡不早。",
            "人悄悄，倚柱时，情脉脉，无人知。",
            "怜春惜远情不尽，斜雨兼花暗湿衣。"
        ],
        "notes": "",
        "id": "59ad8ea5a99cade014e6e70d3e3961cf"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "李謩吹笛歌",
        "preface": "",
        "paragraphs": [
            "洛阳少年称李謩，众推横笛多功夫。",
            "当时教坊第一部，算得比衣皆不如。",
            "天津杨柳笼桥绿，胧月澹烟何处宿。",
            "不怕金吾禁夜严，偷得新翻禁中曲。",
            "曲中次第能记持，尽向乔栏暗谱之。",
            "性聪心慧归来习，分明把向月中吹。",
            "五音嘈囋相搀出，呼宫吸征尤奇崛。",
            "谁羡曹纲善琵琶，未说阳陶能觱栗。",
            "缠声不断如连环，重声忽转如回山。",
            "清新不比落梅曲，飘飖乍象霓裳翻。",
            "碎节繁音交砉𬴃，南箕鼓风箫籁窄。",
            "一斛明珠一索穿，撒落金盘催曲拍。",
            "铮𪭢大抵声雄豪，历历出群宫调高。",
            "丰隆惊得蛟螭起，雨趁云随初啸嗥。",
            "每到换头多顿挫，一声忽迸疑轰破。",
            "玲珑祇许牙枝催，清脆不容他乐和。",
            "宫城响应声更辉，夜静月明诸处闻。",
            "何人懒忆马南郡，知予已胜桓将军。",
            "明皇上楼初听得，听罢沈呤都不测。",
            "宣令徧询坊巷中，旋使王人捕入宫。",
            "李謩悉心以实封，皇慈由是宽其罪。",
            "后来落魄如散仙，扁舟玩月江湖天。",
            "绣囊探出金线管，扬眉舐唇徒自怜。",
            "惊神动鬼吹一曲，指法尤高气海圆。",
            "波浪无风帖然静，千里水面铺轻烟。",
            "水族精灵潜鼓舞，老龙变见来相顾。",
            "因将铁笛相对吹，李謩未识无惊怖。",
            "乃知艺但出众奇，不独人知鬼亦知。"
        ],
        "notes": "",
        "id": "84fe7643b2f1e20e299544940299cfca"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "峨嵋山歌",
        "preface": "",
        "paragraphs": [
            "高高百里一屈盘，八十四盘青云端。",
            "星辰淋漓泻瀑布，岚楼雪寺五月寒。",
            "残阳忽黑雨雹飞，霹雳火著枯杉枝。",
            "登临慨然小天下，回时一顾东海涯。",
            "细看朝阳初出时，火精转毬百尺围。",
            "曈曈昽昽浮在水，峨眉朝云已如绮。"
        ],
        "notes": "",
        "id": "54526015ffc6f82a838425f5bf598168"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "南谿秋水深沦涟，南村美人来采莲。",
            "莲花灼灼叶田田，芳桂轻桡兰作船。",
            "采采红莲几成束，莲枝交衮相撑绿。",
            "莲蕊满衣金粉扑，莲子为杯叶为足。",
            "唱歌相并画舸舷，愿得采贤如采莲。",
            "樊姬昔时进燕赵，几人精彩朝霞鲜。",
            "中有二人贤于己，柔明婉顺君王前。",
            "堪嗤羊侃锦绣妾，艳歌留怨朱丝弦。"
        ],
        "notes": "",
        "id": "49aedea9e79c8515df93918769063175"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "紫云曲",
        "preface": "",
        "paragraphs": [
            "沈沈鸾殿垂珠箔，祥烟瑞气含楼阁。",
            "三十六宫明月中，夜静无风花自落。",
            "宝屏珠帐一梦时，灵仙初降趋丹墀。",
            "烟衣霞绶赤瑛珮，钧天乐部前参差。",
            "合奏铿锵向金屋，云是仙乡紫云曲。",
            "朱弦远召舜湘灵，凤管应呼秦弄玉。",
            "天汉星流夜既阑，露零珠树彤庭寒。",
            "芙蓉枕上梦初觉，犹闻庭际声珊珊。",
            "上晓五音十二律，仙曲计持心历历。",
            "金线龙头红玉笛，新声吹得情飘逸。",
            "应是夔襄乐府魂，翻得雅音闻至尊。",
            "俾与霓裳羽衣曲，递相奏向梨花园。"
        ],
        "notes": "",
        "id": "75ae596689257cec9a1d765f3f49dba8"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "春洲谣",
        "preface": "",
        "paragraphs": [
            "衣鲛绡兮美人，采白苹兮水滨。",
            "袅翠翘兮为饰，步罗袜兮生尘。",
            "兮远道，萋萋兮芳草，远山眉兮澹扫。"
        ],
        "notes": "",
        "id": "423f73a3bd406154c8c9f81d5a9776c7"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "夜宴词",
        "preface": "",
        "paragraphs": [
            "天如瑟瑟盘，恢廓忆万里。",
            "古称天倾西北半在地，夜转繁星磨海水。",
            "逡巡转上星彩高，北半未定光飘飘。",
            "楚王夜入章华宴，红绡烛笼满宫殿。",
            "美人歌舞云雨迷，不知寒漏催银箭。"
        ],
        "notes": "",
        "id": "451f34e59c6fed8e98b6bdd6af572bf2"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "花菲菲，柳依依，留春不住送春归。",
            "春归何处堪图画，春尽江南日暮时。",
            "黄鹂啼多芳草远，青梅子重杨花飞。",
            "人生三万六千日，与君复有明年期。"
        ],
        "notes": "",
        "id": "1a7881ba09475d22048c94ca3406483b"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "暮雪",
        "preface": "",
        "paragraphs": [
            "北风惨惨生微雪，微雪片片皆横飞。",
            "梅花柳絮随人归，黄云千里凝无辉。",
            "唯念蓬蒿何处客，缊袍不暖饥且赢。"
        ],
        "notes": "",
        "id": "b14ac8aac3f84c4c5e2b0a9279c4c413"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "短歌行",
        "preface": "",
        "paragraphs": [
            "晓月苍苍向烟灭，朝阳焰焰明丹阙。",
            "杜鹃催促踯躅开，𫛸鴂已鸣芳草歇。",
            "芳春苦不为君留，古人劝君秉烛游。",
            "愿与松乔弄云月，紫泥仙海鸾皇洲。"
        ],
        "notes": "",
        "id": "249006c4aa1c98104fa6773644ba0c70"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "赠宋小著",
        "preface": "",
        "paragraphs": [
            "紫皇御天方视事，将择灵官补仙吏。",
            "金波古殿寒星帘，虹节蜺旌观就试。",
            "白晰仙人皆寻衣，衣冠森列蟾蜍墀。",
            "宝盘初赐红霞馔，斗魁挹酒空淋漓。",
            "水精地上宫花折，枝柯渥丹花艳白。",
            "高于建木老于椿，其名仙桂长含春。",
            "又有骊龙长万尺，波涛为屋渊为室。",
            "逆鳞满颔如锋铓，触之则怒无人当。",
            "旁有明珠夜月光，宛转炫耀生灵芒。",
            "能探骊珠折得桂，方许骖鸾驾凤皇，方令碧落为星郎。",
            "君曾再对珠旒试，君才堪作仙宫吏。",
            "骊珠粲粲蟾枝香，紫烟华绶黄霓裳。",
            "风装云驭惯升陟，太霄瀚海尝翱翱。",
            "愿以横天之鹏为逸驾，垂天之虹作飞梁。",
            "驰雷走电以惊策，叱风挥雨前启行。",
            "结水精珮云锦章，随君一至于仙乡。"
        ],
        "notes": "",
        "id": "f96636cd2086d760ae8eefc9f4fe9c2d"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "琢玉歌",
        "preface": "",
        "paragraphs": [
            "蓝谿中，荆山峰，结灵凝粹生群玉，飞英荡彩如长虹。",
            "野人初向深崖得，蹋著云根风雨黑。",
            "满把晶荧雪霜色，特达天姿几人识。",
            "治玉之工初琢成，荧荧辉彩锵锵声。",
            "方瑚圆琏荐宗庙，苍珮玄圭颁帝庭。",
            "尧兵曾用丹浦战，汉斗已碎鸿门营。",
            "我愿琢为北斗柄，指麾五星齐七政。",
            "庶使阴阳造化机，四时六气随吾令。"
        ],
        "notes": "",
        "id": "83377debc1eb49c49170711683fad922"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "酬陈处士咏雪歌",
        "preface": "",
        "paragraphs": [
            "颍川处士情高古，闲卧烟霞向南浦。",
            "忘却箪瓢陋巷贫，耽嗜琴书醉歌舞。",
            "昨日西风生凛冽，江天惨惨阴云结。",
            "云色苍黄千里同，晚来旋旋飞轻雪。",
            "寒条黏缀生梨花，梅飘絮荡相交加。",
            "危楼粉饰轩窗冷，横桥玉碾栏干斜。",
            "高人啸傲吟情动，醉拾江毫呵晓冻。",
            "狂才意度若元白，满牋灵怪如麟凤。",
            "因遣橘僮封寄余，门者称有陈君书。",
            "殿开咏雪六十字，水晶盘中明月珠。",
            "字字累累可编贯，句句绵绵意不断。",
            "恨无瑛琼奉报酬，胜得美人锦绣段。",
            "君不闻吾皇在上致太平，地不藏珍天降灵。",
            "时闻刺吏奏河清，又报诸侯贺景星。",
            "君心幸有经纶术，休向江湖隠声迹。",
            "云眠雪啸意虽高，争似金銮侍赭袍。",
            "不民虹纶十二犗，明月为钩钓臣鼇。"
        ],
        "notes": "",
        "id": "4055bb033db2d01655f8fbe0195ae8ab"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "桐谿行",
        "preface": "",
        "paragraphs": [
            "东郊驿树连理枝，西庙丛篁十丈围。",
            "堪将轻素命人画，赍为方物归京师。",
            "公署石楠圆似盖，画楼北面当厅桧。",
            "桐谿怪石胜太湖，贱如泥土无人爱。",
            "天生弥材地且卑，空山老朽人不知。",
            "人不知，睦州右史作歌词。"
        ],
        "notes": "",
        "id": "d177263303ba562889e43687cc338e7f"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "苦寒行",
        "preface": "",
        "paragraphs": [
            "昨日北风高，霏霏满天雪。",
            "千里六出花，六日飞不歇。",
            "深山深一丈，树木冻欲折。",
            "平地盈数尺，布肆不成列。",
            "覆物生辉光，照人清皎洁。",
            "紫塞群玉峰，沧溟白银阙。",
            "篁竹为琅玕，松风筛玉悄。",
            "官吏来参贺，物情亦感悦。",
            "瘴疠已消除，丰穰及时节。",
            "长吏因疾恚，请假来一月。",
            "病眼为寒昏，风头因冷发。",
            "汤药厌服饵，酒肉悉罢辍。",
            "夹幕映重帘，炉茵与衾袍。",
            "禄粟不忧饥，帑俸无乏绝。",
            "江海主恩深，素餐心激切。",
            "儿童温且饱，当风溯凛冽。",
            "朝索暖寒酒，暮须汤餠设。",
            "不知有饥寒，灯火夜暖热。",
            "越人轻活计，舂税供膏血。",
            "及至风雪时，日给多空竭。",
            "樵苏与纲捕，负薪冰路滑。",
            "口噤无言语，股栗衣疏葛。",
            "藜藿不充饥，冻饿多不活。",
            "惭惶襦裤恩，徬徨空殒越。",
            "因作苦寒行，聊与儿童说。"
        ],
        "notes": "",
        "id": "fd990c9d483b1dec1d790d43986807eb"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "酬桐庐知县刁衎歌",
        "preface": "",
        "paragraphs": [
            "诏守江西新定郡，二年抚俗谁相问。",
            "白浪青山绕郡城，卧理烟霞称嘉遯。",
            "帝乡迢迢天一涯，子牟恋阙人不知。",
            "慷慨情怀何企慕，宋璟政事杜牧诗。",
            "六县万家人辑睦，鱼盐利人茶货足。",
            "公家事简案牍稀，芳草疏篱映空狱。",
            "杨柳湖边观钓鱼，芙蓉池上静看书。",
            "优游天爵浩然性，贵如三入承明庐。",
            "靖节先生来访我，欣然延入皇堂坐。",
            "歛襟欲坐先发言，捧出尺书双袖间。",
            "七轴好词同跪授，儒雅礼丰情意厚。",
            "主人识鉴非延陵，金石何烦荣固陋。",
            "且置琼瑶未暇看，高谈如绮有余欢。",
            "黄鹂百啭天欲暮，客去斜阳已半轩。",
            "焚香道院无人到，风花拂几收真诰。",
            "却取文编一一看，南朝体制多渊奥。",
            "两轴七字五字诗，珠贯累累乐府词。",
            "古于禅月画罗汉，丽于范蠡进西施。",
            "议论精微穷理窟，赋咏升高能体物。",
            "一篇序送周子通，飘飘思若翻冥鸿。",
            "自有沧浪高尚志，因人命笔生词锋。",
            "尝闻水国清辉殿，曾事吴王侍文宴。",
            "田园未遂归去来，严子台边知一县。",
            "古人穷则善一身，达则惠泽如阳春。",
            "一邑生灵如受赐，何须兼济方为贵。",
            "金门吏隠能安身，何必弃官为逸人。",
            "桐庐山水幸堪赏，歌诗酬唱且相亲。"
        ],
        "notes": "",
        "id": "f1d7bf947dba5bb0feada778a790a5ae"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "赠别琅邪评事兼寄两制旧交",
        "preface": "",
        "paragraphs": [
            "醴泉少府王评事，秀气神清好奇异。",
            "读书击剑善弹琴，仲容信是青云器。",
            "我从蜀国来咸秦，长安久客多风尘。",
            "因此移居清渭北，与君在彼初相识。",
            "相识经今二十年，支离契阔长相忆。",
            "去年罢直西掖垣，君亦醴泉方解官。",
            "关中路遥宛丘道，不远千里来相看。",
            "我忝淮阳知郡事，郡斋喜闻嘉客至。",
            "槐花横时初到来，菊花开时言欲回。",
            "主人苦留留不住，为君采菊登高台。",
            "高台临古道，北走还京秋已老。",
            "白日远长安，西归出关天已寒。",
            "神仙作尉道虽在，骨肉为累心且宽。",
            "与君俱年五十一，老去时光转堪惜。",
            "况今秋暮冬欲残，七十唯余十八年。",
            "未知十八年之间，悲欢得丧与险艰。",
            "到得七十即为幸，此外浮生何足言。",
            "明日正逢重九日，未忍与君张祖席。",
            "樽前新菊含露滋，茱萸丹实星离离。",
            "茱萸撷芳菊延寿，寿酒满满莫固辞。",
            "淮阳郡吏若早替，帝乡即有相见期。",
            "两制交朋若相问，为我勤勤多谢之。"
        ],
        "notes": "",
        "id": "e8f015345fe68c50b6bc9b828b7f9985"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "酬宋湜贾黄中二学士菊花之什兼呈诸厅学士",
        "preface": "",
        "paragraphs": [
            "靖节先生曾赏菊，东篱有霜花正开。",
            "翰林主人共赏菊，北门吟咏有余才。",
            "一唱再和才力健，兼金酬以瑛琼瑰。",
            "善歌使人继其志，远寄淮阳知郡吏。",
            "淮阳郡中方燕居，跪读重缄尺素书。",
            "中有五章章八句，复有三章同一处。",
            "五章千叶菊花词，一章副翰学士诗。",
            "一章酬和季左司。",
            "人前再读与三复，人从日边初到时。",
            "歛手先问诸学士，骇目乍闚文字奇。",
            "两制别来今已久，朝寄苑丘权太守。",
            "眼底唯嫌簿领繁，耳冷不闻骚雅言。",
            "重阳锡宴不得与，湛露空思奉至尊。",
            "忽捧新诗若为意，闻诗胜得千金赐。",
            "受知益感恩顾深，吟赏请言清丽致。",
            "清如玉树生天风，丽若露花开锦宫。",
            "水精盘中置明月，绛火珊瑚枝叶红。",
            "珍则难酬青玉案，文律词锋并化工。",
            "因事喻怀堪自惜，神化丹青与刀尺。",
            "丹青晕淡刀尺裁，先春雪中生早梅。",
            "春饶桃李及时发，牡丹占断芳菲来。",
            "芍药羞人娇且妬，玫瑰倚栏笑欲语。",
            "帝里春从何处归，巫山雨散朝云飞。",
            "遗红堕翠归天下，不失年年三月期。",
            "天生百卉各有时，彼何太盛此何迟。",
            "兼葭苍苍凝白露，西风萧萧向秋暮。",
            "月华篱落有霜华，映篱丛薄生黄花。",
            "花寒叶冷无蜂蝶，固无宝马与香车。",
            "每因九月当重九，暂时采撷浮樽酒。",
            "金钿浮动万岁杯，为君庆祝南山寿。",
            "菊不能言为作歌，金壶酒倾生绿波。",
            "重台千叶若堪赏，栽培好近金銮坡。"
        ],
        "notes": "",
        "id": "dd13c1d9793fa251fa8fd0f08c3e41fb"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "进瑞雪歌",
        "preface": "",
        "paragraphs": [
            "圣德昭彰动天地，岁岁丰穰为上瑞。",
            "明年有闰节气迟，冬深有雪方及时。",
            "三农但喜及时雪，天心帝力岂得知。",
            "臣忝颂条居近辅，劝课农桑理舆赋。",
            "宛丘之下为封部，宣布皇恩愧襦裤。",
            "王泽流而有颂声，因而拜手献歌行。",
            "歌云岁云暮兮日云暮，白云初向斜阳度。",
            "斜阳韬掩云舒布，惨惨阴风生北户。",
            "风来带得霏霏花，花轻片片如琼葩。",
            "冻黏寒缀纷交加，陌上逡巡铺玉沙。",
            "琪树瑶台相间出，落梅堕絮初堆积。",
            "映箔横沾翡翠纹，拂窗斜度瑠璃隙。",
            "飘飘千里度龙山，袤丈萧关与玉关。",
            "海上银台对金阙，水精帘栊鉴明月。",
            "万年枝上夜辉光，上林先似梨花发。",
            "黎元有望既满望，手足舞之而蹈之。",
            "因思去岁在京师，国家将议改元时。",
            "时雪未呈盈尺瑞，百神奔走应祷祈。",
            "海风吹起澄江练，织女金刀碎裁剪。",
            "剪作天花撒翠微，茫茫六合生光辉。",
            "明月宫中玉臼杵，霜兔捣药云母飞。",
            "风筛乍似琅玕宝，翔鸾飞下啄瑶墀。",
            "金门廊庑龙尾道，贺雪千官趁朝早。",
            "吾皇为喜表丰年，六出飞花不令扫。",
            "枢相侍臣初奉宣，宣赴中书赐御筵。",
            "光禄移厨供玉馔，上樽赐酒中官劝。",
            "宣令不醉不得归，席上仍令各赋诗。",
            "诗成封进同奏谢，御制歌行竞传写。",
            "拜舞欢呼感圣明，千年遭遇作门生。",
            "微臣忝幸在两制，得以歌诗乐太平。",
            "而今出典淮阳郡，组绶辉华佩金印。",
            "才微任重副忧勤，履薄临深守廉慎。",
            "圣人德泽如阳春，阳春及物无不均。",
            "微臣怀抱如葵藿，葵藿向阳堪喻身。",
            "今因瑞雪献歌咏，西垣再愿𬙂丝纶。"
        ],
        "notes": "",
        "id": "8b24c5ba2e88f64036995db285165cfb"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "留别句中正学士",
        "preface": "",
        "paragraphs": [
            "玉人欲归留不住，南山出云作朝雨。",
            "雨中却柅使车轮，主人重得延嘉宾。",
            "嘉宾有诗留别我，句句高奇字字新。",
            "新若新花凝宿露，高似秋天晓星布。",
            "奇于云起成峰峦，鲛人泪珠盈玉盘。",
            "浪大月照如金线，金线交加珠可贯。",
            "玦离环合间珠圆，风生玉步声珊珊。",
            "珍奇若此为重赐，斋沐焚香然后看。",
            "三复吟看既忘倦，命笔和来才思缓。",
            "桃李难酬琼玖珍，野老美芹聊贽献。",
            "与君俱是锦江人，今幸星轺来过陈。",
            "乡情交分忍轻别，少留可待早秋辰。",
            "秋光月华伴行色，步步随君归紫宸。"
        ],
        "notes": "",
        "id": "59ff29ff64c9d1fecb276262f56d27d2"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "代书呈苏易简学士希宠和见寄以便题之于郡斋也",
        "preface": "",
        "paragraphs": [
            "金殿尝闻金口言，词臣官职是神仙。",
            "三年偶忝西垣职，致身似得文章力。",
            "感激思酬圣主恩，危言所以难缄默。",
            "出入金门与玉堂，屡因狂直拜封章。",
            "御戎救旱无上策，言词不足动君王。",
            "改官出职归郎署，粉围正秩惭叨据。",
            "仍命淮阳颁诏条，元正不得与趋朝。",
            "中书舍人捧宝策，加美徽称尊帝尧。",
            "大明殿里上寿酒，翰林学士先群寮。",
            "独有淮阳知郡吏，为典郡符蒙借紫。",
            "合门引谢正衙辞，撰日忽忽办行李。",
            "都门柳色早春天，繁台寺中排祖筵。",
            "离杯满劝不惜醉，醉别上马魂黯然。",
            "客心易感须如是，回思故国三千里。",
            "子云相如俱蜀人，我今五十君青春。",
            "春秋鼎盛正清贵，我年渐似下坡轮。",
            "下车犹未逾期月，官舍初经禁烟节。",
            "残阳乍听吹角声，台榭梨花簇香雪。",
            "独酌不欢何所为，孤怀无绪怀己知。",
            "十八学士相念否，应笑骨凡格且卑。",
            "地仙敢言谪仙宦，海槎却有上天时。",
            "陈州去京地不远，莫惜音书来慰勉。",
            "若得工夫可作歌，歌中言语不厌多。",
            "毕三情旨颇似我，向二宋四及李大。",
            "请与副阁王舍人，呈似此歌希唱和。"
        ],
        "notes": "",
        "id": "27a1ff3b45c9b7145fbfe29242a1488a"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "送韩援赴阙",
        "preface": "",
        "paragraphs": [
            "逢君南浦落花时，送君南浦草离离。",
            "离魂自与白云断，两桨去时乘夕晖。",
            "昔时汉家称八使，登车便有澄清意。",
            "吾皇宵旰念黎民，歌咏皇华遣使臣。",
            "昭文馆殿选学士，巡抚使名名号新。",
            "二人分得淮南道，人自日边来既早。",
            "敷宣朝旨达君恩，淮阳父老私有言。",
            "言逢太平歌且舞，利病达聪皆悉闻。",
            "我昔南宫与西掖，后来谪宦为迁客。",
            "庆泽量移往单州，长淮涂次泊孤舟。",
            "昌黎工部未相识，一见怡然如旧游。",
            "诗酒论交各相许，何如李白杜工部。",
            "海上往来将月余，烟波寄诗兼寄书。",
            "书里情深若江汉，诗中意重若琼琚。",
            "今说归京忍轻别，别夜波光荡明月。",
            "若到朝廷话鄙夫，为说子牟心恋阙。",
            "阙下交游忆者谁，翰林苏毕韩损之。",
            "凭君与达相思意，梦向金銮欵北扉。"
        ],
        "notes": "",
        "id": "01bebc3a5c259c5212fd1d7f2436fabc"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "思归引",
        "preface": "",
        "paragraphs": [
            "河朔受诏书，移官向湖外。",
            "初问禁法茶，次问丁身税。",
            "税口微四百，茶利高十倍。",
            "老死及充军，县籍方消退。",
            "采摘不入官，公家定科罪。",
            "何以升平时，遗民犹未泰。",
            "何以在位者，兴利不除害。",
            "我愿罢秩归，天颜请转对。",
            "一言如沃心，恩波必霶霈。"
        ],
        "notes": "",
        "id": "42adde85fe6acd761695dbdda7597572"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "归去来",
        "preface": "",
        "paragraphs": [
            "归去来，诗不云乎，王事一埤遗我兮。",
            "终日孜孜，心力疲劳齿发衰。",
            "尔今已年五十二，前去七十几多时。",
            "尔性虽拙颇好学，尔才虽短颇好诗。",
            "文学歌诗之外非乐为。",
            "金门玉堂若无分，随分官职胡不归。",
            "苟能遣得婚嫁累，又何苦忧伏腊资。",
            "尔不闻仲尼曰，饭疏食饮水。",
            "曲肱而枕之，乐亦在其中，浮云富贵非尔宜。",
            "表圣表圣，尔当念兹而在兹，勿使无其实而有其词。",
            "尔若舍灵龟而观朵颐，无乃见尔痴尔痴。"
        ],
        "notes": "",
        "id": "5155cd4aaa1296d7b3fb10153b44f565"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "送僧归天宁万年禅院",
        "preface": "",
        "paragraphs": [
            "帝里来朝谒，林泉却忆归。",
            "得诗从史阁，扫石向岩扉。",
            "云伴离丹阙，猿窥换紫衣。",
            "天台寿昌寺，山水有光辉。"
        ],
        "notes": "",
        "id": "7b400557d74fcf6273cd046372b3a2e4"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "望西林寺",
        "preface": "",
        "paragraphs": [
            "忆昔嘉州岁已周，西林僧舍未曾游。",
            "可怜遥见如图画，竹箐南边露寺楼。"
        ],
        "notes": "",
        "id": "1b7ebd9f41ac6e077bc08d1242698583"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "下车逢岁岁旱，祷庙望秋成。",
            "火轮转曈眬，赤日弥高明。",
            "稻苗已枯死，麦垅不堪耕。"
        ],
        "notes": "",
        "id": "4868eaf0b00960c916934822f724bd27"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "自知不是明时用，烂额焦头力谩多。"
        ],
        "notes": "",
        "id": "399436af37cb696ce65acdabaf6a9f4c"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "郭璞书台古钓湾。"
        ],
        "notes": "",
        "id": "e414ac1ee19ed4199f46c661dd1294a6"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "高高百里一屈盘，八十四盘青云端。"
        ],
        "notes": "",
        "id": "54526015ffc6f82a838425f5bf598168"
    },
    {
        "author": "田锡",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "诸峰居蜀右，夕翠染巴东。"
        ],
        "notes": "",
        "id": "2f93d8861d7c1eca2db30ecc0184bf87"
    }
]