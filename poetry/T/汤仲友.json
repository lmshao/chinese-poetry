[
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "葛岭贾似道园池",
        "preface": "",
        "paragraphs": [
            "檀板歌残陌上花，过墙荆棘刺檐牙。",
            "指挥已失铁如意，赐予宁存玉辟邪。",
            "败屋春归无主燕，废池雨产在官蛙。",
            "木棉庵外尤愁绝，月黑夜深闻鬼车。"
        ],
        "notes": "",
        "id": "b44538f8b0ab5073b5262c1a2c3b1af5"
    },
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "虎山",
        "preface": "",
        "paragraphs": [
            "虎是何年踞，名存迹已亡。",
            "塔从林外出，山向寺中藏。",
            "池暗生寒气，台空旁夕阳。",
            "更无人吊古，来祇为春茫。"
        ],
        "notes": "",
        "id": "aee7c40e64ce05b4b30a872ce2df68ac"
    },
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "游洞庭",
        "preface": "",
        "paragraphs": [
            "寒色满空山，翛然一径闲。",
            "鸟啼黄叶外，人度翠峰间。",
            "古殿藏云气，唐碑带藓斑。",
            "未穷幽绝处，兴尽忽思还。"
        ],
        "notes": "",
        "id": "403ccced7fbb37cc0367df1a0e069b24"
    },
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "枫桥",
        "preface": "",
        "paragraphs": [
            "出城才七里，地僻罕曾过。",
            "孤塔临官路，三门背运河。",
            "钟鸣惊宿鸟，墙矮入渔歌。",
            "醉里看题壁，如今张继多。"
        ],
        "notes": "",
        "id": "deb6bec355fbc4bae29475fef6c57dca"
    },
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "题惠山寺",
        "preface": "",
        "paragraphs": [
            "梁溪停短棹，带月步西关。",
            "路尽忽逢寺，松多不见山。",
            "岩腰云殿古，洞口石泉闲。",
            "到此正吟苦，秋声满树间。"
        ],
        "notes": "",
        "id": "65b7cb0f1e5c6e1863c1243b019a4288"
    },
    {
        "author": "汤仲友",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "山色波光步步随，古今难画亦难诗。",
            "水浮亭馆花间出，船载笙歌柳外移。",
            "过眼年华如去鸟，恼人春色似游丝。",
            "六桥几见轮蹄换，取乐莫辞金屈巵。"
        ],
        "notes": "",
        "id": "1db385271494993aca7c39cf29ea5f35"
    }
]