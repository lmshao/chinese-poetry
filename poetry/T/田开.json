[
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其一",
        "preface": "",
        "paragraphs": [
            "我爱临封好，人烟十里赊。",
            "秋风三酿酒，风景四时花。",
            "竹屋无贫子，渔村足富家。",
            "守官真吏隠，谩放日高衙。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其二",
        "preface": "",
        "paragraphs": [
            "我爱临封好，诗人兴味长。",
            "岭南蕉子国，海上荔枝庄。",
            "民有百年寿，家藏十种粮。",
            "宦游无远近，乐处是仙乡。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其三",
        "preface": "",
        "paragraphs": [
            "我爱临封好，江流压水滨。",
            "东山画屏展，北阜翠虬驯。",
            "十里长松道，三春解佩人。",
            "乘闲狂太守，屐齿往来频。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其四",
        "preface": "",
        "paragraphs": [
            "我爱临封好，宾朋日往还。",
            "年来甘白酒，老去益朱颜。",
            "引鹤游西寺，携琴上北山。",
            "君恩虽未报，公外且偷闲。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其五",
        "preface": "",
        "paragraphs": [
            "我爱临封好，江楼四望遥。",
            "宾朋须共赏，风月故相邀。",
            "清兴拚成癖，诗狂不碍条。",
            "谩劳争自洁，适意乐偏饶。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "临封杂咏  其六",
        "preface": "",
        "paragraphs": [
            "我爱临封好，迎门水绕流。",
            "名山称濯锦，胜境说灵洲。",
            "嫩草青连座，奇花香入楼。",
            "公余无一事，携酒任遨游。"
        ],
        "notes": "",
        "id": "968815d5c043f22b5994aa39fb4455a7"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吏民相共乐，浑不记相关。"
        ],
        "notes": "",
        "id": "4d1e051fda59f76e9ef32354ddbc8d07"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "山近临轩翠，花开入座红。"
        ],
        "notes": "",
        "id": "cde11d97d21e349cbea3d3c7567ff9e5"
    },
    {
        "author": "田开",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "我爱临封好，从来礼义乡。",
            "江山足形胜，风物半冠裳。"
        ],
        "notes": "",
        "id": "968815d5c043f22b5994aa39fb4455a7"
    }
]