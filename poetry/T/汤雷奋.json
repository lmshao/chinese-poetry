[
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其一",
        "preface": "",
        "paragraphs": [
            "向老逢危乱，投军复欲东。",
            "九迁徒有命，一战不成功。",
            "楚狂言犹在，韩雠事已空。",
            "风尘长苍莽，身世转飘蓬。"
        ],
        "notes": "",
        "id": "eaa515ac589c2ca488be9140395141e1"
    },
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其二",
        "preface": "",
        "paragraphs": [
            "芒鞵初就道，慷慨不辞难。",
            "滚滚长江尽，萧萧易水寒。",
            "风霜欺汉节，尘土上南冠。",
            "无复加餐饭，旁人掬泪看。"
        ],
        "notes": "",
        "id": "66c847c074222c71a8ce2d3c0a82ef87"
    },
    {
        "author": "汤雷奋",
        "dynasty": "宋",
        "type": "诗",
        "rhythmic": "",
        "title": "挽谢叠山  其三",
        "preface": "",
        "paragraphs": [
            "怀哉千古事，百炼不为柔。",
            "汉祖尤封齿，殷臣不事周。",
            "宁随文相国，真匹李潭州。",
            "浩荡江相接，东西万古愁。"
        ],
        "notes": "",
        "id": "4f0261e43f81b46998c1952074b76196"
    }
]