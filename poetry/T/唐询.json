[
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 顾亭林",
        "preface": "",
        "paragraphs": [
            "平林标大道，曾是野王居。",
            "旧里风烟变，荒原草树踈。",
            "湖波空上下，里闬已丘墟。",
            "往事将谁语，凄凉六代余。"
        ],
        "notes": "",
        "id": "f6a298ddb6134768db2bffddc048fac9"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 寒穴",
        "preface": "",
        "paragraphs": [
            "绝顶干云峻，寒泉与穴平。",
            "还同帝台味，不学陇头声。",
            "夜雨遥源涨，秋风颢气清。",
            "谁云蔗浆美，才可析朝酲。"
        ],
        "notes": "",
        "id": "1cd2b2b42d1f37a40fa08a3f2820621c"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 吴王猎场",
        "preface": "",
        "paragraphs": [
            "昔在全吴日，从禽耀甲戈。",
            "百车尝载羽，一目旧张罗。",
            "地变柔桑在，原荒蔓草多。",
            "思人无复见，落日下山坡。"
        ],
        "notes": "",
        "id": "fe480fb04f2586822b1c125b9abf6fdf"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 柘湖",
        "preface": "",
        "paragraphs": [
            "世历亡秦远，湖连大海濒。",
            "柘山标观望，玉女见威神。",
            "渺渺旁无地，滔滔孰问津。",
            "何年化鱼鼈，髣髴历阳人。"
        ],
        "notes": "",
        "id": "30ef021703da09944a56a0e5c6bd5f67"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 秦始皇驰道",
        "preface": "",
        "paragraphs": [
            "秦德衰千祀，江滨道不修。",
            "相传大堤在，曾是翠华游。",
            "玉趾如将见，金椎岂复留。",
            "怅然寻旧迹，蔓草蔽荒丘。"
        ],
        "notes": "",
        "id": "b5d2662d0e19475d6825b0d2f1c1d358"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 陆瑁养鱼池",
        "preface": "",
        "paragraphs": [
            "代异人亡久，滮池即旧居。",
            "未移当日地，无复故时鱼。",
            "蒲藻依稀在，风波浩荡余。",
            "水滨如可问，一为访庭除。"
        ],
        "notes": "",
        "id": "680e0da93c66f6fdfa63c320609273b1"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 华亭谷",
        "preface": "",
        "paragraphs": [
            "深谷弥千里，松陵北合流。",
            "岸平迷昼夜，人至竞方舟。",
            "照月方诸泣，迎风弱荇浮。",
            "平波无限远，极目涨清秋。"
        ],
        "notes": "",
        "id": "24b5c68b268ed9dec884b17101792cba"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 陆机宅",
        "preface": "",
        "paragraphs": [
            "旧谍传遗趾，悠然历祀深。",
            "人无令威至，门异下邽箴。",
            "谷水当年溜，昆山昔日阴。",
            "鲁堂那复见，丝竹若为寻。"
        ],
        "notes": "",
        "id": "27d4647f561056e0ec2693d28c0ec58c"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 昆山",
        "preface": "",
        "paragraphs": [
            "昔有人如玉，兹山得美名。",
            "岩扃锁积翠，谷水断余声。",
            "乔木今无在，高台久已倾。",
            "如何嵩岳什，独咏甫侯生。"
        ],
        "notes": "",
        "id": "598e6de5b44b26396015a93e2bf1d1af"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "华亭十咏 三女岗",
        "preface": "",
        "paragraphs": [
            "淑女云亡久，哀丘尚著名。",
            "九原谁可作，千载或如生。",
            "青骨何时化，荒榛此地平。",
            "空余图谍在，不复启佳城。"
        ],
        "notes": "",
        "id": "35af2fd2e66d005b6857f0c1384527f8"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "山堂偶书",
        "preface": "",
        "paragraphs": [
            "在处烟云早晚生，自疑呼吸气皆灵。",
            "十年梦寐江山里，今见江山入户庭。"
        ],
        "notes": "",
        "id": "50775fa6fb7a0e1a3d877e7b979f908d"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "为杭州日送客舟中",
        "preface": "",
        "paragraphs": [
            "山雨霏微不满空，画船来往疾轻鸿。",
            "谁知独卧珠帘里，一榻无尘四面风。"
        ],
        "notes": "",
        "id": "6638ff2ca8950c33cd3825426714db25"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "题曲水阁",
        "preface": "",
        "paragraphs": [
            "依山营废壤，结宇跨通沟。",
            "派引平湖远，声分几曲流。",
            "交阴覆修竹，照影下轻鸥。",
            "此日群贤集，宁疎晋世游。"
        ],
        "notes": "",
        "id": "5668c7e7c0ec9d9114ce6d1b2691474c"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "游五泄山  其一",
        "preface": "",
        "paragraphs": [
            "寻彻灵潭第五源，旋攀萝茑至山巅。",
            "寒声昔谓来天外，巨壑今知在目前。",
            "峭壁无时长蔽日，重岩不雨亦生烟。",
            "临观已觉尘心尽，更欲凌云访列仙。"
        ],
        "notes": "",
        "id": "5e5134a821adceb0cee6ad05795bd1aa"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "游五泄山  其二",
        "preface": "",
        "paragraphs": [
            "游遍西潭返步迟，乱云随履雨沾衣。",
            "山形相向还相背，独有溪流共我归。"
        ],
        "notes": "",
        "id": "6f97d66e755e7c6be0062ba8dfc5b632"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "寄五峰谏长老",
        "preface": "",
        "paragraphs": [
            "禅客居山患不深，五峰幽绝杳难寻。",
            "门前流水朝还暮，堂下闲云古复今。",
            "月色有时依宴坐，秋声随处伴讴吟。",
            "期师便作终焉计，忍负平生物外心。"
        ],
        "notes": "",
        "id": "e29fea370958a5d3fc004cf317729f12"
    },
    {
        "author": "唐询",
        "dynasty": "宋",
        "type": "诗",
        "rhythmic": "",
        "title": "题会稽谿口躬师上人房",
        "preface": "",
        "paragraphs": [
            "谿口相传地最灵，其间风物与人清。",
            "钟声夜到江头尽，云气朝从槛外生。",
            "几副轻绡供画笔，一林修竹寄闲情。",
            "闭门终日无尘事，卧看南□自晦明。"
        ],
        "notes": "",
        "id": "6a73d0dfda09cdb2bc2d662ff28a3139"
    }
]