[
    {
        "author": "陶迁",
        "dynasty": "宋",
        "type": "诗",
        "rhythmic": "",
        "title": "题清芬阁二首  其一",
        "preface": "",
        "paragraphs": [
            "卢茨源上风烟好，结架遥怜云水湄。",
            "曾是先生亲卜筑，不妨相国细吟诗。",
            "山开两峡云来暝，滩急一江帆到迟。",
            "作意云孙真好事，清芬高继昔人□。"
        ],
        "notes": "",
        "id": "751d6e77b265029701a50d9406d62422"
    },
    {
        "author": "陶迁",
        "dynasty": "宋",
        "type": "诗",
        "rhythmic": "",
        "title": "题清芬阁二首  其二",
        "preface": "",
        "paragraphs": [
            "平生无梦到班行，留得清名与世长。",
            "此老风流胜此谢，诸郎佳句似池塘。",
            "挂云出屋须临赋，卓笔名题信似狂。",
            "小泊便思安石渚，他年容我听鸣羯。"
        ],
        "notes": "",
        "id": "6de14010a5e7dec5304d8d03821f38a8"
    }
]