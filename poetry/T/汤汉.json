[
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "寄刘后村",
        "preface": "",
        "paragraphs": [
            "唐朝空自贵宏词，科目何尝得退之。",
            "掌制徒闻夸子厚，残篇仅见命敦诗。",
            "堪嗟实录无完传，太息淮西有后碑。",
            "寄语莆田紫薇老，文章盖世例如斯。"
        ],
        "notes": "",
        "id": "6e21f5aa24529ff06fb067554049e43e"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "自儆",
        "preface": "",
        "paragraphs": [
            "春秋责备贤者，造物计校好人。",
            "一点莫留余滓，十分成就全身。"
        ],
        "notes": "",
        "id": "0fdc295d8223d1703a0bced097f7cbbd"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "题灵鹫四首  其一",
        "preface": "",
        "paragraphs": [
            "灵鹫古道场，摄乎大国间。",
            "一日忽翚飞，四顾无腼颜。"
        ],
        "notes": "",
        "id": "569aaa630bbddb2d61e7f4030624cc35"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "题灵鹫四首  其二",
        "preface": "",
        "paragraphs": [
            "引泉已成沼，对石宜破窗。",
            "他年涧上桥，为子书春淙。"
        ],
        "notes": "",
        "id": "de1a3f2cd2e0bf5c05578c2525328a9b"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "题灵鹫四首  其三",
        "preface": "",
        "paragraphs": [
            "南涧静者徒，小试扶颠手。",
            "期毕栋宇工，拂衣入岩岫。"
        ],
        "notes": "",
        "id": "3fa420e7527fa5727db86cdc4bbbcfbc"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "题灵鹫四首  其四",
        "preface": "",
        "paragraphs": [
            "问禅去灵隠，听讲去天竺。",
            "还有无求人，来寻灵鹫宿。"
        ],
        "notes": "",
        "id": "59cae973f6a6b33fee44d9b36ba26c4d"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "宿孔野云丹房",
        "preface": "",
        "paragraphs": [
            "天师炼丹时，丹鼎见龙虎。",
            "丹成天师去，龙虎名万古。",
            "溪深松杪风，山明夜来雨。",
            "雨后丹凤鸣，风前黄鹄举。"
        ],
        "notes": "",
        "id": "392a74189762676ce28f47a2c6c18693"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "赠久轩提刑江东二首  其一",
        "preface": "",
        "paragraphs": [
            "江右皇华溯浙东，按行特地到山中。",
            "柴门忽有高轩过，衰俗久无前辈风。",
            "嵩岳气摇消息长，祝融开霁鬼神通。",
            "荒崖绝谷留光彩，长使人怀太极翁。"
        ],
        "notes": "",
        "id": "1d7a63befa9a61e33cba0f52cfb73291"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "赠久轩提刑江东二首  其二",
        "preface": "",
        "paragraphs": [
            "向来廷诤伟堂堂，不负西山与紫阳。",
            "尽道拾遗当召黯，不应清诏久烦滂。",
            "真儒事业谁能测，忧国忠纯不谩狂。",
            "一上蓬莱看云海，细毡归去论虞唐。"
        ],
        "notes": "",
        "id": "19d94c31c2d83fbc649372cfd68da6d2"
    },
    {
        "author": "汤汉",
        "dynasty": "宋",
        "type": "诗",
        "rhythmic": "",
        "title": "观鱼亭",
        "preface": "",
        "paragraphs": [
            "有亭翼然山之阿，源头活水养鱼多。",
            "云山四面如画图，金梭上下光相摩。",
            "池上木深阴翳地，池下荷生香扑鼻。",
            "携酒邀朋池上观，圉圉洋洋真得意。",
            "咄，东海鲤，南溟鱼，自信时人莫浅窥，神灵岂是池中物。",
            "变化成龙会有期，一朝烜赫雷声壮。",
            "翻身直透三层浪，扬鬐鼓鬣横千丈。"
        ],
        "notes": "",
        "id": "3985808da57eee0d099151102c737253"
    }
]