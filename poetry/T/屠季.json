[
    {
        "author": "屠季",
        "dynasty": "宋",
        "type": "诗",
        "rhythmic": "",
        "title": "移居甬江有感  其一",
        "preface": "",
        "paragraphs": [
            "卜宅傍江隈，幽闲绝点埃。",
            "青山排闼入，碧水绕篱回。",
            "孤况依归鸟，愁怀对酒杯。",
            "百年堪一笑，未死已心灰。"
        ],
        "notes": "",
        "id": "d0a93c6b1929c60161de8bf10eede0cf"
    },
    {
        "author": "屠季",
        "dynasty": "宋",
        "type": "诗",
        "rhythmic": "",
        "title": "移居甬江有感  其二",
        "preface": "",
        "paragraphs": [
            "车马长云寂，逍遥意亦嘉。",
            "水田殊不恶，茅屋讵堪嗟。",
            "故土含情远，荒村入望赊。",
            "何由慰旅泊，耕殖毕生涯。"
        ],
        "notes": "",
        "id": "86e198919f81a57d48e49e6b9588847c"
    }
]