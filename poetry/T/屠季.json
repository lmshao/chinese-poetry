[
    {
        "author": "屠季",
        "dynasty": "宋",
        "type": "诗",
        "rhythmic": "",
        "title": "移居甬江有感  其一",
        "preface": "",
        "paragraphs": [
            "卜宅傍江隈，幽闲绝点埃。",
            "青山排闼入，碧水绕篱回。",
            "孤况依归鸟，愁怀对酒杯。",
            "百年堪一笑，未死已心灰。"
        ],
        "notes": "",
        "id": "61be44f399179d2aa2ad182521de1562"
    },
    {
        "author": "屠季",
        "dynasty": "宋",
        "type": "诗",
        "rhythmic": "",
        "title": "移居甬江有感  其二",
        "preface": "",
        "paragraphs": [
            "车马长云寂，逍遥意亦嘉。",
            "水田殊不恶，茅屋讵堪嗟。",
            "故土含情远，荒村入望赊。",
            "何由慰旅泊，耕殖毕生涯。"
        ],
        "notes": "",
        "id": "852fdf4b5b6157d4963796a374a9cba4"
    }
]