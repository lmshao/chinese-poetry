[
    {
        "author": "唐暄",
        "dynasty": "唐",
        "type": "诗",
        "rhythmic": "",
        "title": "还渭南感旧二首 一",
        "preface": "",
        "paragraphs": [
            "寝室悲长簟，妆楼泣镜台。",
            "独悲桃李节，不共一时开。",
            "魂兮若有感，髣髴梦中来。"
        ],
        "notes": "",
        "id": "8de2738a23a75c55b9611a38ae1366f5"
    },
    {
        "author": "唐暄",
        "dynasty": "唐",
        "type": "诗",
        "rhythmic": "",
        "title": "还渭南感旧二首 二",
        "preface": "",
        "paragraphs": [
            "常时华室静，笑语度更筹。",
            "恍惚人事改，冥漠委荒丘。",
            "阳原叹薤露，阴壑悼藏舟。",
            "清夜妆台月，空想画眉愁。"
        ],
        "notes": "",
        "id": "56a230e7d6f75ec072e84268a166ae67"
    },
    {
        "author": "唐暄",
        "dynasty": "唐",
        "type": "诗",
        "rhythmic": "",
        "title": "赠亡妻张氏",
        "preface": "",
        "paragraphs": [
            "峄阳桐半死，延津劒一沈。",
            "如何宿昔内，空负百年心。"
        ],
        "notes": "",
        "id": "db60d88aebb2feff99a07d152ef3c549"
    }
]