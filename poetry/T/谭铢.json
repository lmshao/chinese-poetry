[
    {
        "author": "谭铢",
        "dynasty": "唐",
        "type": "诗",
        "rhythmic": "",
        "title": "题九华山",
        "preface": "",
        "paragraphs": [
            "忆闻九华山，尚在童稚年。",
            "浮沈任名路，窥仰会无缘。",
            "罢职池阳时，复遭迎送牵。",
            "因兹契诚愿，瞩望枕席前。",
            "况值春正浓，气色无不全。",
            "或如碧玉静，或似青霭鲜。",
            "或接白云堆，或暎红霞天。",
            "呈姿既不一，变态何啻千。",
            "巍峩本无动，崇峻性岂偏。",
            "外景自隐隐，潜虚固幽玄。",
            "我来暗凝情，务道志更坚。",
            "色与山异性，性并山亦然。",
            "境变山不动，性存形自迁。",
            "自迁不阻俗，自定不失贤。",
            "浮华与朱紫，安可迷心田。"
        ],
        "notes": "",
        "id": "a33a17f1e338b7e7142441c37784ab98"
    },
    {
        "author": "谭铢",
        "dynasty": "唐",
        "type": "诗",
        "rhythmic": "",
        "title": "真娘墓",
        "preface": "",
        "paragraphs": [
            "武丘山下冢累累，松柏萧条尽可悲。",
            "何事世人偏重色，真娘墓上独题诗。"
        ],
        "notes": "",
        "id": "4675212323bf07eb5576b8b7d60ce097"
    }
]