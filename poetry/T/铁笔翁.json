[
    {
        "author": "铁笔翁",
        "dynasty": "宋",
        "type": "词",
        "rhythmic": "庆长春・念奴娇",
        "title": "",
        "preface": "",
        "paragraphs": [
            "有洒如渑，便开怀痛饮，我歌君拍。",
            "世事轮云都莫问，只要颜红鬓黑。",
            "鹂燕风清，鸳鸯水暖，打当生申节。",
            "薰风来也，几人感戴翁德。",
            "好是驾海胸襟，屠龙手段，一笑乾坤窄。",
            "门外尘涛三百尺，不博剡溪一雪。",
            "绿幕红围，妙歌细舞，且醉三千客。",
            "问翁年纪，广成千有二百。"
        ],
        "notes": "",
        "id": "70a18bf0c9e065ed986e925964f972b6"
    }
]