[
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "荅夫诗二首 一",
        "preface": "",
        "paragraphs": [
            "不分殊幽显，那堪异古今。",
            "阴阳徒自隔，聚散两难心。"
        ],
        "notes": "",
        "id": "8cef4a045690008f6aabc06da5677257"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "荅夫诗二首 二",
        "preface": "",
        "paragraphs": [
            "兰阶兔月斜，银烛半含花。",
            "自怜长夜客，泉路以为家。"
        ],
        "notes": "",
        "id": "c399fcfbd8480ee470ca170b56c29ad5"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "唐晅悼妻诗 一",
        "preface": "",
        "paragraphs": [
            "寝室悲长簟，妆楼泣镜台。",
            "独悲桃李节，不共夜泉开。",
            "魂兮若有感，髣髴梦中来。"
        ],
        "notes": "",
        "id": "d372ff31e010038d709ab66346551034"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "唐晅悼妻诗 二",
        "preface": "",
        "paragraphs": [
            "常时华堂静，笑语度更筹。",
            "恍惚人事改，冥寞委荒丘。",
            "阳原歌薤露，阴壑惜藏舟。",
            "清夜妆台月，空想画眉愁。"
        ],
        "notes": "",
        "id": "2cd1ca9cb1d4e8b0467ea91bf5ecfe9f"
    },
    {
        "author": "唐晅妻张氏",
        "dynasty": "唐",
        "type": "诗",
        "rhythmic": "",
        "title": "赠妻诗",
        "preface": "",
        "paragraphs": [
            "峄阳桐半死，延津劒一沈。",
            "如何宿昔内，空负百年心。"
        ],
        "notes": "",
        "id": "4639dd2412f8ec8a8aa6b4ad3eb968f7"
    }
]