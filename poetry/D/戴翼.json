[
    {
        "author": "戴翼",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "骚客辞眠肠正苦，睡魔退听骨先寒。",
            "未堪入餠供龙焙，且遣一旗登虎坛。"
        ],
        "notes": "",
        "id": "4fa6330752165993901e198c194c8594"
    },
    {
        "author": "戴翼",
        "dynasty": "宋",
        "type": "诗",
        "rhythmic": "",
        "title": "棋  其一",
        "preface": "",
        "paragraphs": [
            "休将斤斧向般挥，杀处谁知有活机。",
            "我且双关聊自固，君无一眼漫相围。",
            "只能暗里龟头缩，怎识伊边虎口危。",
            "莫向人前夸己会，降旗几度送君归。"
        ],
        "notes": "",
        "id": "0451afb9378336cb5d5b4b1ac893f1c8"
    },
    {
        "author": "戴翼",
        "dynasty": "宋",
        "type": "诗",
        "rhythmic": "",
        "title": "棋  其二",
        "preface": "",
        "paragraphs": [
            "部曲纵横听指挥，元来棋算即兵机。",
            "双关似铁吴坚壁，一著还魂汉解围。",
            "中垒占形包两陕，边隅拓土卷三危。",
            "一枰未罢兵书至，战退苻秦奏凯归。"
        ],
        "notes": "",
        "id": "e64bf11983ab56a0a30fd57cceb2ebc2"
    },
    {
        "author": "戴翼",
        "dynasty": "宋",
        "type": "诗",
        "rhythmic": "",
        "title": "赠星术黄太史",
        "preface": "",
        "paragraphs": [
            "粤从太极生两仪，大明生东月生西。",
            "煌煌两日照今古，一昼一夜分主之。",
            "人具阴阳中造化，亦系日月之所舍。",
            "在日为命月为身，所主各随其昼夜。",
            "此数定不差毫毛，惜哉庸术其传讹。",
            "谈命以日不及月，日本昱昼如夜何。",
            "甘石不作今已矣，星学之精其能几。",
            "掌中日月分旦昏，独有黄生精算尔。",
            "黄生算到毫杪处，吉凶定如鼓应桴。",
            "奇哉此术真神秘，世人不知反为异。",
            "俗流何可轻与谈，吾有颍滨月轩记。"
        ],
        "notes": "",
        "id": "3b86655c21fbd85bd15aca0dc9f62f0e"
    },
    {
        "author": "戴翼",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "渤海卖刀剑，河汉洗戎兵。",
            "千金六月一雨，万陇稼云横。",
            "时节可人如许，天意开祥有在，申月岳生申。",
            "五百岁初度，千万户欢声。",
            "栋梁材，霖雨手，庙堂身。",
            "日边褒玺已到，岂久试鱼城。",
            "快上承明步武，展尽玉堂事业，再使旧毡青。",
            "公寿更天远，鼻祖等长生。"
        ],
        "notes": "",
        "id": "75fd3129e46b6028ace0c5a4f2bcf9dc"
    },
    {
        "author": "戴翼",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "嵩岳周王佐，昴宿汉宗臣。",
            "从来间世英杰，出则致升平。",
            "况我皇华直指，元是福星出现，来此活生灵。",
            "五百岁初度，十一郡欢忻。",
            "挽西江，苏涸辙，洗尘埃。",
            "笑谈顷刻间宜，宇宙变为春。",
            "泽满赣川无限，福与崆峒齐耸，颂咏几多人。",
            "潋滟一卮寿，愿早秉洪钧。"
        ],
        "notes": "",
        "id": "c0d35bbb22f0b038bf583e5ccb6e61fa"
    }
]