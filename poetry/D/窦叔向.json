[
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "寒食日恩赐火",
        "preface": "",
        "paragraphs": [
            "恩光及小臣，华烛忽惊春。",
            "电影随中使，星辉拂路人。",
            "幸因榆柳暖，一照草茅贫。"
        ],
        "notes": "",
        "id": "db99efb115248704d8fa779f6b699fe8"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "端午日恩赐百索",
        "preface": "",
        "paragraphs": [
            "仙宫长命缕，端午降殊私。",
            "事盛蛟龙见，恩深犬马知。",
            "余生傥可续，终冀荅明时。"
        ],
        "notes": "",
        "id": "56663b13af27f1eebed5ec6702c19e50"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "贞懿皇后挽歌三首 一",
        "preface": "",
        "paragraphs": [
            "二陵恭妇道，六寝盛皇情。",
            "礼逊生前贵，恩追殁后荣。",
            "幼王亲捧土，爱女复连茔。",
            "东望长如在，谁云向玉京。"
        ],
        "notes": "",
        "id": "8d4d9d1f05827864781e1e26b6cea11c"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "贞懿皇后挽歌三首 二",
        "preface": "",
        "paragraphs": [
            "后庭攀画柳，上陌咽清笳。",
            "命妇羞苹叶，都人插柰花。",
            "寿宫星月异，仙路往来赊。",
            "纵有迎仙术，终悲隔绛纱。"
        ],
        "notes": "",
        "id": "3b63daab4c4819d070e5f2b965f2d3c0"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "秋砧送邑大夫",
        "preface": "",
        "paragraphs": [
            "断续长门下，清泠逆旅秋。",
            "征夫应待信，寒女不胜愁。",
            "带月飞城上，因风散陌头。",
            "离居偏入听，况复送归舟。"
        ],
        "notes": "",
        "id": "c645f4d48b7c4f6ae628b8dee5e5fc3d"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "过担石湖",
        "preface": "",
        "paragraphs": [
            "晓发渔门戍，晴看担石湖。",
            "日衔高浪出，天入四空无。",
            "尺寸分洲岛，纤毫指舳舻。",
            "渺然从此去，谁念客帆孤。"
        ],
        "notes": "",
        "id": "70a90cdd70da1a32c8d11bef4da72a67"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "春日早朝应制",
        "preface": "",
        "paragraphs": [
            "紫殿俯千官，春松应合欢。",
            "御炉香焰暖，驰道玉声寒。",
            "乳燕翻珠缀，祥乌集露盘。",
            "宫花一万树，不敢举头看。"
        ],
        "notes": "",
        "id": "73ab5c14b85363dab8f7dca7f1ba874d"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "酬李袁州嘉祐",
        "preface": "",
        "paragraphs": [
            "少年轻会复轻离，老大开心总是悲。",
            "强说前程聊自慰，未知携手定何时。",
            "公才屈指登黄阁，匪服胡颜上赤墀。",
            "想到长安诵佳句，满朝谁不念琼枝。"
        ],
        "notes": "",
        "id": "f4f38ba3395854ccba3d7c2931ec2da3"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "夏夜宿表兄话旧",
        "preface": "",
        "paragraphs": [
            "夜合花开香满庭，夜深微雨醉初醒。",
            "远书珍重何曾达，旧事凄凉不可听。",
            "去日儿童皆长大，昔年亲友半凋零。",
            "明朝又是孤舟别，愁见河桥酒幔青。"
        ],
        "notes": "",
        "id": "81a5980df499c4b3a76a5be2ac8493b3"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "禁兵环素帟，宫女哭寒云。"
        ],
        "notes": "",
        "id": "9923600559fc3a29f2a65d7d1d5b2c1a"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "青阳馆望九子山",
        "preface": "",
        "paragraphs": [
            "苍翠岧峣上碧天，九峰遥落县门前。",
            "毫芒映日千重树，涓滴垂空万丈泉。",
            "武帝南游曾驻跸，始皇东幸亦祈年。",
            "云祠绝迹终难访，唯有猨声到客边。"
        ],
        "notes": "",
        "id": "b9c6951f958f06d40622d550c02af142"
    },
    {
        "author": "窦叔向",
        "dynasty": "唐",
        "type": "诗",
        "rhythmic": "",
        "title": "酬张二十员外（《全唐诗》二四二张继《江上送客游庐山》诗后）",
        "preface": "",
        "paragraphs": [
            "空（此诗原缺出处，应出《文苑英华》卷二四三，题作《酬张二十员外前成长子博士叔向》，署「张继」，《全唐诗》据以收于张继名下，岑仲勉《唐人行第录》考证此应为窦叔向诗，张二十即张继。",
            "此诗题应作《酬张二十员外》，「前国子博士叔向」为附收入张作时之署名。",
            "后人不明唐集附收之例，因误作张诗。",
            "）。"
        ],
        "notes": "",
        "id": "5e1edad45d84c196e92a1b836ca9da99"
    }
]