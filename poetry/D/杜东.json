[
    {
        "author": "杜东",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "远岫依依落照，平林隠隠疏钟。",
            "独跨蹇馿归去，梅花一笑相逢。"
        ],
        "notes": "",
        "id": "1436287c16cba195758307a40a2b7c28"
    },
    {
        "author": "杜东",
        "dynasty": "宋",
        "type": "诗",
        "rhythmic": "",
        "title": "绿珠",
        "preface": "",
        "paragraphs": [
            "以色危身岂不知，甘心死别不生离。",
            "楼前甲士纷如雪，正是花飞玉碎时。"
        ],
        "notes": "",
        "id": "20858d4df99800446a40bfcb40e569b9"
    },
    {
        "author": "杜东",
        "dynasty": "宋",
        "type": "诗",
        "rhythmic": "",
        "title": "平山堂",
        "preface": "",
        "paragraphs": [
            "平山堂下水云重，孤笛凄凉淡月中。",
            "不见龙蛇飞素壁，只余狐兔戍离宫。",
            "仙翁已逐风流尽，世事俱随梦幻空。",
            "广武无人同此意，慨然止有泪临风。"
        ],
        "notes": "",
        "id": "65fdcf70e23c59beab36d76930c8df1a"
    },
    {
        "author": "杜东",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "生申华席。",
            "便占却新春，前头五日。",
            "椒颂梅英，金幡彩缕，好个早春天色。",
            "使君以仁得寿，和气融春无极。",
            "人总道，是阳春有脚，恩浮南国。",
            "应看，丹诏下，昨夜天边，初报春消息。",
            "日转黄麾，风生绛伞，春殿龙颜咫尺。",
            "共庆一堂嘉会，万宇同沾春泽。",
            "祝眉寿，便从今细数，好春千亿。"
        ],
        "notes": "",
        "id": "73dc70faeaf57ca18ab2bd90672fe7b6"
    }
]