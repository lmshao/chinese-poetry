[
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "相和歌辞 王昭君",
        "preface": "",
        "paragraphs": [
            "琵琶马上弹，行路曲中难。",
            "汉月正南远，燕山直北寒。",
            "髻鬟风拂散，眉黛雪沾残。",
            "斟酌红颜尽，何劳镜里看。"
        ],
        "notes": "",
        "id": "aea36a2ebf5c022d35d6fa2db9867042"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "相和歌辞 三妇艳诗",
        "preface": "",
        "paragraphs": [
            "大妇裁纨素，中妇弄明珰。",
            "小妇多姿态，登楼红粉妆。",
            "丈人且安坐，初日渐流光。"
        ],
        "notes": "",
        "id": "9d1c3217802f9a6098938f7628924034"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "三妇艳",
        "preface": "",
        "paragraphs": [
            "大妇裁纨素，中妇弄明珰。",
            "小妇多姿态，登楼红粉妆。",
            "丈人且安坐，初日渐流光。"
        ],
        "notes": "",
        "id": "9d1c3217802f9a6098938f7628924034"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "野郊怆新别，河桥非旧饯。",
            "惨日映峰沈，愁云随盖转。",
            "哀笳时断续，悲旌乍舒卷。",
            "望望情何极，浪浪泪空泫。",
            "无复昔时人，芳春共谁遣。"
        ],
        "notes": "",
        "id": "8e4a535b2caad5e8918de99fdc7e96c4"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "守岁二首 一",
        "preface": "",
        "paragraphs": [
            "暮景斜芳殿，年华丽绮宫。",
            "寒辞去冬雪，暖带入春风。",
            "阶馥舒梅素，盘花卷烛红。",
            "共欢新故岁，迎送一宵中。"
        ],
        "notes": "",
        "id": "d8529bfca474e0ba327c7788996cb104"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "守岁二首 二",
        "preface": "",
        "paragraphs": [
            "岁阴穷暮纪，献节启新芳。",
            "冬尽今宵促，年开明日长。",
            "冰销出镜水，梅散入风香。",
            "对此欢终宴，倾壶待曙光。"
        ],
        "notes": "",
        "id": "7b8ce858f5e8661f4a57b39b450a9bb8"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "昭君怨二首 一",
        "preface": "",
        "paragraphs": [
            "新年犹尚小，那堪远聘秦。",
            "裾衫沾马汗，眉黛染胡尘。",
            "举眼无相识，路逢皆异人。",
            "唯有梅将李，犹带故乡春。"
        ],
        "notes": "",
        "id": "284fb7b15ac232551c6524f083a56dce"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "昭君怨二首 二",
        "preface": "",
        "paragraphs": [
            "琵琶马上弹，行路曲中难。",
            "汉月正南远，燕山直北寒。",
            "髻鬟风拂乱，眉黛雪沾残。",
            "斟酌红颜改，徒劳握镜看。"
        ],
        "notes": "",
        "id": "aea36a2ebf5c022d35d6fa2db9867042"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏日",
        "preface": "",
        "paragraphs": [
            "沧海十枝晖，悬圃重轮庆。",
            "蕣华发晨楹，菱彩飜朝镜。",
            "忽遇惊风飘，自有浮云映。",
            "更也人皆仰，无待挥戈正。"
        ],
        "notes": "",
        "id": "616799845ad721033871edd48a25078b"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏月",
        "preface": "",
        "paragraphs": [
            "北堂未安寝，西园聊骋望。",
            "玉户照罗帏，珠轩明绮障。",
            "别客长安道，思妇高楼上。",
            "所愿君莫违，清风时可访。"
        ],
        "notes": "",
        "id": "723ff42e0c518be47280ce582f2ebaca"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏星",
        "preface": "",
        "paragraphs": [
            "历历东井舍，昭昭右掖垣。",
            "云际龙文出，池中鸟色飜。",
            "流辉下月路，坠影入河源。",
            "方知颍川集，别有太丘门。"
        ],
        "notes": "",
        "id": "4fd675499816ea919cacd69fe670c168"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏风",
        "preface": "",
        "paragraphs": [
            "萧萧度阊阖，习习下庭闱。",
            "花蝶自飘舞，兰蕙生光辉。",
            "相乌正举翼，退鹢已惊飞。",
            "方从列子御，更逐浮云归。"
        ],
        "notes": "",
        "id": "e73ca33f6f0ea624d221119ca15d4129"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏云",
        "preface": "",
        "paragraphs": [
            "帝乡白云起，飞盖上天衢。",
            "带月绮罗映，从风枝叶敷。",
            "参差过层阁，倏忽下苍梧。",
            "因风望既远，安得久踟蹰。"
        ],
        "notes": "",
        "id": "a975131bed313d7bb5f98ecda5753586"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏雪",
        "preface": "",
        "paragraphs": [
            "天山飞雪度，言是落花朝。",
            "惜哉不我与，萧索从风飘。",
            "鲜洁凌纨素，纷糅下枝条。",
            "良时竟何在，坐见容华销。"
        ],
        "notes": "",
        "id": "d315094266ea1f252de342612d929ae5"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏露",
        "preface": "",
        "paragraphs": [
            "夜色凝仙掌，晨甘下帝庭。",
            "不觉九秋至，远向三危零。",
            "芦渚花初白，葵园叶尚青。",
            "晞阳一洒惠，方愿益沧溟。"
        ],
        "notes": "",
        "id": "bbc6f7f10a08a9494dc6de1d7bcff995"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏雾",
        "preface": "",
        "paragraphs": [
            "苍山寂已暮，翠观黯将沈。",
            "终南晨豹隐，巫峡夜猿吟。",
            "天寒气不歇，景晦色方深。",
            "待访公超市，将予赴华阴。"
        ],
        "notes": "",
        "id": "5739121ebff8ae2cba0049bf7aeba7f9"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏虹",
        "preface": "",
        "paragraphs": [
            "春暮萍生早，日落雨飞余。",
            "横彩分长汉，倒色媚清渠。",
            "梁前朝影出，桥上晚光舒。",
            "愿逐旌旗转，飘飘侍直庐。"
        ],
        "notes": "",
        "id": "aa496702fa8c39a864b22b1e1ab7c70f"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏桃",
        "preface": "",
        "paragraphs": [
            "禁苑春光丽，花蹊几树装。",
            "缀条深浅色，点露参差光。",
            "向日分千笑，迎风共一香。",
            "如何仙岭侧，独秀隐遥芳。"
        ],
        "notes": "",
        "id": "0e5e476046d71175a496957ea36b236b"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏李",
        "preface": "",
        "paragraphs": [
            "盘根植瀛渚，交干横倚天。",
            "舒华光四海，卷叶荫山川。"
        ],
        "notes": "",
        "id": "151ef79615f4d7cf2cc1d7873d9ed822"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏弓",
        "preface": "",
        "paragraphs": [
            "上弦明月半，激箭流星远。",
            "落雁带书惊，啼猿映枝转。"
        ],
        "notes": "",
        "id": "0d961e559924b9865c7a321069caedac"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "咏琵琶",
        "preface": "",
        "paragraphs": [
            "半月无双影，金花有四时。",
            "摧藏千里态，掩抑几重悲。",
            "促节萦红袖，清音满翠帷。",
            "驶弹风响急，缓曲钏声迟。",
            "空余关陇恨，因此代相思。"
        ],
        "notes": "",
        "id": "0e67c2fcc192c1a4fece6c211ce75884"
    },
    {
        "author": "董思恭",
        "dynasty": "唐",
        "type": "诗",
        "rhythmic": "",
        "title": "春日代情人",
        "preface": "",
        "paragraphs": [
            "昔日管弦调，将人舞细腰。",
            "悬知今日恨，谁分昔时娇。",
            "弃妾频登陇，从军几度辽？",
            "可怜香草夜，空见落花朝。",
            "泪滴珠难尽，容残玉易销。",
            "偿随明月去，（「偿」，赵遂之云当作「傥」。",
            "）莫道梦魂遥。",
            "（《永乐大典》三○○五人字韵引《玉台后咏》）。"
        ],
        "notes": "",
        "id": "7df4cdaf6f1e89b1410d9e9801181c35"
    }
]