[
    {
        "author": "杜濬之",
        "dynasty": "宋",
        "type": "诗",
        "rhythmic": "",
        "title": "示故人",
        "preface": "",
        "paragraphs": [
            "在家同匏系，游子似箨飞。",
            "昔分参与商，今作埙与箎。",
            "感子意气殊，顾我齿发非。",
            "茅屋正萧萧，野花亦离离。",
            "无酒水可饮，无饭黍可炊。",
            "杲杲看朝阳，连连弄夕晖。",
            "男儿重交好，雪霜以为期。"
        ],
        "notes": "",
        "id": "765c33400fec1135cda60176ccd6ae30"
    },
    {
        "author": "杜濬之",
        "dynasty": "宋",
        "type": "诗",
        "rhythmic": "",
        "title": "述志",
        "preface": "",
        "paragraphs": [
            "宁往百里步，曲木不可息。",
            "宁忍三日饥，邪蒿不可食。",
            "虽云食息顷，便分淑与慝。",
            "志士当暮年，闻道转历历。",
            "要使此一身，如琢复如涤。",
            "整冠与纳履，微嫌费疏剔。",
            "未若瓜李地，绝不见吾迹。"
        ],
        "notes": "",
        "id": "b82c3918b4f2e6df937af30ab35d3297"
    },
    {
        "author": "杜濬之",
        "dynasty": "宋",
        "type": "诗",
        "rhythmic": "",
        "title": "书警",
        "preface": "",
        "paragraphs": [
            "食李弗嫌苦，食梅弗嫌酸。",
            "不为身所累，且从心所安。",
            "吾分固云薄，吾志亦非单。",
            "静看如山祸，差之一念闲。",
            "所得甚眇眇，所丧已漫漫。",
            "百年修不足，一朝容易残。",
            "虽处四壁立，如享万锺宽。",
            "静坐明月窟，濯足清风滩。"
        ],
        "notes": "",
        "id": "1f3dda45f5781df002f1b1885056a896"
    }
]