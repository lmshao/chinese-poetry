[
    {
        "author": "戴木",
        "dynasty": "宋",
        "type": "诗",
        "rhythmic": "",
        "title": "贺杜清献入相  其一",
        "preface": "",
        "paragraphs": [
            "玉陛传呼宰相来，欢腾海内翕如雷。",
            "律身清介祁公操，佐主谋谟如晦才。",
            "梦弼已知符众望，生贤益信应三台。",
            "从容宰席调天纪，协气从头徧九垓。"
        ],
        "notes": "",
        "id": "ca24aa62c7c047d9a764fac30bd43d7a"
    },
    {
        "author": "戴木",
        "dynasty": "宋",
        "type": "诗",
        "rhythmic": "",
        "title": "贺杜清献入相  其二",
        "preface": "",
        "paragraphs": [
            "相公出处系安危，当务何先谅熟思。",
            "守令近民须选择，𪫺壬蠹国亟芟夷。",
            "精搜边面三军帅，早建皇储万世基。",
            "纳诲进贤尤素志，伫看经济大猷为。"
        ],
        "notes": "",
        "id": "283fb315717a8c19a33995c510685b27"
    }
]