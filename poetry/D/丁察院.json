[
    {
        "author": "丁察院",
        "dynasty": "宋",
        "type": "词",
        "rhythmic": "万年欢",
        "title": "",
        "preface": "",
        "paragraphs": [
            "葛井丹明，西来金母，霓旌云旆。",
            "移下瑶池，竹外一壶秋水。",
            "菊□香留宿醉。",
            "看后夜、冰轮满桂。",
            "貂蝉映、虹玉称觞，遂初堂上佳会。",
            "娇孙彩衣聚戏。",
            "指明年八十，儿额先记。",
            "要比庄椿，八数更加千倍。",
            "好是皇恩锡类。",
            "许东殿、首舆扶至。",
            "君臣庆、齐侍慈颜，万年欢对尧世。"
        ],
        "notes": "",
        "id": "61cb8e83ed075ba14c6813f62b28f109"
    }
]