[
    {
        "author": "戴司颜",
        "dynasty": "唐",
        "type": "诗",
        "rhythmic": "",
        "title": "江上雨",
        "preface": "",
        "paragraphs": [
            "非不欲前去，此情非自由。",
            "星辰照何处，风雨送凉秋。",
            "寒锁空江梦，声随黄叶愁。",
            "萧萧犹未已，早晚去苹洲。"
        ],
        "notes": "",
        "id": "9b781a30710f1130234a7cc417f31adb"
    },
    {
        "author": "戴司颜",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "空迹昼苍茫，沙腥古战场。",
            "逢春多霰雪，生计在牛羊。",
            "冷角吹乡泪，干榆落梦床。",
            "从来山水客，谁谓到渔阳。"
        ],
        "notes": "",
        "id": "ae02191d4a1f64ab6fead5eca5f3e4ba"
    },
    {
        "author": "戴司颜",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "远来朝凤阙，归去恋元侯。"
        ],
        "notes": "",
        "id": "c5a5951df99790eaf2368f74db08a2d9"
    }
]