[
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 桃花峰",
        "preface": "",
        "paragraphs": [
            "刘阮辞世尘，桃花谁复主。",
            "无计𣨼春风，一夜零红雨。"
        ],
        "notes": "",
        "id": "bfc0c33101243825c2cc862a9dbc1a75"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 石床峰",
        "preface": "",
        "paragraphs": [
            "原非人力建，造化琢磨成。",
            "一枕游仙梦，蟾波白昼生。"
        ],
        "notes": "",
        "id": "7257c4e701f637b130763e3243adcfd2"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 祥符寺",
        "preface": "",
        "paragraphs": [
            "云水最饶处，轮蹄无到时。",
            "夜蟾生佛面，春雪印僧眉。"
        ],
        "notes": "",
        "id": "342b0edfdf4967f80a5d70e690f2dadf"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 石门峰",
        "preface": "",
        "paragraphs": [
            "暮云无意锁，春草岂能关。",
            "何事栖霞客，从兹去不还。"
        ],
        "notes": "",
        "id": "3682e8ad16a1f857d2b406aeb2254073"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 丹霞峰",
        "preface": "",
        "paragraphs": [
            "绮段堆青壁，点缀秋颜色。",
            "几使晓来风，纵横裁不得。"
        ],
        "notes": "",
        "id": "28591bcf9e0531613faff90c29262754"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 滴水岩",
        "preface": "",
        "paragraphs": [
            "石壁碎寒流，行人暮已愁。",
            "更倾风月耳，无水不生秋。"
        ],
        "notes": "",
        "id": "0822297eb7f9a8ad493748b521dc8f83"
    },
    {
        "author": "邓宗度",
        "dynasty": "宋",
        "type": "诗",
        "rhythmic": "",
        "title": "黄山杂咏 苍豹",
        "preface": "",
        "paragraphs": [
            "却隠他山雾，来眠此洞云。",
            "区区麛鹿辈，战栗敢子群。"
        ],
        "notes": "",
        "id": "d97d85bb3a043cf047da64549878a2de"
    }
]