[
    {
        "author": "独孤均",
        "dynasty": "唐",
        "type": "诗",
        "rhythmic": "",
        "title": "题莲花洞",
        "preface": "",
        "paragraphs": [
            "路回千曲绕芝田，羽客相擕访谪仙。",
            "石窦嵌空惟有迹，灵龛隐轸莫知年。",
            "来居洞里长无死，不出人间自有天。",
            "更欲不眠吟至晓，恐惊龙动起愁烟。"
        ],
        "notes": "",
        "id": "4aac6b7169001056fd28dfbac97b85cf"
    },
    {
        "author": "独孤均",
        "dynasty": "唐",
        "type": "诗",
        "rhythmic": "",
        "title": "题含虚洞二首 一",
        "preface": "",
        "paragraphs": [
            "高树猿啼乱水声，寻幽不觉洞中行。",
            "骊龙宿处云常暗，羽客归时路自明。",
            "别后已迷舟灶火，回来犹认玉童名。",
            "从今已去朝金阙，便隔人间五百生。"
        ],
        "notes": "",
        "id": "7baebbac74b519da52f0b67b693a8723"
    },
    {
        "author": "独孤均",
        "dynasty": "唐",
        "type": "诗",
        "rhythmic": "",
        "title": "题含虚洞二首 二",
        "preface": "",
        "paragraphs": [
            "扪萝攀蹬步欹危，历览幽岩骇怪奇。",
            "泉石膏肓传亦久，神仙窟宅到何迟。",
            "真人鹿引非无路，洞府龙升自有时。",
            "但觉尘缘挹绝景，踌躇落笔媿题诗。",
            "（以上《康熙徽州府志》二《婺源·山川》）（〖1〗光绪《婺源县志》卷六十二作独孤筠。",
            "）。"
        ],
        "notes": "",
        "id": "fe234f0d4675feefb9f5466614ba4001"
    }
]