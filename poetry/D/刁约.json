[
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "春集东园赋得翠字",
        "preface": "",
        "paragraphs": [
            "托载东城隅，选胜名园地。",
            "不问主人来，聊适寻春意。",
            "簪花照席光，藉草连袍翠。",
            "烟霏远树迷，风腊繁英坠。",
            "促行潋滟觞，少驻雍容骑。",
            "四者信难并，安敢辞沉醉。"
        ],
        "notes": "",
        "id": "b926e8bc12c6a527283ba44ff73ac316"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "使契丹戏作",
        "preface": "",
        "paragraphs": [
            "押燕移离毕，看房贺跋支。",
            "饯行三匹裂，密赐十貔貍。"
        ],
        "notes": "",
        "id": "50066a387562cadeefadedf73c3793fd"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "游五泄山",
        "preface": "",
        "paragraphs": [
            "西源穷尽到东源，直注层崖五磴泉。",
            "真境无繇追汗漫，胜游聊得弄潺湲。",
            "风生虎啸层岩底，月上猿啼古木巓。",
            "祇待归休林下去，来同灵默此安禅。"
        ],
        "notes": "",
        "id": "e85d91250ea9935d2fe64efc93971984"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "过渔浦作",
        "preface": "",
        "paragraphs": [
            "一水相望越与杭，渡头人物见微茫。",
            "翩翩商楫来谿口，隐隐耕犁入富阳。",
            "市肆凋疏随浦尽，山峰重叠傍江长。",
            "民瞻熊轾咸相谓，太守经行此未尝。"
        ],
        "notes": "",
        "id": "29f7871aa4ca619cef7b65da35cd17d2"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "过溪口广慈院",
        "preface": "",
        "paragraphs": [
            "赏徧林泉去未能，却来溪口访岩僧。",
            "为观远景尤奇处，更陟危亭最上层。",
            "云吐前峰疑霈雨，泉飞别涧旋凝冰。",
            "陋容憔悴烦躬笔，待结钱唐九老朋。"
        ],
        "notes": "",
        "id": "6de1373af2f4b47c0dab51ce001798aa"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "方氏清芬阁",
        "preface": "",
        "paragraphs": [
            "自别高居二纪余，今朝重到懒踟蹰。",
            "山川胜景依然在，屈指交亲一半无。"
        ],
        "notes": "",
        "id": "0b16657f1e98636e5bd887ab231129c5"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "严陵山",
        "preface": "",
        "paragraphs": [
            "一染浮名十五春，强随时态役天真。",
            "何年卜筑兹山下，却笑区区世路人。"
        ],
        "notes": "",
        "id": "f53cde171af9d337de8fdae569289fe5"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "京洛风尘弊客裾，故山归去有精庐。",
            "缀盂应供王城久，镂管赓吟友社余。",
            "衲拥兰芽新赐服，帙收贝叶旧翻书。",
            "萧然壁观芝岩上，从此身名与世疏。"
        ],
        "notes": "",
        "id": "5f053884a26e156073588e0e98442c10"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "如归亭",
        "preface": "",
        "paragraphs": [
            "松陵江上峻裁基，危岫前瞻小四围。",
            "张翰鲈鱼闲适兴，庄周鸥鸟尽忘机。",
            "簷牙高啄千家绕，舟尾相衔数桨飞。",
            "倦客登临聊永日，豁开杂思信如归。"
        ],
        "notes": "",
        "id": "5c147eefc099b1d80b8f81b6aa3e9e03"
    }
]