[
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "春集东园赋得翠字",
        "preface": "",
        "paragraphs": [
            "托载东城隅，选胜名园地。",
            "不问主人来，聊适寻春意。",
            "簪花照席光，藉草连袍翠。",
            "烟霏远树迷，风腊繁英坠。",
            "促行潋滟觞，少驻雍容骑。",
            "四者信难并，安敢辞沉醉。"
        ],
        "notes": "",
        "id": "604035cd99bc1b37cfb1c256bc6c4870"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "使契丹戏作",
        "preface": "",
        "paragraphs": [
            "押燕移离毕，看房贺跋支。",
            "饯行三匹裂，密赐十貔貍。"
        ],
        "notes": "",
        "id": "6388056d323c1a7ff7da0915c5ef9e17"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "游五泄山",
        "preface": "",
        "paragraphs": [
            "西源穷尽到东源，直注层崖五磴泉。",
            "真境无繇追汗漫，胜游聊得弄潺湲。",
            "风生虎啸层岩底，月上猿啼古木巓。",
            "祇待归休林下去，来同灵默此安禅。"
        ],
        "notes": "",
        "id": "f133b41acda45761236198a9fda9c682"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "过渔浦作",
        "preface": "",
        "paragraphs": [
            "一水相望越与杭，渡头人物见微茫。",
            "翩翩商楫来谿口，隐隐耕犁入富阳。",
            "市肆凋疏随浦尽，山峰重叠傍江长。",
            "民瞻熊轾咸相谓，太守经行此未尝。"
        ],
        "notes": "",
        "id": "d064f44338fcf941cdc633240dd8c0aa"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "过溪口广慈院",
        "preface": "",
        "paragraphs": [
            "赏徧林泉去未能，却来溪口访岩僧。",
            "为观远景尤奇处，更陟危亭最上层。",
            "云吐前峰疑霈雨，泉飞别涧旋凝冰。",
            "陋容憔悴烦躬笔，待结钱唐九老朋。"
        ],
        "notes": "",
        "id": "199e74e794c7a77a84a5529796fec582"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "方氏清芬阁",
        "preface": "",
        "paragraphs": [
            "自别高居二纪余，今朝重到懒踟蹰。",
            "山川胜景依然在，屈指交亲一半无。"
        ],
        "notes": "",
        "id": "db54232be37c6bf477708f25071fd705"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "严陵山",
        "preface": "",
        "paragraphs": [
            "一染浮名十五春，强随时态役天真。",
            "何年卜筑兹山下，却笑区区世路人。"
        ],
        "notes": "",
        "id": "a119c0d390c4de424234d54c77f37796"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "京洛风尘弊客裾，故山归去有精庐。",
            "缀盂应供王城久，镂管赓吟友社余。",
            "衲拥兰芽新赐服，帙收贝叶旧翻书。",
            "萧然壁观芝岩上，从此身名与世疏。"
        ],
        "notes": "",
        "id": "e37dfdbc178514436382d005e9ddf506"
    },
    {
        "author": "刁约",
        "dynasty": "宋",
        "type": "诗",
        "rhythmic": "",
        "title": "如归亭",
        "preface": "",
        "paragraphs": [
            "松陵江上峻裁基，危岫前瞻小四围。",
            "张翰鲈鱼闲适兴，庄周鸥鸟尽忘机。",
            "簷牙高啄千家绕，舟尾相衔数桨飞。",
            "倦客登临聊永日，豁开杂思信如归。"
        ],
        "notes": "",
        "id": "64c121ff1095eed13262d3014a94f0f4"
    }
]