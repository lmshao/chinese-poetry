[
    {
        "author": "丁几仲",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "喜溢蟾宫梦。",
            "起推衣、平章宝桂，湿鸦飞动。",
            "果报佳音传络秀，丹穴雏生彩凤。",
            "想孔释、亲来抱送。",
            "不羡徐卿秋水澈，试闻声、识破真英种。",
            "培杞梓，待时用。",
            "当年绛帐承新宠。",
            "问何如归来，碧荷香重。",
            "都是刘郎看承处，多少温柔从臾。",
            "会起我嘉宾钦竦。",
            "左氏公羊，从初所学，看家传、声誉今腾涌。",
            "拚醉舞，与谁共。"
        ],
        "notes": "",
        "id": "3db532d8628c4335f9152bac314a881b"
    }
]