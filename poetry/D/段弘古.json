[
    {
        "author": "段弘古",
        "dynasty": "唐",
        "type": "诗",
        "rhythmic": "",
        "title": "奉陪吕使君楼上夜看花",
        "preface": "",
        "paragraphs": [
            "城上芳园花满枝，城头太守夜看时。",
            "为报林中高举烛，感人情思欲题诗。"
        ],
        "notes": "",
        "id": "575af590cf3ba4c0ce0fa2068fac9ef8"
    },
    {
        "author": "段弘古",
        "dynasty": "唐",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "野濶平收潦水香，园林恰似郑公乡。",
            "懒云未许寒风卷，落叶从他零露伤。",
            "夜静猿声添客泪，朝闻雁字引诗狂。",
            "生涯不共秋光老，浊酒丹经一钓航。",
            "（见同治十三年刊《直隶澧州志》卷二五）。"
        ],
        "notes": "",
        "id": "d64b71a3fe6f255bf9b7e5b81dea4011"
    },
    {
        "author": "段弘古",
        "dynasty": "唐",
        "type": "诗",
        "rhythmic": "",
        "title": "孤竹",
        "preface": "",
        "paragraphs": [
            "亭亭骨屹短墙颠，摇曳空明漾素妍。",
            "带雨微添寒鹤泪，凌霜不受野云怜。",
            "老松立地同高节，芳草何心吊[谪]（滴）仙。",
            "抱此孤根滋九畹，青山一道送流泉。",
            "（见道光刊本邓显鹤辑《沅湘耆旧集》卷二）。"
        ],
        "notes": "",
        "id": "c4252511cc65adbf56c77d068a0425c8"
    }
]