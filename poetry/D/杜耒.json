[
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "寒夜",
        "preface": "",
        "paragraphs": [
            "寒夜客来茶当酒，竹炉汤沸火初红。",
            "寻常一样窗前月，才有梅花便不同。"
        ],
        "notes": "",
        "id": "836f5405d6189b9e257bc22e3c3f2b04"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "送吴太博赴莆中",
        "preface": "",
        "paragraphs": [
            "贵为五马只儒酸，都说先生大耐官。",
            "去国十年虽已久，爱君一念不曾寒。",
            "定知前辈如公少，好与今人作样看。",
            "归日不须囊薏苡，有书堪录荔堪干。"
        ],
        "notes": "",
        "id": "4300057b3adfd1ef55e5900e7c385574"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "苕溪  其一",
        "preface": "",
        "paragraphs": [
            "晚立苕溪溪上头，往来无数采菱舟。",
            "采菱归去明朝卖，安识人闻乐与愁。"
        ],
        "notes": "",
        "id": "49e81c102ff1f4b8df676f205c1559be"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "苕溪  其二",
        "preface": "",
        "paragraphs": [
            "风掠篷窗两鬓秋，生涯无岁不扁舟。",
            "吟诗本欲相消遣，及到吟成字字愁。"
        ],
        "notes": "",
        "id": "2080e3fe300f264476e5944221536a0f"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "送胡季昭窜象郡",
        "preface": "",
        "paragraphs": [
            "庐陵一小郡，百岁两胡公。",
            "论事虽小异，处心应略同。",
            "有书莫焚稿，无恨岂伤弓。",
            "病媿不远别，写诗霜月中。"
        ],
        "notes": "",
        "id": "65dcc96718c54faa8cb0b17a426b860e"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "窗间",
        "preface": "",
        "paragraphs": [
            "秋香烂熳入屏帷，金粟楼台富贵时。",
            "晓起旋收花上露，窗间闲写夜来诗。"
        ],
        "notes": "",
        "id": "776fb569cf99fe53856f52b5b944f100"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "同紫芝游西山",
        "preface": "",
        "paragraphs": [
            "几番江上凭栏久，今在西山山里行。",
            "天遣得随三客后，春来无此一朝晴。",
            "方穿藤蔓寻源去，忽见烟霏趁步生。",
            "幽鸟向人作清哢，似应知我有诗成。"
        ],
        "notes": "",
        "id": "5e095179792242a39872ad1323b393b4"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "同紫芝宿双岭",
        "preface": "",
        "paragraphs": [
            "本作翠岩游，反成双岭留。",
            "云深山易晚，雨过寺如秋。",
            "野水连青竹，残僧半白头。",
            "上方成共宿，剧语到元幽。"
        ],
        "notes": "",
        "id": "3cafc87541fe0943ffa7a9ae37b1b8a5"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "凌歊台",
        "preface": "",
        "paragraphs": [
            "几年听客话凌歊，不似台边目力遥。",
            "千古江山犹昨日，六宫歌舞自前朝。",
            "苔碑有字多漫灭，野寺无僧转寂寥。",
            "碧聚双蛾愁不敛，阑干落照重魂消。"
        ],
        "notes": "",
        "id": "144d2a76263807c5c5b365569240745c"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "朱令招作社献",
        "preface": "",
        "paragraphs": [
            "闲官得趁宰官行，农务村村早办耕。",
            "燕子知时还记旧，社公合雨却成晴。",
            "登坛饮福虽无称，割肉怀归似有情。",
            "宿露尽披山历历，卖花人起欲天明。"
        ],
        "notes": "",
        "id": "910159d88528276ef4ac54f94d69857c"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "题李少保家传",
        "preface": "",
        "paragraphs": [
            "将军忠愤世无双，忍见狂童作假王。",
            "全蜀不移唐日月，四州重著汉衣裳。",
            "节旄凛凛风霜在，兄弟班班史传香。",
            "若使中营星未殒，生擒颉利到龙荒。"
        ],
        "notes": "",
        "id": "54009b43c0b303f93f184d9a74814ab6"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "秋晚",
        "preface": "",
        "paragraphs": [
            "获稻已空霜未落，秋风虽老鴈犹迟。",
            "丹林黄叶斜阳外，绝胜春山暮雨时。"
        ],
        "notes": "",
        "id": "b2536a315bf3b92e2ea4d12596c5f222"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "小山即事  其一",
        "preface": "",
        "paragraphs": [
            "一闲殊足乐，物物入吾诗。",
            "雨过苔逾碧，风来竹屡欹。",
            "日长思睡急，磨老出茶迟。",
            "近得边头信，今当六月师。"
        ],
        "notes": "",
        "id": "fe4a67ede4592793bf428cd479af8b60"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "小山即事  其二",
        "preface": "",
        "paragraphs": [
            "当时尝爱酒，此夕更登楼。",
            "月有十分好，人无一点愁。",
            "云山开宿雾，灯火近清秋。",
            "何事太孤绝，前身是楚囚。"
        ],
        "notes": "",
        "id": "7adaef3a1de6d7889a4795c324a275e9"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "游禅寂寺访隠居",
        "preface": "",
        "paragraphs": [
            "官闲仍暇日，乘兴共寻芳。",
            "久雨山蹊润，新晴花气香。",
            "春偏藏古寺，水渐满闲塘。",
            "忽有隠居者，留人看海棠。"
        ],
        "notes": "",
        "id": "cc995ff33954614c434bef84a8349a43"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "赠陈宗之",
        "preface": "",
        "paragraphs": [
            "往年曾见赵天乐，数说君家书满床。",
            "成卷好诗人借看，盈壶名酒母先尝。",
            "对河却见桐阴合，隔壁应闻芸叶香。",
            "老不爱文空手出，从今烦为蓄仙方。"
        ],
        "notes": "",
        "id": "3586100d95c97cbb9c4adcbc7ecaed8f"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "重宿紫芝",
        "preface": "",
        "paragraphs": [
            "书窗隔湖水，寒气倍冯陵。",
            "集宿因重到，新诗得再承。",
            "月明山入坐，酒渴夜敲冰。",
            "为尔二三友，令人去未能。"
        ],
        "notes": "",
        "id": "1dc7eac6a5b19c777403c8f16eb106b1"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "不论南北与东西，但是春山有子规。",
            "啼到日边啼未了，何尝劝得二人归。"
        ],
        "notes": "",
        "id": "2e026a256c58d8ad020c6e4dce566e8b"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "重游禅林寺",
        "preface": "",
        "paragraphs": [
            "不到禅林又几春，依然风景自清新。",
            "竹窗松迳幽深处，只有黄花认著人。"
        ],
        "notes": "",
        "id": "acf69cea971b5e675355108b4050ca72"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "生就石桥罗汉面，吟成雪屋阆仙诗。"
        ],
        "notes": "",
        "id": "4cac10854326225a3508d12894b81a22"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "尘事分清事。"
        ],
        "notes": "",
        "id": "d7b14fff8bd84f317a33f1d55e6cb6e8"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "不画涪翁画李翁。"
        ],
        "notes": "",
        "id": "7b76515da53465035deb06d38112e2d1"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "鸱夷让员滑，混沌惭瘦爽。"
        ],
        "notes": "",
        "id": "dc8e9d743fb0d303a7b8a0c4f52af532"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "青灯夜深雨，破帽晓来风。"
        ],
        "notes": "",
        "id": "9dcef6797cf39e80e0d7c5a6e00c9dfb"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "酿雪不成微有雨，被风吹散却为晴。"
        ],
        "notes": "",
        "id": "c65f0bdfa5c3ca7eee2412857d9b2b14"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "行穷十里岭。"
        ],
        "notes": "",
        "id": "d7e992d0457fe04ca3a7dde81dcb74f1"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "岩花随处发。"
        ],
        "notes": "",
        "id": "0f47740cb5711034bb166d3dc2bcb6d7"
    },
    {
        "author": "杜耒",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "无风花自落。"
        ],
        "notes": "",
        "id": "b9be2eea688115ae81abcb8594e7e21b"
    }
]