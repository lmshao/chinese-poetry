[
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "长干斜路北，近浦是儿家。",
            "有意来相访，明朝出浣纱。",
            "发向横塘口，船开值急流。",
            "知郎旧时意，且请拢船头。",
            "昨暝逗南陵，风声波浪阻。",
            "入浦不逢人，归家谁信汝。",
            "未晓已成妆，乘潮去茫茫。",
            "因从京口渡，使报邵陵王。",
            "始下芙蓉楼，言发琅邪岸。",
            "急为打船开，恶许傍人见。"
        ],
        "notes": "",
        "id": "ba904cdf46ba6853dfeba1219672546c"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "和荐福寺英公新搆禅堂",
        "preface": "",
        "paragraphs": [
            "上人久弃世，中道自忘筌。",
            "寂照出群有，了心清众缘。",
            "所以于此地，筑馆开青莲。",
            "果药罗砌下，烟虹垂户前。",
            "咒中洒甘露，指处流香泉。",
            "禅远目无事，体清宵不眠。",
            "枳闻庐山法，松入汉阳禅。",
            "一枕西山外，虚舟常浩然。"
        ],
        "notes": "",
        "id": "b68abef16c4828fc9100aa2cc0649815"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "赠朱中书",
        "preface": "",
        "paragraphs": [
            "十年种田滨五湖，十年遭涝尽为芜。",
            "频年井税常不足，今年缗钱谁为输。",
            "东邻转谷五之利，西邻贩缯日已贵。",
            "而我守道不迁业，谁能肯敢效此事。",
            "紫微侍郎白虎殿，出入通籍回天眷。",
            "晨趋彩笔柏梁篇，昼出雕盘大官膳。",
            "会应怜尔居素约，可即长年守贫贱。"
        ],
        "notes": "",
        "id": "220a758b8a3f0c82ae6f48bbdce535f3"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "戏赠姚侍御",
        "preface": "",
        "paragraphs": [
            "繁霜晓幕鸣柏乌，待子兽炭然金炉。",
            "重门启锁紫髯胡，新披骢马陇西驹。",
            "头戴獬豸急晨趋，明光殿前见天子，今日应弹佞幸夫。"
        ],
        "notes": "",
        "id": "ac81a891eff2dd0d1907c14866b2d4e4"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "余杭醉歌赠吴山人",
        "preface": "",
        "paragraphs": [
            "晓幕红襟燕，春城白项乌。",
            "只来梁上语，不向府中趋。",
            "城头坎坎鼓声曙，满庭新种樱桃树。",
            "桃花昨夜撩乱开，当轩发色映楼台。",
            "十千兑得余杭酒，二月春城长命杯。",
            "酒后留君待明月，还将明月送君回。"
        ],
        "notes": "",
        "id": "88076e87ba4ec3a125c318302d27cae6"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "京中守岁",
        "preface": "",
        "paragraphs": [
            "守岁多然烛，通宵莫掩扉。",
            "客愁当暗满，春色向明归。",
            "玉斗巡初匝，银河落渐微。",
            "开正献岁酒，千里间庭闱。"
        ],
        "notes": "",
        "id": "1738c0d2fae215335125c6ccb3d53466"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "渡扬子江",
        "preface": "",
        "paragraphs": [
            "桂檝中流望，空波两畔明。",
            "林开扬子驿，山出润州城。",
            "海尽边阴静，江寒朔吹生。",
            "更闻风叶下，淅沥度秋声。"
        ],
        "notes": "",
        "id": "b517ed37fa0744787985f86973b35304"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "长宁公主旧山池",
        "preface": "",
        "paragraphs": [
            "平阳旧池馆，寂寞使人愁。",
            "座卷流黄簟，帘垂白玉钩。",
            "庭闲花自落，门闭水空流。",
            "追想吹箫处，应随仙鹤游。"
        ],
        "notes": "",
        "id": "b5d29f8c516ec8120f05e37e13344173"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "剡谿馆闻笛",
        "preface": "",
        "paragraphs": [
            "夜久闻羗笛，寥寥虚客堂。",
            "山空响不散，谿静曲宜长。",
            "草木生边气，城池泛夕凉。",
            "虚然异风出，髣髴宿平阳。"
        ],
        "notes": "",
        "id": "80024cbdc2e454ba33429afb9107bd7e"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "越裳贡白雉",
        "preface": "",
        "paragraphs": [
            "圣哲承休运，伊夔列上台。",
            "覃恩丹徼远，入贡素翚来。",
            "北阙欣初见，南枝顾未回。",
            "歛容残雪净，矫翼片云开。",
            "驯扰将无惧，翻飞幸不猜。",
            "甘从上林里，饮啄自徘徊。"
        ],
        "notes": "",
        "id": "dae094b43db9e5ab1a414d268b9f5045"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "穷花常闭户，秋城闻捣衣。",
            "树回早秋色，川长迟落晖。"
        ],
        "notes": "",
        "id": "58a59fe1f1e81aaab2cfbc9f66d75b28"
    },
    {
        "author": "丁仙芝",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "雨鸣鸳瓦收炎气，风卷珠帘送晓凉。"
        ],
        "notes": "",
        "id": "f44110f11b24b0ae6da88bbc22d0aba2"
    }
]