[
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 一",
        "preface": "",
        "paragraphs": [
            "千尺丝纶直下垂，一波才动万波随。",
            "夜静水寒鱼不食，满船空载月明归。",
            "（按：《五灯会元》卷八载五代时建州白云令弇禅师引后二句。",
            "）。"
        ],
        "notes": "",
        "id": "2c3abf20f6d63df844574c8aaa7ce64f"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二",
        "preface": "",
        "paragraphs": [
            "三十年来（《嘉禾志》作「二十余年」）江（《五灯会元》作「海」）上游，水清鱼见不吞钩。",
            "钓竿斫尽重栽竹，不计工夫（《五灯会元》作「功程」，《嘉禾志》作「工程」）得便休。"
        ],
        "notes": "",
        "id": "aab3e6435447ca0f23e34b30897e663d"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三",
        "preface": "",
        "paragraphs": [
            "三（《嘉禾志》作「二」）十余年（《五灯会元》作「年来」、《四溟诗话》作「年前」）坐钓台，竿（《五灯会元》、《嘉禾志》、《四溟诗话》皆作「钩」）头往往得黄龙。",
            "锦（《五灯会元》、《四溟诗话》作「金」）麟不遇空（《嘉禾志》作「虚」）劳力，收取（《四溟诗话》作「拾」）丝纶归去来。",
            "（以上三首，《嘉禾志》题作《自题三绝》）。"
        ],
        "notes": "",
        "id": "e3c18b8409e76bc14f0a864e717bb879"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 四",
        "preface": "",
        "paragraphs": [
            "一叶虚舟一副竿，了然无事坐烟滩。",
            "忘得丧，任悲欢，却教人唤有多端。"
        ],
        "notes": "",
        "id": "1f32a92e81af8e73d92d24ca9687f0db"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 五",
        "preface": "",
        "paragraphs": [
            "一任孤舟正又斜，乾坤何路指生涯。",
            "抛岁月，卧烟霞，在处江山便是家。"
        ],
        "notes": "",
        "id": "693866ef4173d9324b954a747ac549b5"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 六",
        "preface": "",
        "paragraphs": [
            "愚人未识主人公，终日孜孜恨不同。",
            "到彼岸，出樊笼，元来祇是旧时翁。",
            "（以上三首，《嘉禾志》题作《题松泽西亭三首》）。"
        ],
        "notes": "",
        "id": "5df89239f448cb63e39f303345bf7b3c"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 七",
        "preface": "",
        "paragraphs": [
            "有一鱼兮日溯洄（《五灯会元》作「伟莫裁」），混虚（《五灯会元》作「融」）包纳信奇哉。",
            "能变化，吐风雷，下线何曾钓得来。"
        ],
        "notes": "",
        "id": "7b6acb096d8fe03fa6952dc031a07889"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 八",
        "preface": "",
        "paragraphs": [
            "别人祇看采芙蓉，香气长黏绕指风。",
            "两岸映，一船红，何曾解染得虚空。"
        ],
        "notes": "",
        "id": "6d6f81b9f6d4dd251dfbd2c55c8224a3"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 九",
        "preface": "",
        "paragraphs": [
            "问我生涯祇是船，子孙各自赌机缘。",
            "不由地，不由天，除却蓑衣无可传。"
        ],
        "notes": "",
        "id": "b3e712d6cdee9082bb4c4591f00567b4"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十",
        "preface": "",
        "paragraphs": [
            "莫学他家弄钓船，海风起也不知边。",
            "风拍岸，浪掀天，不易安排得帖然。"
        ],
        "notes": "",
        "id": "03bd9f700cdad69d29613a196f049dbd"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十一",
        "preface": "",
        "paragraphs": [
            "大钓何曾离钓求，抛竿卷线却成愁。",
            "活泼泼，乐悠悠，自是迟疑不下钩。"
        ],
        "notes": "",
        "id": "85f93194f95853473740dba3ec61ecbb"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十二",
        "preface": "",
        "paragraphs": [
            "静在须禅动即禅，断云孤鹤两萧然。",
            "烟浦畔，月川前，槁木形骸在一船。"
        ],
        "notes": "",
        "id": "5b3a49e3ac1b7d1d6238a21f9e9decf3"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十三",
        "preface": "",
        "paragraphs": [
            "莫道无修便不修，菩提痴坐若为求？勤作櫂，慧为舟，者个男儿始出头。"
        ],
        "notes": "",
        "id": "b4cf238e77c49281a7f6f876f3f234c8"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十四",
        "preface": "",
        "paragraphs": [
            "水色山光处处新，本来不俗不同尘。",
            "著气力，用精神，莫作虚生浪死人。"
        ],
        "notes": "",
        "id": "f4f2c8ba322489f216929451feeed133"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十五",
        "preface": "",
        "paragraphs": [
            "独倚兰桡入远滩，江花漠漠水漫漫。",
            "空钩线，没腥膻，那得凡鱼都上竿。"
        ],
        "notes": "",
        "id": "1bbdb29d23dd02d174e7c37348f2e015"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十六",
        "preface": "",
        "paragraphs": [
            "揭却云篷进却船，一竿云影一潭烟。",
            "既掷网，又抛筌，莫教倒被钓丝牵。"
        ],
        "notes": "",
        "id": "ce2afa640b9f922903a2b427389f7810"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十七",
        "preface": "",
        "paragraphs": [
            "苍苔滑净坐忘机，截眼寒云叶叶飞。",
            "戴箬笠，挂蓑衣，别无归处是吾归。",
            "。"
        ],
        "notes": "",
        "id": "b6a8285dc016bca38f022dcf52301fd6"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十八",
        "preface": "",
        "paragraphs": [
            "外却形骸放却情，萧然孤坐一舟轻。",
            "圆月上，四方明，不是奇人不易行。"
        ],
        "notes": "",
        "id": "16cda02cb912d33918b5ea9118801800"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 十九",
        "preface": "",
        "paragraphs": [
            "世知吾懒懒原真，宇宙船中不管身。",
            "烈香饮，落花茵，祖师元是个闲人。"
        ],
        "notes": "",
        "id": "1ddb0b6085c828f4c7d71ac51f5eb48c"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十",
        "preface": "",
        "paragraphs": [
            "都大无心罔象间，此中那许是非关。",
            "山兀兀，水潺潺，忙者自忙闲者闲。"
        ],
        "notes": "",
        "id": "f6c8c72372190f3102af24c94229000f"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十一",
        "preface": "",
        "paragraphs": [
            "浪宕从来水郭间，高歌欹枕看遥山。",
            "红蓼岸，白苹湾，肯被兰桡使不闲。"
        ],
        "notes": "",
        "id": "0b3c59bbae9d742d63a22bf6e10ce4ba"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十二",
        "preface": "",
        "paragraphs": [
            "古钓先生鹤发垂，穿波出浪不曾疑。",
            "心荡荡，笑怡怡，长道无人画得伊。"
        ],
        "notes": "",
        "id": "b3396bac5a977c2b56ef8a918e9abe76"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十三",
        "preface": "",
        "paragraphs": [
            "动静由来本两空，谁教日夜强施功。",
            "波渺渺，雾蒙蒙，却来江上隐云中。"
        ],
        "notes": "",
        "id": "8a452b9c7c0348b82adace423ae9a4b3"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十四",
        "preface": "",
        "paragraphs": [
            "媚俗无机独任真，何须洗耳复澄神。",
            "云与月，友兼亲，敢向浮沤任此身。"
        ],
        "notes": "",
        "id": "a0668e51183d465171681ed26869e7f9"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十五",
        "preface": "",
        "paragraphs": [
            "逐块追欢不识休，津梁浑不挂心头。",
            "霜叶落，岸花秋，却教渔父为人愁。"
        ],
        "notes": "",
        "id": "29b0e63fc84c2680063c60cf5e375f14"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十六",
        "preface": "",
        "paragraphs": [
            "一片江云倏忽开，翳空晴日绝尘埃。"
        ],
        "notes": "",
        "id": "53e1211a5313b44f2a4697f772278803"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十七",
        "preface": "",
        "paragraphs": [
            "鼓櫂高歌自适情，音稀和寡不求名。",
            "清风起，浪花平，也且随流逐势行。"
        ],
        "notes": "",
        "id": "7fbb49c85e447edd150af77c215cf9d5"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十八",
        "preface": "",
        "paragraphs": [
            "不妨纶线不妨钩，祇要钩轮得自由。",
            "掷即掷，收即收，无踪无迹乐悠悠。"
        ],
        "notes": "",
        "id": "19f496c36f4b23b6626d3bfc623a069f"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 二十九",
        "preface": "",
        "paragraphs": [
            "钩下俄逢赤水珠，光明圆彻等清虚。",
            "静即出，觅还无，不在骊龙不在鱼。"
        ],
        "notes": "",
        "id": "718788e2de2cbf4c83cc3e9e5893eb3b"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十",
        "preface": "",
        "paragraphs": [
            "卧海拏云势莫知，优悠何处不相宜。",
            "香象子，大龙儿，甚么波涛飏得伊。"
        ],
        "notes": "",
        "id": "0625d966ddb6f80abf48b865b43ec96e"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十一",
        "preface": "",
        "paragraphs": [
            "虽慕求鱼不食鱼，网帘蓬户本空无。",
            "在世界，作凡夫，知闻祇是个毘卢。"
        ],
        "notes": "",
        "id": "bc2bed4853e42c0dd51aa4fbd52f7675"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十二",
        "preface": "",
        "paragraphs": [
            "香饵竿头也不无，向来祇是钓名鱼。",
            "波沃日，浪涵虚，万象牢笼号有余。"
        ],
        "notes": "",
        "id": "36cb898a94d0b323ff56ca7497101d6c"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十三",
        "preface": "",
        "paragraphs": [
            "乾坤为舸月为篷，一带云山一迳风。",
            "身放荡，性灵空，何妨南北与西东。",
            "。"
        ],
        "notes": "",
        "id": "0e169ace1f30db1f946099757807cdc4"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十四",
        "preface": "",
        "paragraphs": [
            "终日江头理櫂间，忽然失济若为还。",
            "滩急急，水潺潺，争把浮生作等闲。"
        ],
        "notes": "",
        "id": "603cdd64e995c8253346e5f4d2f29a84"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十五",
        "preface": "",
        "paragraphs": [
            "有鹤翺翔出海风，往来踪迹在虚空。",
            "图不得，弄何穷，日月还教没此中。"
        ],
        "notes": "",
        "id": "efc52d8cde1f6e0b8f317a601408e24f"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十六",
        "preface": "",
        "paragraphs": [
            "钓头曾未曲些些，静向江滨度岁华。",
            "酌山茗，折芦花，谁言埋没在烟霞。"
        ],
        "notes": "",
        "id": "50f6927c53a464381f938da578f998d9"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十七",
        "preface": "",
        "paragraphs": [
            "吾自无心无事间，此心祇有水云关。",
            "携钓竹，混尘寰，喧静都来离又闲。"
        ],
        "notes": "",
        "id": "0ff73fa3c778f365d1863505e61706c1"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十八",
        "preface": "",
        "paragraphs": [
            "晴川清濑水横流，潇洒元同不系舟。",
            "长自在，任夷犹，将心随逐几时休。"
        ],
        "notes": "",
        "id": "87257d796f68b0065f18dbc725ee9805"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "拨櫂歌 三十九",
        "preface": "",
        "paragraphs": [
            "欧冶铦锋价最高，海中收得用吹毛。",
            "龙凤绕，鬼神号，不见全牛可下刀。",
            "（以上三十九首，均见嘉庆间刻本《机缘集》，原为宋大观四年风泾海会寺石刻。",
            "转录自《词学》第二期刊施蛰存先生《船子和尚拨櫂歌》。",
            "宋明间收录船子和尚诗偈的著作，笔者所见有：宋释惠洪《冷斋夜话》卷五、胡仔《苕溪渔隐丛话前集》卷五六收第一首，宋释慧明《五灯会元》卷五收其一、其二、其三、其七、其八、其九，共六首，宋吴聿《观林诗话》收第三十九首，元至元《嘉禾志》卷三二收其一至其六，共六首，明谢榛《四溟诗话》卷三收第三首，杨慎《艺林伐山》卷十七收第一至第三首，今即据诸书所引出校。",
            "）（〖1〗《机缘集》附石刻后吕益柔跋云：「云间船子和尚嗣法药山，飘然一舟，泛于华亭吴江洙泾之间。",
            "夹山一见悟道。",
            "尝为《拨櫂歌》，其传播人口者才一二首。",
            "益柔于先子遗篇中得三十九首，属词寄意，脱然迥出尘网之外。",
            "篇篇可观，决非庸常学道辈所能乱真者。",
            "因书以遗风泾海会卿者，俾镵之石，以资禅客玩味云。",
            "」〖2〗吴聿《观林诗话》：「华亭船子和尚诗，少见于世，吕益柔刻三十九首于枫泾寺，云得其父遗编中。",
            "……涪翁屡用其语。",
            "」）。"
        ],
        "notes": "",
        "id": "0229d34eac3c2528233fd648f3ee82e3"
    },
    {
        "author": "德诚",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "本是钓鱼船上客，偶力须发著袈裟。",
            "佛祖位中留不住，夜深依旧宿芦花。",
            "（见明杨慎《艺林伐山》卷十七《船子和尚四偈》）（〖1〗施蛰存先生云：「此首杨升庵所录四偈之三，疑是伪作。",
            "」）。"
        ],
        "notes": "",
        "id": "60c843f65c49cd0c4ac51cbe68bb8a18"
    }
]