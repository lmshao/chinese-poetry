[
    {
        "author": "道寻",
        "dynasty": "唐",
        "type": "诗",
        "rhythmic": "",
        "title": "偏参三昧歌",
        "preface": "",
        "paragraphs": [
            "天崖海角参知识，徧恣惠我全提力。",
            "师乃呵余退步追，省躬廓尔从兹息。",
            "覩诸方，垂带直，善财得处难藏匿。",
            "棒头喝下露幽奇，纵去夺来看殊特。",
            "赵州关，雪岭陟，筑廅峰前验虚实。",
            "据证灵由辟万机，挥祖刃，开三域，卷舒重重孰西委？",
            "休呈识意谩猜揣，纳子攒眉碧眼咦。",
            "黄河倒逆昆仑觜。",
            "沩山牛，道吾唱，马师奋迅呈圆相。",
            "执水投针作后规，把镜持幡看先匠。",
            "广陵歌，谁继唱？拟续宫商调难况。",
            "石人愠色下鞭挝，水马奔嘶梵天上。",
            "丽水金，兰田玉，祝融峰攒湘浪蹙。",
            "满月澄溪松韵清，云纵龙腾好观瞩。",
            "（见《景德传灯录》卷三十）。"
        ],
        "notes": "",
        "id": "3eb287e86fe2944c88c36e757782a711"
    }
]