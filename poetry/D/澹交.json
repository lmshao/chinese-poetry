[
    {
        "author": "澹交",
        "dynasty": "唐",
        "type": "诗",
        "rhythmic": "",
        "title": "效古",
        "preface": "",
        "paragraphs": [
            "荣辱又荣辱，一何翻与覆。",
            "人生百岁中，孰肯死前足。",
            "玄鬓忽如丝，青丛不再绿。",
            "自古争名徒，黄金是谁禄。"
        ],
        "notes": "",
        "id": "b9d99d04b54f7272078a3359d15424f5"
    },
    {
        "author": "澹交",
        "dynasty": "唐",
        "type": "诗",
        "rhythmic": "",
        "title": "病后作",
        "preface": "",
        "paragraphs": [
            "未得忘身法，此身终未安。",
            "病肠犹可洗，瘦骨不禁寒。",
            "药少心情饵，经无气力看。",
            "悠悠片云质，独对夕阳残。"
        ],
        "notes": "",
        "id": "0bd8eae95e141e832fc2285746677a43"
    },
    {
        "author": "澹交",
        "dynasty": "唐",
        "type": "诗",
        "rhythmic": "",
        "title": "写真",
        "preface": "",
        "paragraphs": [
            "图形期自见，自见却伤神。",
            "已是梦中梦，更逢身外身。",
            "水花凝幻质，墨彩染空尘。",
            "堪笑予兼尔，俱为未了人。"
        ],
        "notes": "",
        "id": "e788cff109f24557a18ad2891a6bf0d2"
    },
    {
        "author": "澹交",
        "dynasty": "唐",
        "type": "诗",
        "rhythmic": "",
        "title": "望樊川",
        "preface": "",
        "paragraphs": [
            "万树叶初红，人家树色中。",
            "疎钟摇雨足，积水浸云容。",
            "雪碛回寒雁，村灯促夜舂。",
            "旧山归未得，生计欲何从？",
            "（《古今图书集成·职方典》五二○《西安府部》）。"
        ],
        "notes": "",
        "id": "28257cb7b99da35e4eb16507897fb32e"
    }
]