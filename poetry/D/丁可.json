[
    {
        "author": "丁可",
        "dynasty": "宋",
        "type": "诗",
        "rhythmic": "",
        "title": "题寒岩寺",
        "preface": "",
        "paragraphs": [
            "大块中间一窍开，佛龛僧榻遍岩隈。",
            "群峰争泛玄云出，绝磴祇容幽鸟来。",
            "蝠穴巧藏人世界，鼇山惊现蜃楼台。",
            "重来又与山僧别，钟鼓无情鹤自哀。"
        ],
        "notes": "",
        "id": "ca25cede4549ef61ba3ca7fdf0c6128e"
    },
    {
        "author": "丁可",
        "dynasty": "宋",
        "type": "诗",
        "rhythmic": "",
        "title": "夜对巾山题客楼",
        "preface": "",
        "paragraphs": [
            "两峰高并玉珑松，绝顶浮图插暮空。",
            "飞雨入帘烟树暝，半天灯火幻疏红。"
        ],
        "notes": "",
        "id": "e3e1e63321de022d5e1500a121964bdc"
    }
]