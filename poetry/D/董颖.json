[
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "万顷沧江万顷秋，镜天飞雪一双鸥。",
            "摩挲数尺沙边柳，待汝成阴系钓舟。"
        ],
        "notes": "",
        "id": "694ed42586a94a88a2bea63aae09c99f"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "题赵质夫艇斋  其一",
        "preface": "",
        "paragraphs": [
            "画舫风流六一翁，君分小样过江东。",
            "拥袍坐对舒波月，不减披蓑雪浪中。"
        ],
        "notes": "",
        "id": "b0fc0ea0dda95e338012cf95cffa66c4"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "题赵质夫艇斋  其二",
        "preface": "",
        "paragraphs": [
            "瘦竹吟风横笛处，丛蕉著雨打蓬时。",
            "锦鳞只向铜盘钓，鳙比松江似更奇。"
        ],
        "notes": "",
        "id": "ba6b6b333bcfdbb73f0ff61bfc3d9c29"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "宿叶陂用前韵",
        "preface": "",
        "paragraphs": [
            "别业松间八九椽，何宜清夜对床眠。",
            "飞流溅沫知何处，环珮余青到枕前。"
        ],
        "notes": "",
        "id": "05f8514378d764992af615cf154a6552"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "题龙岩居士墨梅",
        "preface": "",
        "paragraphs": [
            "龙岩戏墨作横枝，韵胜何妨不入时。",
            "黑雾玄霜遮缟袂，玉妃谪堕畏人知。"
        ],
        "notes": "",
        "id": "6906d82f01bdd1b5f598c4c94a8db9db"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "题舫斋",
        "preface": "",
        "paragraphs": [
            "措顾蛟龙鼍宅九衢，谁能经济运雄图。",
            "先生道义为舟楫，可但三江与五湖。"
        ],
        "notes": "",
        "id": "d23ca3f59f9bcb93b0ed5de86d14ac3a"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "寄题杨德辰清隐堂借至游老人韵",
        "preface": "",
        "paragraphs": [
            "杨郎丘壑尚，草堂修竹林。",
            "去郭十里近，而无车马音。",
            "鹤怨不应闻，鸥盟政尔寻。",
            "九畹兰荃富，三径蓬蒿深。",
            "窗间焦尾曲，聊答清风吟。",
            "英英彼白云，出岫得无心。",
            "渊明既容膝，那复历岖嵚。",
            "狂夫十年狂，客鬓吴霜侵。",
            "因君发深省，杖藜合从今。",
            "寄傲有余地，不妨成盍簪。"
        ],
        "notes": "",
        "id": "ac6109365b48fa8971a369af5e88c3b1"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "次韵文约赠行",
        "preface": "",
        "paragraphs": [
            "归买农畴一饱休，乌鸢储肉且身谋。",
            "扁舟欲趁晚潮发，别袂莫烦樽酒留。",
            "松菊有情供好梦，氛埃无赖犯征裘。",
            "明年驿使相逢处，还折梅花寄我不。"
        ],
        "notes": "",
        "id": "818592dd1e83be576f6d62f63b53c317"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "呈泽中明府",
        "preface": "",
        "paragraphs": [
            "能延仓卒客，不以在亡辞。",
            "错倒蔡邕屣，初无匡鼎诗。",
            "病多殊怕酒，算少敢谈棋。",
            "愿见纤纤玉，轻红擘荔枝。"
        ],
        "notes": "",
        "id": "a635842e869a7206c7cb0cb600690c87"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "旅中追和微之韵示詹次山",
        "preface": "",
        "paragraphs": [
            "日近长安远，风高易水寒。",
            "畏途君莫问，何啻上天难。"
        ],
        "notes": "",
        "id": "12fa284208d1dbc44745062a91d3ce69"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "贺曾修撰帅江陵  其一",
        "preface": "",
        "paragraphs": [
            "控蜀连吴最上流，清时词伯拜元侯。",
            "骎骎和气随千骑，籍籍英声慰十州。",
            "士识朝宗方定价，客依刘表祇销忧。",
            "三朝开济元勋后，蝉冕还应映黑头。"
        ],
        "notes": "",
        "id": "41d09ed641511551804d41fc3422773b"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "贺曾修撰帅江陵  其二",
        "preface": "",
        "paragraphs": [
            "荆州刺史苏州似，可但超然五字诗。",
            "试问清香凝寝处，何如夜雨对床时。",
            "风流云散心方折，月落参横角更悲。",
            "堂下为公理修竹，琳瑯他日照幽姿。"
        ],
        "notes": "",
        "id": "777dfc536040e0b18cbeb88e9f1ee272"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "贺曾修撰帅江陵  其三",
        "preface": "",
        "paragraphs": [
            "大府山河壮，严城鼓角雄。",
            "先声消鼠辈，善颂到牛童。",
            "八境风烟上，千篇咳唾中。",
            "鼇头聊尔耳，归觐大明宫。"
        ],
        "notes": "",
        "id": "94d3b5df147e3ed29c4620490c195673"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "贺曾修撰帅江陵  其四",
        "preface": "",
        "paragraphs": [
            "化蜀归来欲醉吟，君王又起福淮民。",
            "旌旗光动迟迟日，鼓角声传盎盎春。",
            "风采十州安抚使，典刑四海老成人。",
            "屯田小试营平策，蚤晚论思从紫辰。"
        ],
        "notes": "",
        "id": "34cbe7b045409271a0027af04f919e83"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "贺曾修撰帅江陵  其五",
        "preface": "",
        "paragraphs": [
            "麟符虎节烂龙光，势重侯藩壮帝乡。",
            "那复谢玄将淝水，政烦汲黯守淮阳。",
            "咄嗟万户无穷惠，清净三州已试方。",
            "余事不妨哦妙句，韦郎韵胜寝凝香。"
        ],
        "notes": "",
        "id": "1b144ba6d8a7285c6a682951e59b8c6e"
    },
    {
        "author": "董颖",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云壑酿成千嶂雨，风苹吹老一汀秋。"
        ],
        "notes": "",
        "id": "aaae0d0aa5a31cfaa69f02b018971cdf"
    },
    {
        "author": "董颖",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "春浅借和风，吹绿庭皋树。",
            "依约屏间出紫云，入阁风流处。",
            "便做铁心肠，也为梅花语。",
            "欲去东君更挽留，巧栈烟霞路。"
        ],
        "notes": "",
        "id": "dba6c2711f861c944af4c7e52ecf509f"
    },
    {
        "author": "董颖",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "红斗风桃，绿肥烟草，杨柳春暗重门。",
            "五陵佳兴，酿酝付芳尊。",
            "窈窕笙箫丛里，金猊篆、雾绕云纷。",
            "勾情也，歌眉低翠，依约鹧鸪村。",
            "人生须快意，十分春事，才破三分。",
            "况点检年时，胜客都存。",
            "更把馀欢卜夜，纵彻晓、蜡泪流痕。",
            "花阴昼，朱帘未卷，犹自醉昏昏。"
        ],
        "notes": "",
        "id": "899f4c4ab9e42ddd5939d6ddbb4e4362"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "王公子。",
            "青春更才美。",
            "风流慕连理。",
            "耶溪一日，悠悠回首凝思。",
            "云鬟烟鬓，玉佩霞裾，依约露妍姿。",
            "送目惊喜。",
            "俄迂玉趾。",
            "同仙骑。",
            "洞府归去，帘栊窈窕戏鱼水。",
            "正一点犀通，遽别恨何已。",
            "媚魄千载，教人属意。",
            "况当时。",
            "金殿里。"
        ],
        "notes": "",
        "id": "6f0af520f819424f190598a2ece36a94"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "哀诚屡吐，甬东分赐。",
            "垂暮日，置荒隅，心知愧。",
            "宝锷红委。",
            "鸾存凤去，辜负恩怜，情不似虞姬。",
            "尚望论功，荣还故里。",
            "降令曰，吴亡赦汝，越与吴何异。",
            "吴正怨，越方疑。",
            "从公论、合去妖类。",
            "蛾眉宛转，竟殒鲛绡，香骨委尘泥。",
            "渺渺姑苏，荒芜鹿戏。"
        ],
        "notes": "",
        "id": "2011c53fdea43fa4d8e171592ed12c6c"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "机有神，征鼙一鼓，万马襟喉地。",
            "庭喋血，诛留守，怜屈服，敛兵还，危如此。",
            "当除祸本，重结人心，争奈竟荒迷。",
            "战骨方埋，灵旗又指。",
            "势连败。",
            "柔荑携泣。",
            "不忍相抛弃。",
            "身在兮，心先死。",
            "宵奔兮，兵已前围。",
            "谋穷计尽，泪鹤啼猿，闻处分外悲。",
            "丹穴纵近，谁容再归。"
        ],
        "notes": "",
        "id": "59866f782875733c41d143a7a0de7c32"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "耳盈丝竹，眼摇珠翠。",
            "迷乐事。",
            "宫闱门。",
            "争知。",
            "渐国势凌夷。",
            "奸臣献佞，转恣奢淫，天谴岁屡饥。",
            "从此万姓离心解体。",
            "越遣使。",
            "阴窥虚实，蚤夜营边备。",
            "兵未动，子胥存，虽堪伐、尚畏忠义。",
            "斯人既戮，又且严兵卷土，赴黄池观衅，种蠡方云可矣。"
        ],
        "notes": "",
        "id": "e309c3f032328364eb8ed091c2a5175c"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "华宴夕，灯摇醉。",
            "粉菡萏，笼蟾桂。",
            "扬翠袖，含风舞，轻妙处，惊鸿态。",
            "分明是。",
            "瑶台琼榭，阆苑蓬壶，景尽移此地。",
            "花绕仙步，莺随管吹。",
            "宝帐暖留春，百和馥郁融鸳被。",
            "银漏永，楚云浓，三竿日、犹褪霞衣。",
            "宿酲轻腕，嗅宫花，双带系。",
            "合同心时。",
            "波下比目，深怜到底。"
        ],
        "notes": "",
        "id": "bc560eba204d1660883dfa53df888f87"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "飞云驶。",
            "香车故国难回睇。",
            "芳心渐摇，迤逦吴都繁丽。",
            "忠臣子胥，预知道为邦崇。",
            "谏言先启。",
            "愿勿容其至。",
            "周亡褒姒。",
            "商倾妲己。",
            "吴王却嫌胥逆耳。",
            "才经眼、便深恩爱。",
            "东风暗绽娇蕊。",
            "彩鸾翻妒伊。",
            "得取次、于飞共戏。",
            "金屋看承，他宫尽废。"
        ],
        "notes": "",
        "id": "41f2e1371062adcc2222418e0653b537"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "窣湘裙，摇汉佩。",
            "步步香风起。",
            "敛双蛾，论时事。",
            "兰心巧会君意。",
            "殊珍异宝，犹自朝臣未与。",
            "妾何人，被此隆恩，虽令效死。",
            "奉严旨。",
            "隐约龙姿忻悦。",
            "重把甘言说。",
            "辞俊雅，质娉婷，天教汝、众美兼备。",
            "闻吴重色，凭汝和亲，应为靖边陲。",
            "将别金门，俄挥粉泪。",
            "靓妆洗。"
        ],
        "notes": "",
        "id": "981fe75ca20c7392efb9505cf6b9c61c"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "种陈谋，谓吴兵正炽。",
            "越勇难施。",
            "破吴策，唯妖姬。",
            "有倾城妙丽。",
            "名称西子。",
            "岁方笄。",
            "算夫差惑此。",
            "须致颠危。",
            "范蠡微行，珠贝为香饵。",
            "苎萝不钓钓深闺。",
            "吞饵果殊姿。",
            "素肌纤弱，不胜罗绮。",
            "鸾镜畔、粉面淡匀，梨花一朵琼壶里。",
            "嫣然意态娇春，寸眸剪水。",
            "斜鬟松翠。",
            "人无双、宜名动君王，绣履容易。",
            "来登玉阶。"
        ],
        "notes": "",
        "id": "eafdbaae9fb54c14de563bc73d8af6b2"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "自笑平生，英气凌云，凛然万里宣威。",
            "那知此际。",
            "熊虎涂穷，来伴麋鹿卑栖。",
            "既甘臣妾，犹不许，何为计。",
            "争若都燔宝器。",
            "尽诛吾妻子。",
            "径将死战决雄雌。",
            "天意恐怜之。",
            "偶闻太宰，正擅权，贪赂市恩私。",
            "因将宝玩献诚，虽脱霜戈，石室囚系。",
            "忧嗟又经时。",
            "恨不如巢燕自由归。",
            "残月朦胧，寒雨萧萧，有血都成泪。",
            "备尝险厄返邦畿。",
            "冤愤刻肝脾。"
        ],
        "notes": "",
        "id": "adb9b5e6c6b7ee002af76037749c2813"
    },
    {
        "author": "董颖",
        "dynasty": "宋",
        "type": "词",
        "rhythmic": "薄媚",
        "title": "",
        "preface": "",
        "paragraphs": [
            "怒潮卷雪，魏岫布云，越襟吴带如斯。",
            "有客经游，月伴风随。",
            "值盛世。",
            "观此江山美。",
            "合放怀、何事却兴悲。",
            "不为回头，旧谷天涯。",
            "为想前君事。",
            "越王嫁祸献西施。",
            "吴即中深机。",
            "阖庐死。",
            "有遗誓。",
            "句践必诛夷。",
            "吴未干戈出境，仓卒越兵，投怒夫差。",
            "鼎沸鲸鲵。",
            "越遭劲敌，可怜无计脱重围。",
            "归路茫然，城郭丘墟，飘泊稽山里。",
            "旅魂暗逐战尘飞。",
            "天日惨无辉。"
        ],
        "notes": "",
        "id": "2a905ce6b8f80929474223cc2f9236a6"
    }
]