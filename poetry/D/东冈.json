[
    {
        "author": "东冈",
        "dynasty": "宋",
        "type": "词",
        "rhythmic": "百字令・念奴娇",
        "title": "",
        "preface": "",
        "paragraphs": [
            "排云拓月，向天上移下，神仙华屋。",
            "画栋飞檐千万落，黼黼城南乔木。",
            "出谷莺迁，趋庭燕尔，袍绾登科绿。",
            "嫦娥分付，广寒今夜花烛。",
            "遥想高越于门，烂盈百辆，夹道争车毂。",
            "春满剡溪溪上路，一任瑶华飞六。",
            "舆奉潘慈，楼高华萼，坐享齐眉福。",
            "庭槐列戟，公侯衮衮相属。"
        ],
        "notes": "",
        "id": "ea39960bd5449fdbf089b62e5dd0df1f"
    }
]