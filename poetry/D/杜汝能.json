[
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "几树繁红一径深，春风裁剪锦成屏。",
            "花前莫作渊材恨，且看杨妃睡未醒。"
        ],
        "notes": "",
        "id": "b4922a3ff4a3ab1020f04ce01eb2b2ae"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "丝瓜",
        "preface": "",
        "paragraphs": [
            "寂寥篱户入泉声，不见山容亦自清。",
            "数日雨晴秋草长，丝瓜沿上瓦墙生。"
        ],
        "notes": "",
        "id": "1f86cae2d9a236803668720ab937f031"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "时思荐福寺",
        "preface": "",
        "paragraphs": [
            "□知山不厌，高处更营亭。",
            "对面开诗景，当空列画屏。",
            "药生香草异，盖结古松灵。",
            "见说师斋暇，时来此读经。"
        ],
        "notes": "",
        "id": "e83f61c1db52f3b0a1c7955e01d4b8ec"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "赠陈随隠",
        "preface": "",
        "paragraphs": [
            "父子名相继，如君又出奇。",
            "乾坤钟秀气，湖海诵新诗。",
            "放鹤春风远，横琴夜月迟。",
            "未应随大隠，闲过圣明时。"
        ],
        "notes": "",
        "id": "efc9850b20b67d1e6de1e9c035076fd3"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "寄薛泳",
        "preface": "",
        "paragraphs": [
            "长安君别后，动即是相思。",
            "料想还家日，胜如为客时。",
            "江寒惊梦断，路远得书迟。",
            "几度空凝望，春风又柳丝。"
        ],
        "notes": "",
        "id": "a9014ad9151fcf986cd9497cbe5e150d"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "寄吴梦鹤",
        "preface": "",
        "paragraphs": [
            "怜君如泛梗，漂泊竟何之。",
            "经岁无来信，还家是几时。",
            "秋高鸿过少，地冷菊开迟。",
            "屡夕寒灯下，秋吟只自知。"
        ],
        "notes": "",
        "id": "86abf5f60569e47fccd682ced32f462e"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "送顾梅山之扬州",
        "preface": "",
        "paragraphs": [
            "高人必见知，已是渡淮迟。",
            "路远飘零客，囊多绝妙诗。",
            "早蝉何处听，归棹几时期。",
            "到定陪吟宴，琼花惜过时。"
        ],
        "notes": "",
        "id": "0a85e0882abf355ac85b94c0bcafe0c8"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "闲立绿杨影，交眠红藕花。"
        ],
        "notes": "",
        "id": "c3129f10b477494ca960a531a48758df"
    }
]