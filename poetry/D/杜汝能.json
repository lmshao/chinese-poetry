[
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "几树繁红一径深，春风裁剪锦成屏。",
            "花前莫作渊材恨，且看杨妃睡未醒。"
        ],
        "notes": "",
        "id": "ac9f0b105541bc5f3ee01d92be41e33a"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "丝瓜",
        "preface": "",
        "paragraphs": [
            "寂寥篱户入泉声，不见山容亦自清。",
            "数日雨晴秋草长，丝瓜沿上瓦墙生。"
        ],
        "notes": "",
        "id": "438316c659170f761b8e5cb6a81bffb3"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "时思荐福寺",
        "preface": "",
        "paragraphs": [
            "□知山不厌，高处更营亭。",
            "对面开诗景，当空列画屏。",
            "药生香草异，盖结古松灵。",
            "见说师斋暇，时来此读经。"
        ],
        "notes": "",
        "id": "a986de8897bc067668997faffa78df5e"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "赠陈随隠",
        "preface": "",
        "paragraphs": [
            "父子名相继，如君又出奇。",
            "乾坤钟秀气，湖海诵新诗。",
            "放鹤春风远，横琴夜月迟。",
            "未应随大隠，闲过圣明时。"
        ],
        "notes": "",
        "id": "14287baa085ea9b191893c0de28374a5"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "寄薛泳",
        "preface": "",
        "paragraphs": [
            "长安君别后，动即是相思。",
            "料想还家日，胜如为客时。",
            "江寒惊梦断，路远得书迟。",
            "几度空凝望，春风又柳丝。"
        ],
        "notes": "",
        "id": "4c8495b7406e0d5d513759cb4994cd57"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "寄吴梦鹤",
        "preface": "",
        "paragraphs": [
            "怜君如泛梗，漂泊竟何之。",
            "经岁无来信，还家是几时。",
            "秋高鸿过少，地冷菊开迟。",
            "屡夕寒灯下，秋吟只自知。"
        ],
        "notes": "",
        "id": "6f463f86f0d9d2583a63ec5f87fcc05d"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "送顾梅山之扬州",
        "preface": "",
        "paragraphs": [
            "高人必见知，已是渡淮迟。",
            "路远飘零客，囊多绝妙诗。",
            "早蝉何处听，归棹几时期。",
            "到定陪吟宴，琼花惜过时。"
        ],
        "notes": "",
        "id": "9051d23a2302990a6e3e134fff5afa05"
    },
    {
        "author": "杜汝能",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "闲立绿杨影，交眠红藕花。"
        ],
        "notes": "",
        "id": "1c7ab027bd04ebf876898350466cc96b"
    }
]