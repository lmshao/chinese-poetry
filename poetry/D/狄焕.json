[
    {
        "author": "狄焕",
        "dynasty": "唐",
        "type": "诗",
        "rhythmic": "",
        "title": "送人游邵州",
        "preface": "",
        "paragraphs": [
            "春江正渺渺，送别两依依。",
            "烟里棹将远，渡头人未归。",
            "渔家侵叠浪，岛树挂残晖。",
            "况入湖湘路，那堪花乱飞。"
        ],
        "notes": "",
        "id": "2e262b3aecc0082a1e314caff4a05835"
    },
    {
        "author": "狄焕",
        "dynasty": "唐",
        "type": "诗",
        "rhythmic": "",
        "title": "题柳",
        "preface": "",
        "paragraphs": [
            "天南与天北，此处影婆娑。",
            "翠色折不尽，离情生更多。",
            "雨余笼灞岸，烟暝夹隋河。",
            "自有佳名在，秦松继得么。"
        ],
        "notes": "",
        "id": "9b3efb2b6aff298fe66b9b2910d1de3d"
    },
    {
        "author": "狄焕",
        "dynasty": "唐",
        "type": "诗",
        "rhythmic": "",
        "title": "咏南岳径松",
        "preface": "",
        "paragraphs": [
            "一阵雨声归岳峤，两条寒色下潇湘。",
            "客吟晚景停孤櫂，僧踏清阴彻上方。"
        ],
        "notes": "",
        "id": "f91baa4481e58730242e9d441ecdac4f"
    },
    {
        "author": "狄焕",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "数点当秋霁，不知何处峰？更无声接续，空有影相随。"
        ],
        "notes": "",
        "id": "cdcbbc8d0b35e731c591738b637759bf"
    }
]