[
    {
        "author": "戴蒙",
        "dynasty": "宋",
        "type": "诗",
        "rhythmic": "",
        "title": "宿富乐山赠海公禅老大师",
        "preface": "",
        "paragraphs": [
            "芙蓉溪畔石连松，殿阁峥嵘倚半空。",
            "一念超居无色界，几人长住广寒宫。",
            "佳宾喜上山头月，密友时来竹下风。",
            "除却少多元本物，泥牛哮吼任西东。"
        ],
        "notes": "",
        "id": "a7052d9579755d071bc9d678946d0e8c"
    },
    {
        "author": "戴蒙",
        "dynasty": "宋",
        "type": "诗",
        "rhythmic": "",
        "title": "南溪暮春",
        "preface": "",
        "paragraphs": [
            "家住南溪欲尽头，茂林修竹几清幽。",
            "菰蒲涨绿蛙专夜，树叶吹寒麦半秋。",
            "修褉从教非节物，舞雩元自有风流。",
            "明朝酒醒春犹在，更向长潭上小舟。"
        ],
        "notes": "",
        "id": "6ef3069e42d75b865368eed24ea07d3a"
    }
]