[
    {
        "author": "杜正伦",
        "dynasty": "唐",
        "type": "诗",
        "rhythmic": "",
        "title": "冬日宴于庶子宅各赋一字得节",
        "preface": "",
        "paragraphs": [
            "李门余妄进，徐榻君恒设。",
            "清论畅玄言，雅琴飞白雪。",
            "寒云暧落景，朔风凄暮节。",
            "方欣投辖情，且驻当归别。"
        ],
        "notes": "",
        "id": "99512d32808db2ba4c57d4cc7be583fa"
    },
    {
        "author": "杜正伦",
        "dynasty": "唐",
        "type": "诗",
        "rhythmic": "",
        "title": "玄武门侍宴",
        "preface": "",
        "paragraphs": [
            "大君端扆暇，睿赏狎林泉。",
            "开轩临禁籞，藉野列芳筵。",
            "参差歌管飏，容裔羽旗悬。",
            "玉池流若醴，云阁聚非烟。",
            "湛露晞尧日，熏风入舜弦。",
            "大德侔玄造，微物荷陶甄。",
            "谬陪瑶水宴，仍厕栢梁篇。",
            "阚名徒上月，邹辩讵谈天。",
            "既喜光华旦，还伤迟暮年。",
            "犹冀升中日，簪裾奉肃然。"
        ],
        "notes": "",
        "id": "304feb74b46ec54a3b7b9509aadb2e79"
    },
    {
        "author": "杜正伦",
        "dynasty": "唐",
        "type": "诗",
        "rhythmic": "",
        "title": "诗",
        "preface": "",
        "paragraphs": [
            "惟怜一派温泉水，不逐人心冷暖移。",
            "（《记纂渊海》卷一○○）。"
        ],
        "notes": "",
        "id": "b705e73a3ff428699f6e4bd4b57af149"
    }
]