[
    {
        "author": "杜𬱟",
        "dynasty": "唐",
        "type": "诗",
        "rhythmic": "",
        "title": "相和歌辞 从军行",
        "preface": "",
        "paragraphs": [
            "秋草马蹄轻，角弓持弦急。",
            "去为龙城候，正值胡兵袭。",
            "军气横大荒，战酣日将入。",
            "长风金鼓动，白雾铁衣湿。",
            "四起愁边声，南辕时伫立。",
            "断蓬孤自转，寒雁飞相及。",
            "万里云沙涨，路平冰霰涩。",
            "夜闻汉使归，独向刀环泣。"
        ],
        "notes": "",
        "id": "0ccd39bd8d7ae40958d233429fc0d29c"
    },
    {
        "author": "杜𬱟",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "秋草马蹄轻，角弓持弦急。",
            "去为龙城候，正值胡兵袭。",
            "军气横大荒，战酣日将入。",
            "长风金鼓动，白露铁衣湿。",
            "四起愁边声，南辕时伫立。",
            "断蓬孤自转，寒雁飞相及。",
            "万里云沙涨，平川冰霰溢。",
            "夜闻汉使归，独向刀环泣。"
        ],
        "notes": "",
        "id": "0ccd39bd8d7ae40958d233429fc0d29c"
    },
    {
        "author": "杜𬱟",
        "dynasty": "唐",
        "type": "诗",
        "rhythmic": "",
        "title": "故绛行",
        "preface": "",
        "paragraphs": [
            "君不见铜鞮观，数里城池已芜漫。",
            "君不见虒祁宫，几重台榭亦微蒙。",
            "介马兵车全盛时，歌童舞女妖艳姿。",
            "一代繁华皆共绝，九原唯望冢累累。"
        ],
        "notes": "",
        "id": "c02fc998717a9c90c011c147d747958c"
    }
]