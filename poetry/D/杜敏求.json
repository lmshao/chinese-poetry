[
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 西园",
        "preface": "",
        "paragraphs": [
            "潭潭刺史府，宛在城市中。",
            "谁知园亭胜，似与山林同。",
            "幽鸟语晴昼，好花娇春风。",
            "物情如有待，赋咏属诗翁。"
        ],
        "notes": "",
        "id": "890dc681449c2fea9a0d5116e5e4874e"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 玉溪堂",
        "preface": "",
        "paragraphs": [
            "堂前对花柳，堂后瞰沼沚。",
            "贤者堂中人，虚心湛如水。",
            "烦暑当风窗，中宵隐月几。",
            "作诗纪胜概，诗与水清泚。"
        ],
        "notes": "",
        "id": "c2242f74c8cf4ceb2bd71c4210236dca"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 雪峰楼",
        "preface": "",
        "paragraphs": [
            "西山最高峰，积雪连四季。",
            "登楼试寓目，入国有故地。",
            "烽候虽久息，武经思豫备。",
            "文饶昔筹边，公意今无愧。"
        ],
        "notes": "",
        "id": "6334ba12d4f9e834f16970b386e3d5ba"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 海棠轩",
        "preface": "",
        "paragraphs": [
            "东风开百花，独有海棠胜。",
            "猩血染珠玑，点缀枝条賸。",
            "日暖锦段新，雨余燕脂凝。",
            "何待东合梅，方能动诗兴。"
        ],
        "notes": "",
        "id": "8d73f831c291a7ed2fe6f9b03f29acc0"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 月台",
        "preface": "",
        "paragraphs": [
            "明从海上来，皎皎入我牖。",
            "何如登高台，对月把尊酒。",
            "问月月无言，浩歌诗千首。",
            "几人知此乐，此乐公所有。"
        ],
        "notes": "",
        "id": "041fca85c721bd9e44e288cc57b22a3b"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 翠锦亭",
        "preface": "",
        "paragraphs": [
            "材大难为用，尝夸古柏篇。",
            "亭前老楩楠，黛色亦参天。",
            "夏暑借清阴，秋籁得自然。",
            "有如爱庭楸，朝暮东西偏。"
        ],
        "notes": "",
        "id": "f439fd06735961723c84030c5846ec33"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 湲玉亭",
        "preface": "",
        "paragraphs": [
            "林亭幽且深，砌下玉溪水。",
            "淙琤环珮声，晓夕清心耳。",
            "使君性所乐，爱玩不少已。",
            "方持利物心，默坐穷至理。"
        ],
        "notes": "",
        "id": "16849ec922b33eeccc970ce7ebe00233"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 茅庵",
        "preface": "",
        "paragraphs": [
            "深深竹林下，圆庵最幽僻。",
            "高怀本恬旷，野趣助闲适。",
            "众人奔名徒，浮世萦物役。",
            "岂知庵中乐，道胜心自逸。"
        ],
        "notes": "",
        "id": "1164420a5e5f42c88f4303f82999a9b2"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 水阁",
        "preface": "",
        "paragraphs": [
            "方池导流水，横阁上寻丈。",
            "晨曦夜月光，罩影相滉漾。",
            "游鱼时出没，飞鸥亦下上。",
            "终朝倚栏杆杆，不见有风浪。"
        ],
        "notes": "",
        "id": "d54e0abe16e13663b30e3da6741f8d33"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "运司园亭 小亭",
        "preface": "",
        "paragraphs": [
            "二亭虽云小，好在泉石间。",
            "白石自齿齿，清泉亦潺潺。",
            "公府无留事，暂来寄余闲。",
            "筇杖乌角巾，一日几往还。"
        ],
        "notes": "",
        "id": "6abd71422d93d2dfa3853a9a804d515b"
    },
    {
        "author": "杜敏求",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "农夫苦相问，燮理是何人。"
        ],
        "notes": "",
        "id": "4dda753a22bed94324c5c7232d2db398"
    }
]