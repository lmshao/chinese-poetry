[
    {
        "author": "董渊",
        "dynasty": "宋",
        "type": "诗",
        "rhythmic": "",
        "title": "碁山院",
        "preface": "",
        "paragraphs": [
            "风际有云多世态，海中无底是人心。",
            "可堪更问碁山话，一局闲争古到今。"
        ],
        "notes": "",
        "id": "1f2b2f405bcb1617074ab53e4ed99797"
    },
    {
        "author": "董渊",
        "dynasty": "宋",
        "type": "诗",
        "rhythmic": "",
        "title": "瑞峰院",
        "preface": "",
        "paragraphs": [
            "石屏树幄白云端，溪路生苔树石间。",
            "闲访禅家问尘世，总言尘事不相干。"
        ],
        "notes": "",
        "id": "6399b4604ab9b7ad9a430a555ea24917"
    },
    {
        "author": "董渊",
        "dynasty": "宋",
        "type": "诗",
        "rhythmic": "",
        "title": "灵峰院龙龛山和蔡君谟",
        "preface": "",
        "paragraphs": [
            "礧硌弥沙界，谽谺古洞天。",
            "门邻金布地，桥枕玉鸣泉。",
            "庭鹤归迷主，龛龙去失年。",
            "扫云嫌俗驾，题壁诧诗仙。",
            "胜景无今古，居人有后先。",
            "不知游者驭，谁见海为田。"
        ],
        "notes": "",
        "id": "d47a1419f46fc7270fd364e1b7e8fb75"
    },
    {
        "author": "董渊",
        "dynasty": "宋",
        "type": "诗",
        "rhythmic": "",
        "title": "太常山",
        "preface": "",
        "paragraphs": [
            "势凌筹谷接苍苍，十二交龙绣作裳。",
            "虎豹关中千树色，凤凰池上万花香。",
            "白云路隔青云暮，金涧泉通玉涧凉。",
            "圣代君臣忻际会，安知磐石镇无疆。"
        ],
        "notes": "",
        "id": "3bb02032acc64745d3af18cc80cc37c3"
    }
]