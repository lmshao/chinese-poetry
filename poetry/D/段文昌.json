[
    {
        "author": "段文昌",
        "dynasty": "唐",
        "type": "诗",
        "rhythmic": "",
        "title": "享太庙乐章",
        "preface": "",
        "paragraphs": [
            "肃肃清庙，登显至德。",
            "泽周八荒，兵定四极。",
            "生物咸遂，群盗灭息。",
            "明圣钦承，子孙千亿。"
        ],
        "notes": "",
        "id": "e6b94c1b1b69aea2a755f9297ed72e08"
    },
    {
        "author": "段文昌",
        "dynasty": "唐",
        "type": "诗",
        "rhythmic": "",
        "title": "题武担寺西台",
        "preface": "",
        "paragraphs": [
            "秋天如镜空，楼阁尽玲珑。",
            "水暗余霞外，山明落照中。",
            "鸟行看渐远，松韵听难穷。",
            "今日登临意，多欢语笑同。"
        ],
        "notes": "",
        "id": "3bfb2a7c40e668ce18a03992639a59eb"
    },
    {
        "author": "段文昌",
        "dynasty": "唐",
        "type": "诗",
        "rhythmic": "",
        "title": "晚夏登张仪楼呈院中诸公",
        "preface": "",
        "paragraphs": [
            "重楼窗户开，四望敛烟埃。",
            "远岫林端出，清波城下回。",
            "乍疑蝉韵促，稍觉雪风来。",
            "并起乡关思，销忧在酒杯。"
        ],
        "notes": "",
        "id": "d015d94f2533f57bdd28cf7caf04ef08"
    },
    {
        "author": "段文昌",
        "dynasty": "唐",
        "type": "诗",
        "rhythmic": "",
        "title": "还别业寻龙华山寺广宣上人",
        "preface": "",
        "paragraphs": [
            "十里惟闻松桂风，江山忽转见龙宫。",
            "正与休师方话旧，风烟几度入楼中。"
        ],
        "notes": "",
        "id": "dd2de13da607158d38f54cba54c656d3"
    }
]