[
    {
        "author": "戴雨耕",
        "dynasty": "宋",
        "type": "诗",
        "rhythmic": "",
        "title": "送赵侯之任",
        "preface": "",
        "paragraphs": [
            "送君远作羊荆州，送君西上黄鹤楼。",
            "汉晋诸公旧游处，断矶黄叶风雨秋。",
            "只今麾纛□南斗，整暇坐列皆公侯。",
            "江湖浩荡青天流，清风千古吹棹讴。",
            "专城分符得召杜，见此文彩珊瑚钩。",
            "请因谏议思岳阳，遂歌羽人仍丹丘。",
            "杜蘅吹香结衣珮，思与老子同遨游。"
        ],
        "notes": "",
        "id": "1f4a97596cd652b6a4d9bbe88c1871d0"
    }
]