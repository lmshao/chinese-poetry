[
    {
        "author": "丁正持",
        "dynasty": "宋",
        "type": "诗",
        "rhythmic": "",
        "title": "寿先生  其一",
        "preface": "",
        "paragraphs": [
            "明善堂前香矗云，诸生再拜祝庄椿。",
            "芹香藻绿涵和气，枫老梅疏健小春。",
            "有道可为明主佐，无毡休叹广文贫。",
            "烹羔压酒称千寿，会看仙桃着子新。"
        ],
        "notes": "",
        "id": "b0a85801f12711bca060acde5a150a8f"
    },
    {
        "author": "丁正持",
        "dynasty": "宋",
        "type": "诗",
        "rhythmic": "",
        "title": "寿先生  其二",
        "preface": "",
        "paragraphs": [
            "今年生日胜常年，一佛中间万佛缘。",
            "善念才兴方寸地，恩光便下九重天。",
            "花香作供围方丈，粟粒成功福大千。",
            "长寿如来更多宝，饱参住世小乘禅。"
        ],
        "notes": "",
        "id": "d36a3afc4773d869b82883716752d6e8"
    }
]