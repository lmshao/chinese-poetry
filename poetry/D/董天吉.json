[
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "梧",
        "preface": "",
        "paragraphs": [
            "一树梧桐烂熳开，紫沉黄玉是花材。",
            "谁教著在朝阳地，勾引丹山老凤来。"
        ],
        "notes": "",
        "id": "bab2b34d54ee61ce3af98ecceff24919"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "项王庙",
        "preface": "",
        "paragraphs": [
            "嬴氏乱天纪，群雄各飞扬。",
            "子羽勇无敌，拔剑起戎行。",
            "熊罴八千士，飚举度长江。",
            "威名震列国，斩婴𦶟咸阳。",
            "神力摧万夫，虎视邈四方。",
            "雄图竟不就，楚歌有余伤。",
            "故国父老怜，遗庙苍山傍。",
            "莓苔生丹垩，萝蔓延门堂。",
            "灵魂岂不怍，宁肯还故乡。",
            "空令千载下，吊古增慨慷。"
        ],
        "notes": "",
        "id": "ebf762560ea5d3264c70b3a1d2002568"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "惠安桥",
        "preface": "",
        "paragraphs": [
            "涔阳山水壮南州，千尺飞梁速去邮。",
            "蛟鳄翻涛声吼夜，虹蜺分雨气横秋。",
            "险疑云栈通车马，高比银河挟女牛。",
            "钜万功成书太史，绝胜舟楫济中流。"
        ],
        "notes": "",
        "id": "2f2300f35603433be03f6927a70277a5"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "采石矶",
        "preface": "",
        "paragraphs": [
            "断矶江上碧嶙峋，漠漠芦花转岸濒。",
            "舟小风微犹胜马，山高石立宛如人。",
            "羡渠钓艇沧波阔，老我征途白髪新。",
            "寂寞蛾眉在天际，远烟青处晚双颦。"
        ],
        "notes": "",
        "id": "45dd7d3acf00ede53206409cadd2389e"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "移家徒得竹成林，老节清阴岁月深。",
            "近日孙枝殊圣长，风天雨夜学龙吟。"
        ],
        "notes": "",
        "id": "1be6f824427027dcf46c273a0302eb8c"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "月中桂",
        "preface": "",
        "paragraphs": [
            "云外仙花众莫俦，广寒宫殿足清幽。",
            "根盘天上一轮古，香落人间八月秋。",
            "玉兔杵频金粟碎，素娥佩湿露枝稠。",
            "史君方运吴刚斧，要放清光照此舟。"
        ],
        "notes": "",
        "id": "b867556798b97b126f0cdb5374dd33b0"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "主簿年家丈游敬亭",
        "preface": "",
        "paragraphs": [
            "逆旅频争席，郊原一振衣。",
            "联镳寻胜去，高盖拂林飞。",
            "访古江山是，怀人岁月非。",
            "禅林最安稳，栖鸟亦深依。"
        ],
        "notes": "",
        "id": "427406cc81825ab09c08ac7ba5f07f0c"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "柏山僧房赏花",
        "preface": "",
        "paragraphs": [
            "云房閟孤赏，幽花杳谁攀。",
            "春风不掩私，吹芬满禅关。",
            "欣抃破沉寂，觅此芳菲颜。",
            "亭亭紫锦盖，济济玉笋斑。",
            "风流冠群英，擢自蓬擢间。",
            "感物动嘉咏，飞觞且循环。",
            "上人灭华念，对之心自闲。",
            "一笑吾未领，夕烟沉远山。"
        ],
        "notes": "",
        "id": "73867c27771415040121d630905d1845"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "永庆寺松风亭",
        "preface": "",
        "paragraphs": [
            "长松荫禅宇，柯叶何橚椮。",
            "清风一披拂，奏作绿绮琴。",
            "虬龙舞空祠，鸾凤相与吟。",
            "众籁起幽听，太虚本沉沉。",
            "翛然亭中人，宴坐欢妙音。",
            "心闻得深悟，明月生东林。"
        ],
        "notes": "",
        "id": "6723c1fbcf648c6f788813b3608f3693"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "送任浙东廉使  其一",
        "preface": "",
        "paragraphs": [
            "曾闻鼻祖牧宣州，又见邦人送我侯。",
            "世阅双旌相绚映，人生五马自风流。",
            "西偏清啸独孤观，北望高吟小谢楼。",
            "此去骅骝谙旧路，定知原隰望咨诹。"
        ],
        "notes": "",
        "id": "a4721a0bafbef7a36cb7da9408fe39c9"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "送任浙东廉使  其二",
        "preface": "",
        "paragraphs": [
            "画戟凝香礼数殊，敢勤屣履下庸愚。",
            "有时小队寻花柳，也枉前茅到竹梧。",
            "对客每曾蒙齿录，问年直恐混泥涂。",
            "使君早晚朝天阙，还念沧江钓叟无。"
        ],
        "notes": "",
        "id": "d77300f29214da7d6ce83d58caba3b0b"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "送经历庞世安",
        "preface": "",
        "paragraphs": [
            "鹿门培隠德，凤穴产奇毛。",
            "曳组全家贵，谈兵此客豪。",
            "书签沾雨湿，箭镝入云高。",
            "归到荆花下，春缸醉玉醪。"
        ],
        "notes": "",
        "id": "e7225da40b43dc6ee20412ea77e6760a"
    },
    {
        "author": "董天吉",
        "dynasty": "宋",
        "type": "诗",
        "rhythmic": "",
        "title": "寿千奴监司",
        "preface": "",
        "paragraphs": [
            "绿鬓貂蝉合殿中，輶车又过大江东。",
            "九重行侍君王宴，五度曾乘御史骢。",
            "好学襟怀开霁月，爱民心事蔼春风。",
            "夜深香火听舆诵，好是称觞寿母同。"
        ],
        "notes": "",
        "id": "ebfee6fcc1d8be803d82ef62ac3f53e8"
    }
]