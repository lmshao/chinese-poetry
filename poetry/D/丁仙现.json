[
    {
        "author": "丁仙现",
        "dynasty": "宋",
        "type": "词",
        "rhythmic": "绛都春",
        "title": "",
        "preface": "",
        "paragraphs": [
            "融和又报。",
            "乍瑞霭霁色，皇州春早。",
            "翠幰竞飞，玉勒争驰都门道。",
            "鳌山彩结蓬莱岛。",
            "向晚色、双龙衔照。",
            "绛绡楼上，彤芝盖底，仰瞻天表。",
            "缥缈。",
            "风传帝乐，庆三殿共赏，群仙同到。",
            "迤逦御香，飘满人间闻嬉笑。",
            "须臾一点星球小。",
            "渐隐隐、鸣鞘声杳。",
            "游人月下归来，洞天未晓。"
        ],
        "notes": "",
        "id": "dab22243349d8946b7d94975945162b2"
    }
]