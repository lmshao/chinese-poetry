[
    {
        "author": "杜子民",
        "dynasty": "宋",
        "type": "诗",
        "rhythmic": "",
        "title": "望瀛亭二首  其一",
        "preface": "",
        "paragraphs": [
            "拥传来观海，危亭一振衣。",
            "云晴千怪出，浸大百川归。",
            "日月遭吞吐，乾坤入范围。",
            "群鸥不须避，禅寂久忘机。"
        ],
        "notes": "",
        "id": "a49a920d82d736435380f715c4114c94"
    },
    {
        "author": "杜子民",
        "dynasty": "宋",
        "type": "诗",
        "rhythmic": "",
        "title": "望瀛亭二首  其二",
        "preface": "",
        "paragraphs": [
            "北望沧溟大，茫茫天地间。",
            "回环知万里，缥缈认三山。",
            "汉使何年到，星槎度岁还。",
            "蟠桃应已熟，方朔在人寰。"
        ],
        "notes": "",
        "id": "3845bb4ec60682b6fcd8599b188f9ca4"
    },
    {
        "author": "杜子民",
        "dynasty": "宋",
        "type": "诗",
        "rhythmic": "",
        "title": "扬州",
        "preface": "",
        "paragraphs": [
            "人穿鱼蟹市，路入斗牛天。",
            "云水家千里，江山月一船。"
        ],
        "notes": "",
        "id": "21e964dbea29b2ea90f46ddd8479a03f"
    }
]