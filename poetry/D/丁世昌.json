[
    {
        "author": "丁世昌",
        "dynasty": "宋",
        "type": "诗",
        "rhythmic": "",
        "title": "病中无聊忽徐渊子送酒",
        "preface": "",
        "paragraphs": [
            "丹桂传香后，黄花著蕊时。",
            "老怀期欲赏，病足瘦难移。",
            "静对陶潜径，长吟杜甫诗。",
            "白衣人忽至，把酒慰愁眉。"
        ],
        "notes": "",
        "id": "bc5cfb96c39ad7b40a39bec47a4496f1"
    },
    {
        "author": "丁世昌",
        "dynasty": "宋",
        "type": "诗",
        "rhythmic": "",
        "title": "次虞仲房司马送秋韵",
        "preface": "",
        "paragraphs": [
            "自入秋光能几时，无端又赋别秋诗。",
            "夜长月冷虫鸣急，天阔风高雁过迟。",
            "三径黄花存旧节，半栏红叶堕残枝。",
            "往来毕竟乘除法，何用年年宋玉悲。"
        ],
        "notes": "",
        "id": "31fff691c6ed550b821d788b961b03f9"
    },
    {
        "author": "丁世昌",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "郎如枝上禽，妾比庭前树。",
            "翅健入云飞，根深随不去。"
        ],
        "notes": "",
        "id": "3e46ec141a4c2c53a703ca6c5a2639af"
    },
    {
        "author": "丁世昌",
        "dynasty": "宋",
        "type": "诗",
        "rhythmic": "",
        "title": "少永少云二弟对弈",
        "preface": "",
        "paragraphs": [
            "平处须忘险，危时好计安。",
            "兴亡关一著，慎勿等闲看。"
        ],
        "notes": "",
        "id": "e52ba66c8c470bd7afe871dd05335264"
    }
]