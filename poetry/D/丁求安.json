[
    {
        "author": "丁求安",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "紫府延龄，瑶池开宴。",
            "人间好事都如愿。",
            "凤雏喜带桂宫香，东床镇压鸾台彦。",
            "酒泛金杯，香飘龙篆。",
            "大家齐把瑶觞献。",
            "中兴天子急贤才，相期共入金銮殿。"
        ],
        "notes": "",
        "id": "a965fd123cdd815dc518040413133ba3"
    },
    {
        "author": "丁求安",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "风卷霜浓，寒销冰谢。",
            "一年皎月惟今夜。",
            "桑弧蓬矢庆门阑，云旌羽盖连车马。",
            "命服新翻，恩波如泻。",
            "海沂致锦傅声价。",
            "晓来和气着梅梢，春随温诏看看下。"
        ],
        "notes": "",
        "id": "52399fac6c57f17ee250d9b2abbc1d1b"
    }
]