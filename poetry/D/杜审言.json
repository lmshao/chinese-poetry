[
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "草绿长门闭，苔青永巷幽。",
            "宠移新爱夺，泣下故情留。",
            "啼鸟惊残梦，飞花搅独愁。",
            "自怜春色罢，团扇复迎秋。"
        ],
        "notes": "",
        "id": "6fec0aa9a5378989dbd76700d3a2d79e"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "杂曲歌辞 大酺乐 一",
        "preface": "",
        "paragraphs": [
            "圣后乘干日，皇明御历辰。",
            "紫宫初启坐，苍璧正临春。",
            "雷雨垂膏泽，金钱赐下人。",
            "诏酺欢赏徧，交泰覩惟新。"
        ],
        "notes": "",
        "id": "317d21a8f695f047c92d9a66c3ce4d0b"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "杂曲歌辞 大酺乐 二",
        "preface": "",
        "paragraphs": [
            "毘陵震泽九州通，士女欢娱万国同。",
            "伐鼓撞钟惊海上，新妆袨服照江东。",
            "梅花落处疑残雪，柳叶开时任好风。",
            "大德不官逢道泰，天长地久属年丰。"
        ],
        "notes": "",
        "id": "bdbc1cde25e2611dca02189b44057323"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "南海乱石山作",
        "preface": "",
        "paragraphs": [
            "涨海积稽天，群山高嶪地。",
            "相传称乱石，图典失其事。",
            "悬危悉可惊，大小都不类。",
            "乍将云岛极，还与星河次。",
            "上耸忽如飞，下临仍欲坠。",
            "朝暾赩丹紫，夜魄炯青翠。",
            "穹崇雾雨蓄，幽隐灵仙閟。",
            "万寻挂鹤巢，千丈垂猿臂。",
            "昔去景风涉，今来姑洗至。",
            "观此得咏歌，长时想精异。"
        ],
        "notes": "",
        "id": "cdb058b47435b2f8fa4d65f3e939ec0d"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "送和西蕃使",
        "preface": "",
        "paragraphs": [
            "使出凤皇池，京师阳春晚。",
            "圣朝尚边策，诏谕兵戈偃。",
            "拜手明光殿，摇心上林苑。",
            "种落逾青羌，关山度赤坂。",
            "疆场及无事，雅歌而餐饭。",
            "宁独锡和戎，更当封定远。"
        ],
        "notes": "",
        "id": "c0f088fed2311b90cfaf5ebe741dc41f"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "蓬莱三殿侍宴奉敕咏终南山应制",
        "preface": "",
        "paragraphs": [
            "北斗挂城边，南山倚殿前。",
            "云标金阙迥，树杪玉堂悬。",
            "半岭通佳气，中峰绕瑞烟。",
            "小臣持献寿，长此戴尧天。"
        ],
        "notes": "",
        "id": "24b102bd821578c50153e78d8d27997a"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "望春亭侍游应诏",
        "preface": "",
        "paragraphs": [
            "帝出明光殿，天临太液池。",
            "尧樽随步辇，舜乐绕行麾。",
            "万寿祯祥献，三春景物滋。",
            "小臣同酌海，歌颂荅无为。"
        ],
        "notes": "",
        "id": "847d03f7491356c0a20d616cfee2223d"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "宿羽亭侍宴应制",
        "preface": "",
        "paragraphs": [
            "步辇千门出，离宫二月开。",
            "风光新柳报，宴赏落花催。",
            "碧水摇空阁，青山绕吹台。",
            "圣情留晚兴，歌管送余杯。"
        ],
        "notes": "",
        "id": "a7b2b45a3a20db57e53bdbdca986abd9"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "岁夜安乐公主满月侍宴应制",
        "preface": "",
        "paragraphs": [
            "戚里生昌胤，天杯宴重臣。",
            "画楼初满月，香殿早迎春。",
            "睿作尧君宝，孙谋梁国珍。",
            "明朝元会日，万寿乐章陈。"
        ],
        "notes": "",
        "id": "410a694d06e64f4a9a47c92609bb24ce"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "奉和七夕侍宴两仪殿应制",
        "preface": "",
        "paragraphs": [
            "一年衔别怨，七夕始言归。",
            "敛泪开星靥，微步动云衣。",
            "天回兔欲落，河旷鹊停飞。",
            "那堪尽此夜，复往弄残机。"
        ],
        "notes": "",
        "id": "a9eb500791d6f069cf7350dd0292b53d"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "大酺",
        "preface": "",
        "paragraphs": [
            "圣后乘干日，皇明御历辰。",
            "紫宫初启坐，苍璧正临春。",
            "雷雨垂膏泽，金钱赠下人。",
            "诏酺欢赏徧，交泰覩惟新。"
        ],
        "notes": "",
        "id": "317d21a8f695f047c92d9a66c3ce4d0b"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "赋得妾薄命",
        "preface": "",
        "paragraphs": [
            "草绿长门掩，苔青永巷幽。",
            "宠移新爱夺，泪落故情留。",
            "啼鸟惊残梦，飞花搅独愁。",
            "自怜春色罢，团扇复迎秋。"
        ],
        "notes": "",
        "id": "700304c037000532fbbf4b2d8c5837a6"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和韦承庆过义阳公主山池五首 一",
        "preface": "",
        "paragraphs": [
            "野兴城中发，朝英物外求。",
            "情悬朱绂望，契动赤泉游。",
            "海燕巢书阁，山鸡舞画楼。",
            "雨余清晚夏，共坐北岩幽。"
        ],
        "notes": "",
        "id": "edfee7e772cc9da9cb0098c6c5b4534c"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和韦承庆过义阳公主山池五首 二",
        "preface": "",
        "paragraphs": [
            "迳转危峰逼，桥回缺岸妨。",
            "玉泉移酒味，石髓换粳香。",
            "绾雾青丝弱，牵风紫蔓长。",
            "犹言宴乐少，别向后池塘。"
        ],
        "notes": "",
        "id": "024ef7de0764c0d306ce288b1b8b6f87"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和韦承庆过义阳公主山池五首 三",
        "preface": "",
        "paragraphs": [
            "携琴遶碧沙，摇笔弄青霞。",
            "杜若幽庭草，芙蓉曲沼花。",
            "宴游成野客，形胜得仙家。",
            "往往留仙步，登攀日易斜。"
        ],
        "notes": "",
        "id": "848faf1aaa2baee59935a6b5879d111b"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和韦承庆过义阳公主山池五首 四",
        "preface": "",
        "paragraphs": [
            "攒石当轩倚，悬泉度牖飞。",
            "鹿麛冲妓席，鹤子曳童衣。",
            "园果尝难遍，池莲摘未稀。",
            "卷帘唯待月，应在醉中归。"
        ],
        "notes": "",
        "id": "388aa9236bfa9c275a173aca09bc1928"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和韦承庆过义阳公主山池五首 五",
        "preface": "",
        "paragraphs": [
            "赏玩期他日，高深爱此时。",
            "池分八水背，峰作九山疑。",
            "地静鱼偏逸，人闲鸟欲欺。",
            "青溪留别兴，更与白云期。"
        ],
        "notes": "",
        "id": "e30b064f42a1286c9b440014a63b848b"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和晋陵陆丞早春游望",
        "preface": "",
        "paragraphs": [
            "独有宦游人，偏惊物候新。",
            "云霞出海曙，梅柳渡江春。",
            "淑气催黄鸟，晴光转绿苹。",
            "忽闻歌古调，归思欲沾巾。"
        ],
        "notes": "",
        "id": "195e2ad4a1c83758debdc62845182a15"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "秋夜宴临津郑明府宅",
        "preface": "",
        "paragraphs": [
            "行止皆无地，招寻独有君。",
            "酒中堪累月，身外即浮云。",
            "露白宵钟彻，风清晓漏闻。",
            "坐携余兴往，还似未离群。"
        ],
        "notes": "",
        "id": "b1d5e57c12214dc427e28c3b2f69c29e"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和康五庭芝望月有怀",
        "preface": "",
        "paragraphs": [
            "明月高秋迥，愁人独夜看。",
            "暂将弓并曲，飜与扇俱团。",
            "雾濯清辉苦，风飘素影寒。",
            "罗衣一此鉴，顿使别离难。"
        ],
        "notes": "",
        "id": "2589659ea88f07d85935991f27bce457"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "登襄阳城",
        "preface": "",
        "paragraphs": [
            "旅客三秋至，层城四望开。",
            "楚山横地出，汉水接天回。",
            "冠盖非新里，章华即旧台。",
            "习池风景异，归路满尘埃。"
        ],
        "notes": "",
        "id": "dfab11f0dd0e20f31e6ca59dc3dcf923"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "旅寓安南",
        "preface": "",
        "paragraphs": [
            "交趾殊风候，寒迟暖复催。",
            "仲冬山果熟，正月野花开。",
            "积雨生昏雾，轻霜下震雷。",
            "故乡逾万里，客思倍从来。"
        ],
        "notes": "",
        "id": "cf6708d06f5ec287c0c7bcb13558b429"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "春日怀归",
        "preface": "",
        "paragraphs": [
            "心是伤归望，春归异往年。",
            "河山鉴魏阙，桑梓忆秦川。",
            "花杂芳园鸟，风和绿野烟。",
            "更怀欢赏地，车马洛桥边。"
        ],
        "notes": "",
        "id": "ce546766af201bc030312f15763b028d"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "代张侍御伤美人",
        "preface": "",
        "paragraphs": [
            "二八泉扉掩，帷屏宠爱空。",
            "泪痕消夜烛，愁绪乱春风。",
            "巧笑人疑在，新妆曲未终。",
            "应怜脂粉气，留著舞衣中。"
        ],
        "notes": "",
        "id": "a2f77c7ac88c1f02ccda2b20d5c60a1e"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "送高郎中北使",
        "preface": "",
        "paragraphs": [
            "北狄愿和亲，东京发使臣。",
            "马衔边地雪，衣染异方尘。",
            "岁月催行旅，恩荣变苦辛。",
            "歌钟期重锡，拜手落花春。"
        ],
        "notes": "",
        "id": "148a1c20c6aa7e9bd34d8183c868e38a"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "都尉山亭",
        "preface": "",
        "paragraphs": [
            "紫藤萦葛藟，绿刺罥蔷薇。",
            "下钓看鱼跃，探巢畏鸟飞。",
            "叶疎荷已晚，枝亚果新肥。",
            "胜迹都无限，只应伴月归。"
        ],
        "notes": "",
        "id": "bef7317765b4f25d583d5d470b99374e"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "夏日过郑七山斋",
        "preface": "",
        "paragraphs": [
            "共有樽中好，言寻谷口来。",
            "薜萝山迳入，荷芰水亭开。",
            "日气含残雨，云阴送晚雷。",
            "洛阳钟鼓至，车马系迟回。"
        ],
        "notes": "",
        "id": "6d12be2b21c716fab2d80ea5a99c372e"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "送崔融",
        "preface": "",
        "paragraphs": [
            "君王行出将，书记远从征。",
            "祖帐连河阙，军麾动洛城。",
            "旌旃朝朔气，笳吹夜边声。",
            "坐觉烟尘扫，秋风古北平。"
        ],
        "notes": "",
        "id": "5447c5b0549ca6247b030cfc88fba188"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "经行岚州",
        "preface": "",
        "paragraphs": [
            "北地春光晚，边城气候寒。",
            "往来花不发，新旧雪仍残。",
            "水作琴中听，山疑画里看。",
            "自惊牵远役，艰险促征鞍。"
        ],
        "notes": "",
        "id": "1d25e6311be937cbf4690ab2b5d81351"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "重九日宴江阴",
        "preface": "",
        "paragraphs": [
            "蟋蟀期归晚，茱萸节候新。",
            "降霜青女月，送酒白衣人。",
            "高兴要长寿，卑栖隔近臣。",
            "龙沙即此地，旧俗坐为邻。"
        ],
        "notes": "",
        "id": "50a48259427bb96b6cf6c48ea5c8e4ff"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "除夜有怀",
        "preface": "",
        "paragraphs": [
            "故节当歌守，新年把烛迎。",
            "冬氛恋虬箭，春色候鸡鸣。",
            "兴尽闻壶覆，宵阑见斗横。",
            "还将万亿寿，更谒九重城。"
        ],
        "notes": "",
        "id": "c36760a8ab7f52d6efddd076b7e533da"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "晦日宴游",
        "preface": "",
        "paragraphs": [
            "日晦随蓂荚，春情著杏花。",
            "解绅宜就水，张幕会连沙。",
            "歌管风轻度，池台日半斜。",
            "更看金谷骑，争向石崇家。"
        ],
        "notes": "",
        "id": "9c6d0ff26489619f86c7ccef5aa80b88"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "白露含明月，青霞断绛河。",
            "天街七襄转，阁道二神过。",
            "袨服锵环珮，香筵拂绮罗。",
            "年年今夜尽，机杼别情多。"
        ],
        "notes": "",
        "id": "a0011980c30b99a2c10ea9d8d6efc1ec"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "守岁侍宴应制",
        "preface": "",
        "paragraphs": [
            "季冬除夜接新年，帝子王孙捧御筵。",
            "宫阙星河低拂树，殿廷灯烛上薰天。",
            "弹弦奏节梅风入，对局探钩柏酒传。",
            "欲向正元歌万寿，暂留欢赏寄春前。"
        ],
        "notes": "",
        "id": "fb144ccc122b5b4e2cba2fe97aef8e23"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "大酺",
        "preface": "",
        "paragraphs": [
            "毘陵震泽九州通，士女欢娱万国同。",
            "伐鼓撞钟惊海上，新妆袨服照江东。",
            "梅花落处疑残雪，柳叶开时任好风。",
            "火德云官逢道泰，天长地久属年丰。"
        ],
        "notes": "",
        "id": "bdbc1cde25e2611dca02189b44057323"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "春日京中有怀",
        "preface": "",
        "paragraphs": [
            "今年游寓独游秦，愁思看春不当春。",
            "上林苑里花徒发，细柳营前叶漫新。",
            "公子南桥应尽兴，将军西第几留宾。",
            "寄语洛城风日道，明年春色倍还人。"
        ],
        "notes": "",
        "id": "4ee841e85ec42081b8703b2f597bd55b"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "扈从出长安应制",
        "preface": "",
        "paragraphs": [
            "分野都畿列，时乘六御均。",
            "京师旧西幸，洛道此东巡。",
            "文物驱三统，声名走百神。",
            "龙旗萦漏夕，凤辇拂钩陈。",
            "抚迹地灵古，游情皇鉴新。",
            "山追散马日，水忆钓鱼人。",
            "禹食传中使，尧樽遍下臣。",
            "省方称国阜，问道识风淳。",
            "岁晚天行吉，年丰景从亲。",
            "欢娱包历代，宇宙忽疑春。"
        ],
        "notes": "",
        "id": "831f7a9cbb0a57b1eb17b485de167979"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "春日江津游望",
        "preface": "",
        "paragraphs": [
            "旅客摇边思，春江弄晚晴。",
            "烟销垂柳弱，雾卷落花轻。",
            "飞棹乘空下，回流向日平。",
            "鸟啼移几处，蝶舞乱相迎。",
            "忽叹人皆浊，堤防水至清。",
            "谷王常不让，深可戒中盈。"
        ],
        "notes": "",
        "id": "77250983c8fd9fa99d0c2e264cdb5cdf"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "泛舟送郑卿入京",
        "preface": "",
        "paragraphs": [
            "帝坐蓬莱殿，恩追社稷臣。",
            "长安遥向日，宗伯正乘春。",
            "相宅开基地，倾都送别人。",
            "行舟萦渌水，列戟满红尘。",
            "酒助欢娱洽，风催景气新。",
            "此时光乃命，谁为惜无津。"
        ],
        "notes": "",
        "id": "0e8a527d5e21e31b773b767172df381a"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "度石门山",
        "preface": "",
        "paragraphs": [
            "石门千仞断，迸水落遥空。",
            "道束悬崖半，桥欹绝涧中。",
            "仰攀人屡息，直下骑才通。",
            "泥拥奔虵径，云埋伏兽丛。",
            "星躔牛斗北，地脉象牙东。",
            "开塞随行变，高深触望同。",
            "江声连骤雨，日气抱残虹。",
            "未改朱明律，先含白露风。",
            "坚贞深不惮，险澁谅难穷。",
            "有异登临赏，徒为造化功。"
        ],
        "notes": "",
        "id": "66b3eb3d22287376f6207378c9a9764d"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "赠崔融二十韵",
        "preface": "",
        "paragraphs": [
            "十年俱薄宦，万里各他方。",
            "云天断书札，风土异炎凉。",
            "太息幽兰紫，劳歌奇树黄。",
            "日疑怀叔度，夜似忆真长。",
            "北使从江表，东归在洛阳。",
            "相逢慰畴昔，相对叙存亡。",
            "草深穷巷毁，竹尽故园荒。",
            "雅节君弥固，衰颜余自伤。",
            "人事盈虚改，交游宠辱妨。",
            "雀罗争去翟，鹤氅竞寻王。",
            "思极欢娱至，朋情讵可忘。",
            "琴樽横宴席，岩谷卧词场。",
            "连骑追佳赏，城中及路傍。",
            "三川宿雨霁，四月晚花芳。",
            "复此开悬榻，宁唯入后堂。",
            "兴酣鸲鹆舞，言洽凤皇翔。",
            "高选俄迁职，严程已饬装。",
            "抚躬衔道义，携手恋辉光。",
            "玉振先推美，金铭旧所防。",
            "勿嗟离别易，行役共时康。"
        ],
        "notes": "",
        "id": "0c4cf1f3c21524969f043e13dd62f58c"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "赠苏味道",
        "preface": "",
        "paragraphs": [
            "北地寒应苦，南庭戍未归。",
            "边声乱羗笛，朔气卷戎衣。",
            "雨雪关山暗，风霜草木稀。",
            "胡兵战欲尽，虏骑猎犹肥。",
            "雁塞何时入，龙城几度围。",
            "据鞍雄劒动，插笔羽书飞。",
            "舆驾还京邑，朋游满帝畿。",
            "方期来献凯，歌舞共春辉。"
        ],
        "notes": "",
        "id": "c459ffb194e0602710e0fe9e417c7c26"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "和李大夫嗣真奉使存抚河东",
        "preface": "",
        "paragraphs": [
            "六位乾坤动，三微历数迁。",
            "讴歌移火德，图谶在金天。",
            "子月开阶统，房星受命年。",
            "祯符龙马出，宝箓凤凰传。",
            "地即交风雨，都仍卜涧瀍。",
            "明堂唯御极，清庙乃尊先。",
            "不宰神功运，无为大象悬。",
            "八荒平物土，四海接人烟。",
            "已属群生泰，犹言至道偏。",
            "玺书傍问俗，旌节近推贤。",
            "秩比司空位，官临御史员。",
            "雄词执刀笔，直谏罢楼船。",
            "国有大臣器，朝加小会筵。",
            "将行备礼乐，送别仰神仙。",
            "城阙周京转，关河陕服连。",
            "稍观汾水曲，俄指绛台前。",
            "姑射聊长望，平阳遂宛然。",
            "舜耕余草木，禹凿旧山川。",
            "昔出诸侯上，无何霸业全。",
            "中军归战敌，外府绝兵权。",
            "隐隐帝乡远，瞻瞻肃命虔。",
            "西河偃风俗，东壁挂星躔。",
            "井邑枌榆社，陵园松柏田。",
            "荣光晴掩代，佳气晓侵燕。",
            "雨霈鸿私涤，风行睿旨宣。",
            "茕嫠访疾苦，屠钓采贞坚。",
            "人乐逢刑措，时康洽赏延。",
            "赐逾秦氏级，恩倍汉家钱。",
            "拥传咸翘首，称觞竞比肩。",
            "拜迎弥道路，舞咏溢郊鄽。",
            "杀气西衡白，穷阴北暝玄。",
            "飞霜遥渡海，残月迥临边。",
            "缅邈朝廷问，周流朔塞旋。",
            "兴来探马策，俊发抱龙泉。",
            "学总八千卷，文倾三百篇。",
            "澄清得使者，作颂有人焉。",
            "莫以崇班阂，而云胜托捐。",
            "伟材何磊落，陋质几翩翾。",
            "江海宁为让，巴渝转自牵。",
            "一闻歌圣道，助曲荷陶甄。"
        ],
        "notes": "",
        "id": "f3c04cfbc3ec057e909b81d936299dbc"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "赠苏绾书记",
        "preface": "",
        "paragraphs": [
            "知君书记本翩翩，为许从戎赴朔边。",
            "红粉楼中应计日，燕支山下莫经年。"
        ],
        "notes": "",
        "id": "be36ff5e843f083cd7da10c42e475578"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "渡湘江",
        "preface": "",
        "paragraphs": [
            "迟日园林悲昔游，今春花鸟作边愁。",
            "独怜京国人南窜，不似湘江水北流。"
        ],
        "notes": "",
        "id": "2dcefcfbd5075c7c6d6e3c4e1fd48a55"
    },
    {
        "author": "杜审言",
        "dynasty": "唐",
        "type": "诗",
        "rhythmic": "",
        "title": "戏赠赵使君美人",
        "preface": "",
        "paragraphs": [
            "红粉青娥暎楚云，桃花马上石榴帬。",
            "罗敷独向东方去，谩学他家作使君。"
        ],
        "notes": "",
        "id": "978c6a9f3103e14cddfd7e3b2a7df4ae"
    }
]