[
    {
        "author": "独孤绶",
        "dynasty": "唐",
        "type": "诗",
        "rhythmic": "",
        "title": "投珠于泉",
        "preface": "",
        "paragraphs": [
            "至道归淳朴，明珠被弃捐。",
            "天真来照乘，成性却沈泉。",
            "不是灵蛇吐，非缘合浦还。",
            "岸傍随月落，波底共星悬。",
            "致远终无胫，怀贪遂息肩。",
            "欲知恭俭德，所宝在惟贤。"
        ],
        "notes": "",
        "id": "8c13fefc9754c555e2f9ba11e3f933c0"
    },
    {
        "author": "独孤绶",
        "dynasty": "唐",
        "type": "诗",
        "rhythmic": "",
        "title": "秦镜",
        "preface": "",
        "paragraphs": [
            "万古秦时镜，从来抱至精。",
            "依台月自吐，在匣水常清。",
            "烂烂金光发，澄澄物象生。",
            "云天皆洞鉴，表里尽虚明。",
            "但见人窥胆，全胜响应声。",
            "妍媸定可识，何处更逃情。"
        ],
        "notes": "",
        "id": "d773277531e14cef8d2d5b26546edc9c"
    }
]