[
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其一",
        "preface": "",
        "paragraphs": [
            "千尺长松矗太清，倚松栋宇与云平。",
            "凭阑只恐西风起，吹上青冥九万程。"
        ],
        "notes": "",
        "id": "5946371f36b777cf3e899285d583bb13"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其二",
        "preface": "",
        "paragraphs": [
            "三径从来半草莱，席门那为故人开。",
            "自惭不是梧桐树，安得朝阳鸣凤来。"
        ],
        "notes": "",
        "id": "c3a895953826ea216b0c382e2e81cb05"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其三",
        "preface": "",
        "paragraphs": [
            "彭泽思归意末成，折腰五斗谩劳生。",
            "何如张翰秋风起，便忆鲈鱼莼菜羹。"
        ],
        "notes": "",
        "id": "b9181757f6339bbd3f2a9d1b857e06bc"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其四",
        "preface": "",
        "paragraphs": [
            "厌从薄宦思莲幕，思见故人映玉山。",
            "须信人生贵适志，相逢樽酒且开颜。"
        ],
        "notes": "",
        "id": "6927b5e6d905f66446da56caf909ef32"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其五",
        "preface": "",
        "paragraphs": [
            "笔下文章信有神，西来避地不无因。",
            "要看银河从天落，一洗人间万古尘。"
        ],
        "notes": "",
        "id": "18d980c76534b98332835b2a4269ebf0"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "新岭庵  其六",
        "preface": "",
        "paragraphs": [
            "中原回首涕沾裳，谁是当时柱石强。",
            "会唤谪仙天上去，扶将日毂出扶桑。"
        ],
        "notes": "",
        "id": "fac953561fe1517c7240457c49c77b16"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "谒姜相祠坟",
        "preface": "",
        "paragraphs": [
            "布衣崛起秉洪钧，料事当年若有神。",
            "三尺孤坟封马鬣，一时直道犯龙鳞。",
            "从容未见回天力，流落空闻弃海滨。",
            "頼有高人秦处士，不妨筑室作居邻。"
        ],
        "notes": "",
        "id": "7c5c6b506bb0f9359b46740c441e8942"
    },
    {
        "author": "邓柞",
        "dynasty": "宋",
        "type": "诗",
        "rhythmic": "",
        "title": "题白莲院",
        "preface": "",
        "paragraphs": [
            "古树纷纷千嶂雨，远寺鸣钟迷处所。",
            "一水东流浮落花，隔云应有秦人住。",
            "海风不断长松路，万籁寒生苍玉麈。",
            "此去江南山更深，桄榔叶暗猨啼苦。"
        ],
        "notes": "",
        "id": "f66231e744a9a629016bf095ba5b940b"
    }
]