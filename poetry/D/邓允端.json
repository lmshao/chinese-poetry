[
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "涉江采芙蓉",
        "preface": "",
        "paragraphs": [
            "涉江采芙蓉，欲采寄所思。",
            "所思今何在，望断天一涯。",
            "将花照秋水，秋水清且漪。",
            "行乐不得再，日暮空凄悲。"
        ],
        "notes": "",
        "id": "6b467d704aa30cf85ce78308e4c3b358"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "古乐府",
        "preface": "",
        "paragraphs": [
            "梧桐叶落秋容早，夜夜寒蛩泣衰草。",
            "凤钗金冷鬓云凋，可惜红颜镜中老。",
            "音尘望断沈双鲤，唤起相思何日已。",
            "琐窗人静月轮孤，六曲屏山冷如水。"
        ],
        "notes": "",
        "id": "93c04393206324be665514060f3233da"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "过处士山斋",
        "preface": "",
        "paragraphs": [
            "一室萧疏甚，禅床印佛宗。",
            "树阴生石藓，茶鼎带松风。",
            "去去水千里，行行山几重。",
            "佩琴与诗卷，回首翠微中。"
        ],
        "notes": "",
        "id": "8d9029456ae242a8d32fb97d418d3606"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "遣兴",
        "preface": "",
        "paragraphs": [
            "得志心偏壮，谋生事转疏。",
            "雨蓑春种药，月案夜抄书。",
            "穷达虽同道，功名不定居。",
            "凭谁报消息，为问近何如。"
        ],
        "notes": "",
        "id": "9587eb8ab6c134c83762df543cdd77fc"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "题社友诗稿",
        "preface": "",
        "paragraphs": [
            "诗里玄机海样深，散于章句敛于心。",
            "会时要似庖丁刃，妙处应同靖节琴。",
            "韵胜想君言外得，字新令我意边寻。",
            "痴人说梦终难信，何日樽前取次吟。"
        ],
        "notes": "",
        "id": "02d3657cdbca2f8379a72d6d8954c7d7"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "轻烟漠漠锁晴岚，野水溪边小驻骖。",
            "日暮征鸿落何处，似将风景过江南。"
        ],
        "notes": "",
        "id": "ec89fdee9392bb42c69b007c694d1d60"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "试笺",
        "preface": "",
        "paragraphs": [
            "拨开宿火起炉烟，留得余香伴夜禅。",
            "落尽碧桃春不管，东风却放柳飞绵。"
        ],
        "notes": "",
        "id": "86f1d6c4d5021887ad2122a80c6fb4fb"
    },
    {
        "author": "邓允端",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "楚岸卸轻帆，停舟曲江曲。",
            "日暮塞鸿归，春水平桥绿。"
        ],
        "notes": "",
        "id": "1a7cf135dcc897da0eb76a21cec31434"
    }
]