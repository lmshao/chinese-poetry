[
    {
        "author": "杜司直",
        "dynasty": "宋",
        "type": "诗",
        "rhythmic": "",
        "title": "送戴太博  其一",
        "preface": "",
        "paragraphs": [
            "昨者题舆政未成，邻封骑竹已欢迎。",
            "翱翔忽看天边举，来去从教境上争。",
            "玉笥江山应改色，青原风月未忘情。",
            "两邦父老休啼哭，总在甘棠荫里行。"
        ],
        "notes": "",
        "id": "5bcb23c9722f9234bdd89c75f76739e2"
    },
    {
        "author": "杜司直",
        "dynasty": "宋",
        "type": "诗",
        "rhythmic": "",
        "title": "送戴太博  其二",
        "preface": "",
        "paragraphs": [
            "琼佩霞裾云锦裳，胸中指塞贮琳瑯。",
            "词章莫测波澜阔，谈笑惟图书传香。",
            "与我多应邻臭味，于人宁有别肝肠。",
            "一州斗大非公处，早晚催归白玉堂。"
        ],
        "notes": "",
        "id": "05f99531db985ef95587390efdf293b8"
    }
]