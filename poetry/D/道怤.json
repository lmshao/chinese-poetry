[
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "一向随他走，又成我不是。",
            "设尔不与摩，伤著他牵匮。",
            "欲得省要会，二途俱莫缀。",
            "。"
        ],
        "notes": "",
        "id": "a8f9a3c7bf03ebb3689e51ab479ac94c"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "答僧问好晴好雨颂（题拟）",
        "preface": "",
        "paragraphs": [
            "好晴好雨奇行持，若随语会落今时。",
            "谈玄只要尘中妙，得妙还同不惜伊。"
        ],
        "notes": "",
        "id": "8d33864fc2d49e3ec095cc31ae054453"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "象骨山颂",
        "preface": "",
        "paragraphs": [
            "密密谁知要，明明许也无。",
            "森萝含本性，山岳尽如如。"
        ],
        "notes": "",
        "id": "07cee76255535aecdf9802c80fb0e9fb"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "答僧问十二时中如何行李颂（题拟）",
        "preface": "",
        "paragraphs": [
            "当此支荷得，胜于历却（疑应作「劫」）功。",
            "多途终不是，一路妙圆通。"
        ],
        "notes": "",
        "id": "8e71d74e9bd980524e64d04d077f43d1"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "省超偈（题拟）",
        "preface": "",
        "paragraphs": [
            "省超之时不守住，更须腾身后前机。",
            "太虚不㝵金乌运，霄汉宁妨玉兔飞。"
        ],
        "notes": "",
        "id": "ea5f4e2faedddc6d28b0599dde55b79c"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "僧乞示入藂林径直之路答以此颂（题拟）",
        "preface": "",
        "paragraphs": [
            "我适抑不已，汝须不当急。",
            "机竖尚亏投，影没大难及。"
        ],
        "notes": "",
        "id": "14bad97e1110df0fad8f56ceebe9a1b8"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "谈体颂",
        "preface": "",
        "paragraphs": [
            "体含众像像分明，离体含形形转精。",
            "清明妙净谁能弁，释迦掩室竭罗城。"
        ],
        "notes": "",
        "id": "e8b721a61c1a9b58db27ffdb6c4d7046"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "叹景禅吟",
        "preface": "",
        "paragraphs": [
            "叹汝景禅去何速，虽不同道当眼明。",
            "个今永却不曾亏，地水火风还故国。",
            "好也好，也大奇，忙忙宇宙几人知，莹净宁闲追路绝，青山绿嶂白云驰。",
            "歌好歌，笑好笑，谁肯便作此中调。",
            "难提既与君凑机，其肯无不谐其要。",
            "格志异，气骨高，森萝咸会一灵毫。",
            "虽然示作皆同电，出岫藏峰徒思劳。",
            "希奇地，剑吹毛，脱罩腾笼任性游。",
            "此界他界如水月，几般应迹妙逍遥。"
        ],
        "notes": "",
        "id": "9b3d85853350acae1bd5092701d076e7"
    },
    {
        "author": "道怤",
        "dynasty": "唐",
        "type": "诗",
        "rhythmic": "",
        "title": "悟玄颂",
        "preface": "",
        "paragraphs": [
            "有路省人心，学玄者好寻。",
            "旋机现体骨，何用更沉吟。",
            "莫嫌浅不食，犹胜意思深。",
            "鱼若有龙骨，大小尽堪任。",
            "（以上九首均见《祖堂集》卷十。",
            "）。"
        ],
        "notes": "",
        "id": "97ea6bc1b5b5a2446a6c1189aa817f88"
    }
]