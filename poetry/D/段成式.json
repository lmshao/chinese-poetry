[
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 一",
        "preface": "",
        "paragraphs": [
            "风杪影凌乱，露轻光陆离。",
            "如霞散仙掌，似烧上峨嵋。",
            "道树千花发，扶桑九日移。",
            "因山成众像，不复藉蟠螭。"
        ],
        "notes": "",
        "id": "fab7184fbfec5f111257638a81a92827"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 二",
        "preface": "",
        "paragraphs": [
            "涌出多宝塔，往来飞锡僧。",
            "分明三五月，传照百千灯。",
            "驯狖移高柱，庆云遮半层。",
            "夜深寒焰白，犹自缀金绳。"
        ],
        "notes": "",
        "id": "0608cd2a22c6adaf21d56ac7dc401bee"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 三",
        "preface": "",
        "paragraphs": [
            "磊落风初定，轻明云乍妨。",
            "疎中摇月彩，繁处杂星芒。",
            "火树枝柯密，烛龙鳞甲张。",
            "穷愁读书者，应得假余光。"
        ],
        "notes": "",
        "id": "c700d0fd9eb734873a5e5bb14d5607c8"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和徐商贺卢员外赐绯",
        "preface": "",
        "paragraphs": [
            "云雨轩悬莺语新，一篇佳句占阳春。",
            "银黄年少偏欺酒，金紫风流不让人。",
            "连璧座中斜日满，贯珠歌里落花频。",
            "莫辞倒载吟归去，看欲东山又吐茵。"
        ],
        "notes": "",
        "id": "8a95c3f5c1a6243b23a7bc8c761eadcc"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "河出荣光",
        "preface": "",
        "paragraphs": [
            "符命自陶唐，吾君应会昌。",
            "千年清德水，九折满荣花。",
            "极岸浮佳气，微波照夕阳。",
            "澄辉明贝阙，散彩入龙堂。",
            "近带关云紫，遥连日道黄。",
            "冯夷矜海若，汉武贵宣房。",
            "渐没孤槎影，仍呈一苇航。",
            "抚躬悲未济，作颂喜时康。"
        ],
        "notes": "",
        "id": "93a3b2f4f79d80442cc92a8e9485b9a0"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭李群玉",
        "preface": "",
        "paragraphs": [
            "曾话黄陵事，今为白日摧。",
            "老无儿女累，谁哭到泉台。"
        ],
        "notes": "",
        "id": "e1ca4c01eeda789b1be523592f5b21f5"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "寄温飞卿牋纸",
        "preface": "",
        "paragraphs": [
            "三十六鳞充使时，数番犹得裹相思。",
            "待将袍袄重抄了，尽写襄阳播掿词。"
        ],
        "notes": "",
        "id": "1faf6905b6cb744e447af1564f219379"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题石泉兰若",
        "preface": "",
        "paragraphs": [
            "矗竹为篱松作门，石楠阴底藉芳荪。",
            "方袍近日少平叔，注得逍遥无处论。"
        ],
        "notes": "",
        "id": "406aa4e0a557709ae84302030cc71826"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "怯酒赠周繇",
        "preface": "",
        "paragraphs": [
            "大白东西飞正狂，新刍石冻杂梅香。",
            "诗中反语常回避，尤怯花前唤索郎。"
        ],
        "notes": "",
        "id": "e6718d7c3c1398bdf465f50b1bbc022f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "牛尊师宅看牡丹",
        "preface": "",
        "paragraphs": [
            "洞里仙春日更长，翠丛风翦紫霞芳。",
            "若为萧史通家客，情愿扛壶入醉乡。"
        ],
        "notes": "",
        "id": "c27a7a17b0fb41e5e88abdf02b887801"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观碁",
        "preface": "",
        "paragraphs": [
            "闲对奕楸倾一壶，黄羊枰上几成都。",
            "他时谒帝铜池晓，便赌宣城太守无。"
        ],
        "notes": "",
        "id": "135ad34aaed7befb9faa99cb4beefe18"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题僧壁",
        "preface": "",
        "paragraphs": [
            "有僧支颊撚眉毫，起就夕阳磨剃刀。",
            "到此既知闲最乐，俗心何啻九牛毛。"
        ],
        "notes": "",
        "id": "5f973dde9e10bb355dc6d291e25086ca"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭房处士",
        "preface": "",
        "paragraphs": [
            "独上黄坛几度盟，印开龙渥喜丹成。",
            "岂同叔夜终无分，空向人间著养生。"
        ],
        "notes": "",
        "id": "479e383f3e865563cc5bb6d1e2722377"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "呈轮上人",
        "preface": "",
        "paragraphs": [
            "虎到前头心不惊，残阳择虱嬾逢迎。",
            "东林水石未胜此，要假远公方有名。"
        ],
        "notes": "",
        "id": "5a5dbcac6d46a286758c184f50421589"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 一",
        "preface": "",
        "paragraphs": [
            "风惹闲云半谷阴，岩西隐者醉相寻。",
            "草衰乍觉径增险，叶尽却疑溪不深。"
        ],
        "notes": "",
        "id": "0d3aac2a4c7d6f76ee65cf69032bb901"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 二",
        "preface": "",
        "paragraphs": [
            "鸟啄灵雏恋落晖，村情山趣顿忘机。",
            "丹成道士过门数，叶尽寒猨下岭稀。"
        ],
        "notes": "",
        "id": "c69970c19d3d3eb11938a76c944d52a9"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 三",
        "preface": "",
        "paragraphs": [
            "风带巢熊拗树声，老僧相引入云行。",
            "半陂新路畬才了，一谷寒烟烧不成。"
        ],
        "notes": "",
        "id": "10fee84e21f8b88badbec7791d7ff347"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "不赴光风亭夜饮赠周繇",
        "preface": "",
        "paragraphs": [
            "屏开屈膝见吴娃，蛮蜡同心四照花。",
            "姹女不愁难管领，斩新铅里得黄牙。"
        ],
        "notes": "",
        "id": "65f709e759b66c12eae7a781f04051ca"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲元中丞",
        "preface": "",
        "paragraphs": [
            "莺里花前选孟光，东山逋客酒初狂。",
            "素蛾毕竟难防备，烧得河车莫遣尝。"
        ],
        "notes": "",
        "id": "9e7b35c55198b5b4cb9a3b4da38ffda1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "寄周繇求人参",
        "preface": "",
        "paragraphs": [
            "少赋令才犹强作，众医多识不能呼。",
            "九茎仙草真难得，五叶灵根许惠无。"
        ],
        "notes": "",
        "id": "1debc1edb4761e16426558bef74e9f9d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 一",
        "preface": "",
        "paragraphs": [
            "曾见当垆一个人，入时装束好腰身。",
            "少年花蔕多芳思，只向诗中写取真。"
        ],
        "notes": "",
        "id": "3ee889d0eaea13f1d707eedce1616e36"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 二",
        "preface": "",
        "paragraphs": [
            "醉袂几侵鱼子缬，飘缨长罥凤皇钗。",
            "知君欲作闲情赋，应愿将身作锦鞋。"
        ],
        "notes": "",
        "id": "eb0e39cf8cc547e8c787491c7b65a244"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 三",
        "preface": "",
        "paragraphs": [
            "翠蝶密偎金叉首，青虫危泊玉钗梁。",
            "愁生半额不开靥，只为多情团扇郎。"
        ],
        "notes": "",
        "id": "a5fe8eb99586f4f750a5a4521a42e7fa"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 四",
        "preface": "",
        "paragraphs": [
            "柳烟梅雪隐青楼，残日黄鹂语未休。",
            "见说自能裁袙腹，不知谁更著帩头。"
        ],
        "notes": "",
        "id": "02e669f18e95a88811e632f91c1fdd35"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 五",
        "preface": "",
        "paragraphs": [
            "愁机嬾织同心苣，闷绣先描连理枝。",
            "多少风流词句里，愁中空咏早环诗。"
        ],
        "notes": "",
        "id": "6e8f2529f8f2780fb2098821db5f0e5c"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 六",
        "preface": "",
        "paragraphs": [
            "燕支山色重能轻，南阳水泽鬬分明。",
            "不烦射雉先张翳，自有琴中威凤声。"
        ],
        "notes": "",
        "id": "b45d98d7713555f7515bb49e53b9560f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 七",
        "preface": "",
        "paragraphs": [
            "半岁愁中镜似荷，牵环撩鬓却须磨。",
            "花前不复抱瓶渴，月底还应琢刺歌。"
        ],
        "notes": "",
        "id": "3009262f5eceb771cff6710bcc8f5339"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 一",
        "preface": "",
        "paragraphs": [
            "长担犊车初入门，金牙新酝盈深罇。",
            "良人为渍木瓜粉，遮却红腮交午痕。"
        ],
        "notes": "",
        "id": "1a9f8894069c75ba6132945c3996eca4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 二",
        "preface": "",
        "paragraphs": [
            "最宜全幅碧鲛绡，自襞春罗等舞腰。",
            "未有长钱求邺锦，且令裁取一团娇。"
        ],
        "notes": "",
        "id": "97f2154bd9c84f0835de6b30e63857ea"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 三",
        "preface": "",
        "paragraphs": [
            "出意挑鬟一尺长，金为钿鸟簇钗梁。",
            "郁金种得花茸细，添入春衫领里香。"
        ],
        "notes": "",
        "id": "2e43f3c51da2442966fc3dde26e0c3b2"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 一",
        "preface": "",
        "paragraphs": [
            "百媚城中一个人，紫罗垂手见精神。",
            "青琴仙子长教示，自小来来号阿真。"
        ],
        "notes": "",
        "id": "248702df6032c69e2ee5b747ea067f6e"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 二",
        "preface": "",
        "paragraphs": [
            "七尺发犹三角梳，玳牛独驾长檐车。",
            "曾城自有三青鸟，不要莲东双鲤鱼。"
        ],
        "notes": "",
        "id": "f6ad08a9271675c8e08d81a2243cb5fb"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 三",
        "preface": "",
        "paragraphs": [
            "花恨红腰柳妬眉，东邻墙短不曾窥。",
            "犹怜最小分瓜日，奈许迎春得藕时。"
        ],
        "notes": "",
        "id": "003c93e3634ad2c35e53048c34f03ff4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 四",
        "preface": "",
        "paragraphs": [
            "自等腰身尺六疆，两重危鬓尽钗长。",
            "欲熏罗荐嫌龙脑，须为寻求石叶香。"
        ],
        "notes": "",
        "id": "760b300e1fc16317da51bfbd35776f1b"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 五",
        "preface": "",
        "paragraphs": [
            "别起青楼作几层，斜阳幔卷鹿卢绳。",
            "厌裁鱼子深红缬，泥觅蜻蜓浅碧绫。"
        ],
        "notes": "",
        "id": "71f673c0d0f44e35233936bb2eb602c4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 六",
        "preface": "",
        "paragraphs": [
            "诈嫌嚼贝磨衣钝，私带男钱压鬓低。",
            "不独邯郸新嫁女，四枝鬟上插通犀。"
        ],
        "notes": "",
        "id": "a2e3480e054ddf68930723b3cfb3a00f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 七",
        "preface": "",
        "paragraphs": [
            "可羡罗敷自有失，愁中漫捋白髭须。",
            "豹钱骢子能擎举，兼著连干许换无。"
        ],
        "notes": "",
        "id": "fec5850237e75ad3e11d12f46064f52d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送僧二首 一",
        "preface": "",
        "paragraphs": [
            "形神不灭论初成，爱马乘闲入帝京。",
            "四十三年虚过了，方知僧里有唐生。"
        ],
        "notes": "",
        "id": "ba4b8d06563da5bf973a2152cf42f4f2"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送僧二首 二",
        "preface": "",
        "paragraphs": [
            "想到头陀最上方，桂阴犹认惠宗房。",
            "因行恋烧归来晚，窗下犹残一字香。"
        ],
        "notes": "",
        "id": "ebd3c00abb8bf3990a58692cea45de1b"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "猨",
        "preface": "",
        "paragraphs": [
            "却忆书斋值晚晴，挽枝闲啸激蝉清。",
            "影沈巴峡夜岩色，踪绝石塘寒濑声。"
        ],
        "notes": "",
        "id": "06419f0931d668107436118da1ffa11d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送穆郎中赴阙",
        "preface": "",
        "paragraphs": [
            "应念愁中恨索居，鹂歌声里且踟蹰。",
            "若逢金马门前客，为说虞卿久著书。"
        ],
        "notes": "",
        "id": "59c69ecce4d666846212e6c85ac32774"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题商山庙",
        "preface": "",
        "paragraphs": [
            "偶出云泉谒礼闱，篇章曾沐汉皇知。",
            "无谋静国东归去，羞过商山四老祠。"
        ],
        "notes": "",
        "id": "80fdb878aac0a019071f19d12de3610c"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 一",
        "preface": "",
        "paragraphs": [
            "枝枝交影锁长门，嫩色曾沾雨露恩。",
            "凤辇不来春欲尽，空留莺语到黄昏。"
        ],
        "notes": "",
        "id": "706cd1652e11ef8750b069606168afa8"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 二",
        "preface": "",
        "paragraphs": [
            "水殿年年占早芳，柔条偏惹御炉香。",
            "而今万乘多巡狩，辇路无阴绿草长。"
        ],
        "notes": "",
        "id": "198a4218cd85519f0a2307c54fbf8d89"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 三",
        "preface": "",
        "paragraphs": [
            "玉楼烟薄不胜芳，金屋寒轻翠带长。",
            "公子骅骝往何处，绿阴堪系紫游缰。"
        ],
        "notes": "",
        "id": "704f227ddea3077022aa2143b4bf324c"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 四",
        "preface": "",
        "paragraphs": [
            "嫩叶初齐不耐寒，风和时拂玉栏干。",
            "君王去日曾攀折，泣雨伤春翠黛残。"
        ],
        "notes": "",
        "id": "db71a49eeb65d1c1ce3d8344535d16c5"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 五",
        "preface": "",
        "paragraphs": [
            "微黄才绽未成阴，绣户珠帘相映深。",
            "长恨早梅无赖极，先将春色出前林。"
        ],
        "notes": "",
        "id": "061cd9b543c05fc5131fe976bb497ee9"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 六",
        "preface": "",
        "paragraphs": [
            "隋家堤上已成尘，汉将营边不复春。",
            "只向江南幷塞北，酒旗相伴惹行人。"
        ],
        "notes": "",
        "id": "0507d803a71a34a837a8113c977c2404"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 七",
        "preface": "",
        "paragraphs": [
            "陌上河边千万枝，怕寒愁雨尽低垂。",
            "黄金穟短人多折，已恨东风不展眉。"
        ],
        "notes": "",
        "id": "dc79dde5f22fb367ef052f590f7ef8f1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭李群玉",
        "preface": "",
        "paragraphs": [
            "酒里诗中三十年，纵横唐突世喧喧。",
            "明时不作祢衡死，傲尽公卿归九泉。"
        ],
        "notes": "",
        "id": "7d4cdc41f1b25b7fbb480910961eed99"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "汉宫词二首 一",
        "preface": "",
        "paragraphs": [
            "歌舞初承恩宠时，六宫学妾画蛾眉。",
            "君王厌世妾头白，闻唱歌声却泪垂。"
        ],
        "notes": "",
        "id": "1ff7a5976a1c5e07983763f150550460"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "汉宫词二首 二",
        "preface": "",
        "paragraphs": [
            "二八能歌得进名，人言选入便光荣。",
            "岂知妃后多娇妬，不许君前唱一声。"
        ],
        "notes": "",
        "id": "cef38c2f65bd6ba9ab6c909fae56dd93"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "醉中吟",
        "preface": "",
        "paragraphs": [
            "只爱糟床滴滴声，长愁声绝又醒醒。",
            "人间荣辱不常定，唯有南山依旧青。"
        ],
        "notes": "",
        "id": "d62cc31b4e8c3eda602263f54eb8a921"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "桃源僧舍看花",
        "preface": "",
        "paragraphs": [
            "前年帝里探春时，寺寺名花我尽知。",
            "今日长安已灰烬，忍能南国对芳枝。"
        ],
        "notes": "",
        "id": "68b90c889d37a826d1ea35db42e0c136"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和周繇见嘲",
        "preface": "",
        "paragraphs": [
            "才甘鱼目并，艺怯马蹄间。",
            "王谢初飞盖，姬姜尽下山。",
            "缚鸡方角逐，射雉岂开颜。",
            "乱翠移林色，狂红照座殷。",
            "防梭齿虽在，乞帽鬓慙斑。",
            "傥恕相如瘦，应容累骑还。"
        ],
        "notes": "",
        "id": "35703ea05293db6ad61e5241e76f9140"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和张希复咏宣律和尚袈裟",
        "preface": "",
        "paragraphs": [
            "南山披时寒夜中，一角不动毗岚风。",
            "何人见此生慙媿，断续犹应护得龙。"
        ],
        "notes": "",
        "id": "cb99415596475473f358c9e8dc6adeae"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "高谈敬风鉴，古貌怯冰棱。",
            "虱暴妨归梦，虫喧彻曙更。",
            "梦里思甘露，言中惜惠灯。",
            "新破毗昙义，相期卜夜论。",
            "随樵劫猨藏，隈石觑熊缘。",
            "[捽]胡云彩落，疻面月痕消。",
            "掷履仙凫起，撦衣蝴蝶飘。",
            "羞中含薄怒，颦里带余娇。",
            "醒后犹攘臂，归时更折腰。",
            "狂夫自缨绝，眉势倩人描。",
            "不愿石郎戴笠，难甘玉女披衣。"
        ],
        "notes": "",
        "id": "582342ee8c05709e44fd3077e39b980a"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 老松青桐联二十字绝句",
        "preface": "",
        "paragraphs": [
            "有松堪系马，遇钵更投针。",
            "记得汤师句，高禅助朗吟。",
            "乘晴入精舍，语默想东林。",
            "尽是忘机侣，谁惊息影禽。",
            "一雨微尘尽，支郎许数过。",
            "方同齅薝卜，不用算多罗。"
        ],
        "notes": "",
        "id": "f280b197c16d6708fd3f29652820893d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 蛤像联二十字绝句",
        "preface": "",
        "paragraphs": [
            "相好全如梵，端倪祗为隋。",
            "宁同蚌顽恶，但与鹬相持。",
            "虽因雀变化，不逐月亏盈。",
            "纵有天中匠，神工讵可成。"
        ],
        "notes": "",
        "id": "525f0303299eb288ba0046560895f5e1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 圣柱联句",
        "preface": "",
        "paragraphs": [
            "天心惟助善，圣迹此开阳。",
            "载恐雷轮重，𫄠疑电索长。",
            "上冲挟䗖𬟽，不动束锒铛。",
            "饥鸟未曾啄，乖龙宁敢藏。"
        ],
        "notes": "",
        "id": "81fd47d226c0b4f75414803f90ad875e"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 红楼联句",
        "preface": "",
        "paragraphs": [
            "重叠碎晴空，余霞更照红。",
            "蝉踪近𫛛鹊，鸟道接相风。",
            "苔静金轮路，云轻白日宫。",
            "壁诗传谢客，门牓占休公。"
        ],
        "notes": "",
        "id": "5d04c1b7de809b3257f92fd008e17f23"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 穗柏联句",
        "preface": "",
        "paragraphs": [
            "一院暑难侵，莓苔共影深。",
            "标枝争息鸟，余吹正开襟。",
            "宿雨香添色，残阳石在阴。",
            "乘闲动诗意，助静入禅心。"
        ],
        "notes": "",
        "id": "b5986831ba0ad69667c39d9204731f58"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 题璘公院",
        "preface": "",
        "paragraphs": [
            "静，虚。",
            "热际，安居。",
            "龛灯敛，印香除。",
            "东林宾客，西涧图书。",
            "檐外垂青豆，经中发白蕖。",
            "纵辩宗因衮衮，忘言理事如如。",
            "泉台定将入流否，邻笛足疑清梵余。"
        ],
        "notes": "",
        "id": "371eab455717f8ca195fa8d3b02dff60"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 常乐坊赵景公寺 吴画联句",
        "preface": "",
        "paragraphs": [
            "惨澹十堵内，吴生纵狂迹。",
            "风云将逼人，神鬼如脱壁。",
            "其中龙最怪，张甲方汗栗。",
            "黑云夜窸窣，焉知不霹雳。",
            "此际忽仙子，猎猎衣舃奕。",
            "妙瞬乍疑生，参差夺人魄。",
            "往往乘猛虎，冲梁耸奇石。",
            "苍峭束高泉，角膝惊欹侧。",
            "冥狱不可视，毛戴腋流液。",
            "苟能水成河，刹那沈火宅。"
        ],
        "notes": "",
        "id": "f5c7e7bc3a863f56c2fc65acb43d9bdd"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 常乐坊赵景公寺 题约公院",
        "preface": "",
        "paragraphs": [
            "印火荧荧，灯续燄青。",
            "七俱胝咒，四阿含经。",
            "各录佳语，聊事素屏。",
            "丈室安居，延宾不扃。"
        ],
        "notes": "",
        "id": "8ac3e7daedc7fa57ea0256090dc126cd"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 大同坊云华寺 偶联句",
        "preface": "",
        "paragraphs": [
            "共入夕阳寺，因窥甘露门。",
            "清香惹苔藓，忍草杂兰荪。",
            "捷偈飞钳荅，新诗倚杖论。",
            "坏幡标古刹，圣画焕崇垣。",
            "岂慕穿笼鸟，难防在牖猿。",
            "一音唯一性，三语更三幡。"
        ],
        "notes": "",
        "id": "a18cbb7d4055a25acaf705bba1c0f204"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 道政坊宝应寺 僧房联句",
        "preface": "",
        "paragraphs": [
            "古画思匡岭，上方疑傅岩。",
            "蝶闲移忍草，蝉晓揭高杉。",
            "香字消芝印，金经发茝函。",
            "井通松底脉，书坼洞中缄。"
        ],
        "notes": "",
        "id": "e21a3413ddde774ee11609df2a245024"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 道政坊宝应寺 小小写真联句",
        "preface": "",
        "paragraphs": [
            "如生小小真，犹自未栖尘。",
            "褕袂将离座，斜柯欲近人。",
            "昔时知出众，情宠占横陈。",
            "不遣游张巷，岂教窥宋邻。",
            "庾楼吹笛裂，弘阁赏歌新。",
            "蝉怯纤腰步，蛾惊半额嚬。",
            "图形谁有术，买笑讵辞贫。",
            "复陇迷村径，重泉隔汉津。",
            "同心知作羽，比目定为鳞。",
            "残月巫山夕，余霞洛浦晨。"
        ],
        "notes": "",
        "id": "ac8396fa35cf05a3e0155da5f4cef3b7"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 平康坊菩萨寺 书事联句",
        "preface": "",
        "paragraphs": [
            "悉为无事者，任被俗流憎。",
            "客异干时客，僧非出院僧。",
            "远闻疎牖磬，晓辨密龛灯。",
            "步触珠旛响，吟窥钵水澄。",
            "句饶方外趣，游惬社中朋。",
            "静里已驯鸽，斋中亦好鹰。",
            "金涂笔是褧，彩溜纸非缯。",
            "锡杖已克锻，田衣从怀塍。",
            "占床暂一胁，卷箔赖长肱。",
            "佛日初开照，魔天破几层。",
            "咒中陈秘计，论处正先登。",
            "勇带绽针石，危防丘井藤。"
        ],
        "notes": "",
        "id": "9a831fc05230c3cf03a326c494671e86"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 光宅坊光宅寺 中禅师影堂联句",
        "preface": "",
        "paragraphs": [
            "名下固无虚，敖曹貌严毅。",
            "洞达见空王，圆融入佛地。",
            "一言当要害，忽忽醒诸醉。",
            "不动须弥山，多方辩无匮。",
            "坦率对万乘，偈荅无所避。",
            "尔如毘沙门，外形如脱履。",
            "但以理为量，不语怪力事。",
            "木石摧贡高，慈悲引贪恚。",
            "当时乏支许，何人契深致。",
            "随宜讵说三，直下开不二。"
        ],
        "notes": "",
        "id": "9d2354c7aed8aa27e3297e8788dfc966"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 翊善坊保寿寺 光天帧赞联句",
        "preface": "",
        "paragraphs": [
            "观音化身，厥形孔怪。",
            "胣脑淫厉，众魔膜拜。",
            "指梦鸿纷，牓列区界。",
            "其事明张，何不可解。",
            "阎阿德川，大士先天。",
            "众象参罗，福源田田。",
            "百亿花发，百千灯然。",
            "胶如[络绎]，浩汗连緜。",
            "燄摩界戚，洛迦苦霁。",
            "正念皈依，众青如𥶙。",
            "戾滓可汰，痴膜可蜕。",
            "稽首如空，睟容若睇。",
            "阐提墨师，覩而面之。",
            "寸念不生，未遇乎而。"
        ],
        "notes": "",
        "id": "9153782a4f82abbc48963bb5f19db520"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 宣阳坊静域寺 三阶院联句",
        "preface": "",
        "paragraphs": [
            "密密助堂堂，隋人歌檿桑。",
            "双弧摧孔雀，一矢陨贪狼。",
            "百步望云立，九规看月张。",
            "获蛟徒破浪，中乙漫如墙。",
            "还似贯金鼓，更疑穿石梁。",
            "因添挽河力，为灭射天狂。",
            "绝艺却南牧，英声来鬼方。",
            "丽龟何足敌，殪豕未为长。",
            "龙臂胜猨臂，星芒超箭芒。",
            "虚夸绝高鸟，垂拱议明堂。"
        ],
        "notes": "",
        "id": "843a230c74d29d0d5aae0c9286cd8fe3"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 崇义坊招福院 赠诸上人联句",
        "preface": "",
        "paragraphs": [
            "飜了西天偈，烧余梵宇香。",
            "撚眉愁俗客，支颊背残阳。",
            "洲号惟思沃，山名祗记匡。",
            "辨中摧世智，定里破魔强。",
            "许叡禅心彻，汤休诗思长。",
            "朗吟疎磬断，久语贯珠妨。",
            "乘兴书芭叶，闲来入豆房。",
            "漫题存古壁，怪画匝长廊。"
        ],
        "notes": "",
        "id": "27a576d3122a8500feb8d14d7f74a8f4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 招国坊崇济寺 奇松联二十字绝句",
        "preface": "",
        "paragraphs": [
            "杉松何相疎，榆柳方迥屑。",
            "无人擅谈柄，一枝不敢折。",
            "中庭苔藓深，吹余鸣佛禽。",
            "至于摧折枝，凡草犹避阴。",
            "僻径根从露，闲房枝任侵。",
            "一株风正好，来助碧云吟。",
            "时时埽窗声，重露滴寒砌。",
            "风飐一枝遒，闲窥别生势。",
            "偃盖入楼妨，盘根侵井窄。",
            "高僧独惆怅，为与澄岚隔。"
        ],
        "notes": "",
        "id": "1c70b7352abb1e587a7fe478852c04e6"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 永安坊永寿寺 闲中好",
        "preface": "",
        "paragraphs": [
            "闲中好，尽日松为侣。",
            "此趣人不知，轻风度僧语。",
            "闲中好，尘务不萦心。",
            "坐对当窗木，看移三面阴。",
            "闲中好，幽磬度声迟。",
            "卷上论题肇，画中僧姓支。"
        ],
        "notes": "",
        "id": "a24a1d181be299832d50730ecbfb337d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 崇仁坊资圣寺 诸画联句",
        "preface": "",
        "paragraphs": [
            "吴生画勇矛戟攒，出变奇势千万端。",
            "苍苍鬼怪层壁宽，覩之忽忽毛发寒。",
            "棱伽之力所疲殚，李真周昉优劣难。",
            "活禽生卉推边鸾，花房嫩彩犹未干。",
            "韩干变态如激湍，惜哉壁画世未殚。",
            "后人新画何汗漫。"
        ],
        "notes": "",
        "id": "a274313d45b56541c42e084a38feb26f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "闲中好",
        "preface": "",
        "paragraphs": [
            "闲中好，尘务不萦心。",
            "坐对当窗木，看移三面阴。"
        ],
        "notes": "",
        "id": "242e8d747e8c14d4d9fa2f06051d13f4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "与温庭筠云蓝纸绝句（幷序。诗见《全唐诗》五八四。现补序）",
        "preface": "",
        "paragraphs": [
            "一日辱飞卿九寸小纸，两行亲书，云要采笺十番，录少诗「稿」（为）。",
            "予有杂笺数角，多抽拣与人，既玩之轻明，复用殊麻滑。",
            "尚愧大庾所得，犹至四百枚，岂及右军不节，尽付九万幅。",
            "因知碧云棋上，重翻懊恼之辞，红叶沟中，更拟相思之曲。",
            "固应桑根作本，藤角为封，古拙不重蔡侯，新样偏饶桓氏。",
            "何啻奔墨驰骋，有贵长帘，下笔纵横，偏求侧理。",
            "所恨无色如鸭卵，状如马肝，称写《璇玑》，且题裂帛者。",
            "予在九江，出意造云蓝纸。",
            "既乏左伯之法，全无张永之功。",
            "輙分五十枚，并绝句一首，或得闲中暂当药饵也。",
            "（原注：今《飞卿集》中有《播掿词》○苏易简《文房四谱》四《纸谱》。",
            "〖1〗）（〖1〗据《知不足斋业书》本《文房四谱》校改。",
            "另「碧云棋上」，作「碧联棋上」；「裂帛」，作「裂锦」；「全无张永之功」之「全」字作「今」字。",
            "）。"
        ],
        "notes": "",
        "id": "78fcfef99d2f0c1fd8860ba9c1dca1ae"
    }
]