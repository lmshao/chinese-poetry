[
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 一",
        "preface": "",
        "paragraphs": [
            "风杪影凌乱，露轻光陆离。",
            "如霞散仙掌，似烧上峨嵋。",
            "道树千花发，扶桑九日移。",
            "因山成众像，不复藉蟠螭。"
        ],
        "notes": "",
        "id": "3110b919adb246942e56c9769258f7d1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 二",
        "preface": "",
        "paragraphs": [
            "涌出多宝塔，往来飞锡僧。",
            "分明三五月，传照百千灯。",
            "驯狖移高柱，庆云遮半层。",
            "夜深寒焰白，犹自缀金绳。"
        ],
        "notes": "",
        "id": "0444187d489c2086425fefb02894ea36"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观山灯献徐尚书 三",
        "preface": "",
        "paragraphs": [
            "磊落风初定，轻明云乍妨。",
            "疎中摇月彩，繁处杂星芒。",
            "火树枝柯密，烛龙鳞甲张。",
            "穷愁读书者，应得假余光。"
        ],
        "notes": "",
        "id": "ffa88c6611f41ea99cfe108825565c5b"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和徐商贺卢员外赐绯",
        "preface": "",
        "paragraphs": [
            "云雨轩悬莺语新，一篇佳句占阳春。",
            "银黄年少偏欺酒，金紫风流不让人。",
            "连璧座中斜日满，贯珠歌里落花频。",
            "莫辞倒载吟归去，看欲东山又吐茵。"
        ],
        "notes": "",
        "id": "74f4a4a43018fdb2033b6f3b81fcb808"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "河出荣光",
        "preface": "",
        "paragraphs": [
            "符命自陶唐，吾君应会昌。",
            "千年清德水，九折满荣花。",
            "极岸浮佳气，微波照夕阳。",
            "澄辉明贝阙，散彩入龙堂。",
            "近带关云紫，遥连日道黄。",
            "冯夷矜海若，汉武贵宣房。",
            "渐没孤槎影，仍呈一苇航。",
            "抚躬悲未济，作颂喜时康。"
        ],
        "notes": "",
        "id": "834984cae0ca6dfe2d5b939f7108f436"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭李群玉",
        "preface": "",
        "paragraphs": [
            "曾话黄陵事，今为白日摧。",
            "老无儿女累，谁哭到泉台。"
        ],
        "notes": "",
        "id": "7ef91a02630b89030617be63640efa49"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "寄温飞卿牋纸",
        "preface": "",
        "paragraphs": [
            "三十六鳞充使时，数番犹得裹相思。",
            "待将袍袄重抄了，尽写襄阳播掿词。"
        ],
        "notes": "",
        "id": "b36b6e1d7b01d231a68724e8b89c75e7"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题石泉兰若",
        "preface": "",
        "paragraphs": [
            "矗竹为篱松作门，石楠阴底藉芳荪。",
            "方袍近日少平叔，注得逍遥无处论。"
        ],
        "notes": "",
        "id": "48c3eb9cd7dc09564cec5b3b2e443f07"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "怯酒赠周繇",
        "preface": "",
        "paragraphs": [
            "大白东西飞正狂，新刍石冻杂梅香。",
            "诗中反语常回避，尤怯花前唤索郎。"
        ],
        "notes": "",
        "id": "6e6a0dc127425fbff85e79893d5d5142"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "牛尊师宅看牡丹",
        "preface": "",
        "paragraphs": [
            "洞里仙春日更长，翠丛风翦紫霞芳。",
            "若为萧史通家客，情愿扛壶入醉乡。"
        ],
        "notes": "",
        "id": "3739c9b0adf10686e55cd986228fd4ec"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "观碁",
        "preface": "",
        "paragraphs": [
            "闲对奕楸倾一壶，黄羊枰上几成都。",
            "他时谒帝铜池晓，便赌宣城太守无。"
        ],
        "notes": "",
        "id": "f76fe85f421fcab067bca9add9c1f0a2"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题僧壁",
        "preface": "",
        "paragraphs": [
            "有僧支颊撚眉毫，起就夕阳磨剃刀。",
            "到此既知闲最乐，俗心何啻九牛毛。"
        ],
        "notes": "",
        "id": "f524e40810b6626040bf81dc1d97d104"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭房处士",
        "preface": "",
        "paragraphs": [
            "独上黄坛几度盟，印开龙渥喜丹成。",
            "岂同叔夜终无分，空向人间著养生。"
        ],
        "notes": "",
        "id": "6fa3104a1e2915780fcba73d7c492f27"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "呈轮上人",
        "preface": "",
        "paragraphs": [
            "虎到前头心不惊，残阳择虱嬾逢迎。",
            "东林水石未胜此，要假远公方有名。"
        ],
        "notes": "",
        "id": "543b7930ae664e177f88f58211d7b471"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 一",
        "preface": "",
        "paragraphs": [
            "风惹闲云半谷阴，岩西隐者醉相寻。",
            "草衰乍觉径增险，叶尽却疑溪不深。"
        ],
        "notes": "",
        "id": "6217653e0a2a8f49d22824ac6ad9b084"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 二",
        "preface": "",
        "paragraphs": [
            "鸟啄灵雏恋落晖，村情山趣顿忘机。",
            "丹成道士过门数，叶尽寒猨下岭稀。"
        ],
        "notes": "",
        "id": "cc076ab9716fbe8e2ccbef31a98df359"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题谷隐兰若三首 三",
        "preface": "",
        "paragraphs": [
            "风带巢熊拗树声，老僧相引入云行。",
            "半陂新路畬才了，一谷寒烟烧不成。"
        ],
        "notes": "",
        "id": "e3888c4192e42dc129d7b4ac02117a47"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "不赴光风亭夜饮赠周繇",
        "preface": "",
        "paragraphs": [
            "屏开屈膝见吴娃，蛮蜡同心四照花。",
            "姹女不愁难管领，斩新铅里得黄牙。"
        ],
        "notes": "",
        "id": "91031e5ad5bdb61ad11af2128f029dc2"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲元中丞",
        "preface": "",
        "paragraphs": [
            "莺里花前选孟光，东山逋客酒初狂。",
            "素蛾毕竟难防备，烧得河车莫遣尝。"
        ],
        "notes": "",
        "id": "a4a25356698c51910e12884aa650ecad"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "寄周繇求人参",
        "preface": "",
        "paragraphs": [
            "少赋令才犹强作，众医多识不能呼。",
            "九茎仙草真难得，五叶灵根许惠无。"
        ],
        "notes": "",
        "id": "524a78bb90f26a0ad9688688692ddb95"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 一",
        "preface": "",
        "paragraphs": [
            "曾见当垆一个人，入时装束好腰身。",
            "少年花蔕多芳思，只向诗中写取真。"
        ],
        "notes": "",
        "id": "a4847e7fb54ed0c5409f02880c331a74"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 二",
        "preface": "",
        "paragraphs": [
            "醉袂几侵鱼子缬，飘缨长罥凤皇钗。",
            "知君欲作闲情赋，应愿将身作锦鞋。"
        ],
        "notes": "",
        "id": "0149c313f04b58e4a1746b3278d78348"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 三",
        "preface": "",
        "paragraphs": [
            "翠蝶密偎金叉首，青虫危泊玉钗梁。",
            "愁生半额不开靥，只为多情团扇郎。"
        ],
        "notes": "",
        "id": "c4758d3f8ba0cdf7cfcbe735f6d46f68"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 四",
        "preface": "",
        "paragraphs": [
            "柳烟梅雪隐青楼，残日黄鹂语未休。",
            "见说自能裁袙腹，不知谁更著帩头。"
        ],
        "notes": "",
        "id": "7367c834d89a50fefa8e5a2524fd0d1f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 五",
        "preface": "",
        "paragraphs": [
            "愁机嬾织同心苣，闷绣先描连理枝。",
            "多少风流词句里，愁中空咏早环诗。"
        ],
        "notes": "",
        "id": "7c04e246391e348175133734d567e01c"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 六",
        "preface": "",
        "paragraphs": [
            "燕支山色重能轻，南阳水泽鬬分明。",
            "不烦射雉先张翳，自有琴中威凤声。"
        ],
        "notes": "",
        "id": "8b275954ac37c243f521a0e29b1986f9"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "嘲飞卿七首 七",
        "preface": "",
        "paragraphs": [
            "半岁愁中镜似荷，牵环撩鬓却须磨。",
            "花前不复抱瓶渴，月底还应琢刺歌。"
        ],
        "notes": "",
        "id": "6622c4ae258ac0c67ca94da758d2940f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 一",
        "preface": "",
        "paragraphs": [
            "长担犊车初入门，金牙新酝盈深罇。",
            "良人为渍木瓜粉，遮却红腮交午痕。"
        ],
        "notes": "",
        "id": "85120ff930afbaa53d1544c4ecb198fc"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 二",
        "preface": "",
        "paragraphs": [
            "最宜全幅碧鲛绡，自襞春罗等舞腰。",
            "未有长钱求邺锦，且令裁取一团娇。"
        ],
        "notes": "",
        "id": "8bc6f623b774a5217d624fa6fa22bad6"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "柔卿解籍戏呈飞卿三首 三",
        "preface": "",
        "paragraphs": [
            "出意挑鬟一尺长，金为钿鸟簇钗梁。",
            "郁金种得花茸细，添入春衫领里香。"
        ],
        "notes": "",
        "id": "f22cd1b39c6f1ce89b00602a987d3059"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 一",
        "preface": "",
        "paragraphs": [
            "百媚城中一个人，紫罗垂手见精神。",
            "青琴仙子长教示，自小来来号阿真。"
        ],
        "notes": "",
        "id": "521102241c67b0b18b06d9366abcb9aa"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 二",
        "preface": "",
        "paragraphs": [
            "七尺发犹三角梳，玳牛独驾长檐车。",
            "曾城自有三青鸟，不要莲东双鲤鱼。"
        ],
        "notes": "",
        "id": "fbb0364c39d49cf90d90752fb79790a1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 三",
        "preface": "",
        "paragraphs": [
            "花恨红腰柳妬眉，东邻墙短不曾窥。",
            "犹怜最小分瓜日，奈许迎春得藕时。"
        ],
        "notes": "",
        "id": "412b3a321c1ec4277f4fda441280b479"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 四",
        "preface": "",
        "paragraphs": [
            "自等腰身尺六疆，两重危鬓尽钗长。",
            "欲熏罗荐嫌龙脑，须为寻求石叶香。"
        ],
        "notes": "",
        "id": "34ffc7476ec01d290a935ff6f0a25a6e"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 五",
        "preface": "",
        "paragraphs": [
            "别起青楼作几层，斜阳幔卷鹿卢绳。",
            "厌裁鱼子深红缬，泥觅蜻蜓浅碧绫。"
        ],
        "notes": "",
        "id": "29a4b665ec923a9ccdc37749f517a8b8"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 六",
        "preface": "",
        "paragraphs": [
            "诈嫌嚼贝磨衣钝，私带男钱压鬓低。",
            "不独邯郸新嫁女，四枝鬟上插通犀。"
        ],
        "notes": "",
        "id": "3f08307c7b259c052f548fb37961e702"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "戏高侍御七首 七",
        "preface": "",
        "paragraphs": [
            "可羡罗敷自有失，愁中漫捋白髭须。",
            "豹钱骢子能擎举，兼著连干许换无。"
        ],
        "notes": "",
        "id": "0f4ff4b1151d3f7ee70382ab34f02b69"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送僧二首 一",
        "preface": "",
        "paragraphs": [
            "形神不灭论初成，爱马乘闲入帝京。",
            "四十三年虚过了，方知僧里有唐生。"
        ],
        "notes": "",
        "id": "3801e3705c4b2c28169fd4f064032013"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送僧二首 二",
        "preface": "",
        "paragraphs": [
            "想到头陀最上方，桂阴犹认惠宗房。",
            "因行恋烧归来晚，窗下犹残一字香。"
        ],
        "notes": "",
        "id": "8edc0de6a62c558d215ea10631c6eba8"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "猨",
        "preface": "",
        "paragraphs": [
            "却忆书斋值晚晴，挽枝闲啸激蝉清。",
            "影沈巴峡夜岩色，踪绝石塘寒濑声。"
        ],
        "notes": "",
        "id": "46d4aeda7165f3f7a8ca5460a2e0dc08"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "送穆郎中赴阙",
        "preface": "",
        "paragraphs": [
            "应念愁中恨索居，鹂歌声里且踟蹰。",
            "若逢金马门前客，为说虞卿久著书。"
        ],
        "notes": "",
        "id": "d73fe5d3a8d36657e52483b8831413c1"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "题商山庙",
        "preface": "",
        "paragraphs": [
            "偶出云泉谒礼闱，篇章曾沐汉皇知。",
            "无谋静国东归去，羞过商山四老祠。"
        ],
        "notes": "",
        "id": "a5a3b8f2c38457b7ba3f6dff15bca534"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 一",
        "preface": "",
        "paragraphs": [
            "枝枝交影锁长门，嫩色曾沾雨露恩。",
            "凤辇不来春欲尽，空留莺语到黄昏。"
        ],
        "notes": "",
        "id": "513283116cd6e32e5550300f11d1af93"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 二",
        "preface": "",
        "paragraphs": [
            "水殿年年占早芳，柔条偏惹御炉香。",
            "而今万乘多巡狩，辇路无阴绿草长。"
        ],
        "notes": "",
        "id": "9fe4a3da0ec583603773603271ead886"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 三",
        "preface": "",
        "paragraphs": [
            "玉楼烟薄不胜芳，金屋寒轻翠带长。",
            "公子骅骝往何处，绿阴堪系紫游缰。"
        ],
        "notes": "",
        "id": "f7ee2d05661cd41cedd952b9b475438f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 四",
        "preface": "",
        "paragraphs": [
            "嫩叶初齐不耐寒，风和时拂玉栏干。",
            "君王去日曾攀折，泣雨伤春翠黛残。"
        ],
        "notes": "",
        "id": "c0011ed60e98cd3837dcfc5f1cfdd33f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 五",
        "preface": "",
        "paragraphs": [
            "微黄才绽未成阴，绣户珠帘相映深。",
            "长恨早梅无赖极，先将春色出前林。"
        ],
        "notes": "",
        "id": "1f05cbe2323961382b6e7286a00301af"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 六",
        "preface": "",
        "paragraphs": [
            "隋家堤上已成尘，汉将营边不复春。",
            "只向江南幷塞北，酒旗相伴惹行人。"
        ],
        "notes": "",
        "id": "e0d93b763b26feb6df8f828b07fa659f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "折杨柳七首 七",
        "preface": "",
        "paragraphs": [
            "陌上河边千万枝，怕寒愁雨尽低垂。",
            "黄金穟短人多折，已恨东风不展眉。"
        ],
        "notes": "",
        "id": "6075af41b921bb43b1bb0da0d2a9e765"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "哭李群玉",
        "preface": "",
        "paragraphs": [
            "酒里诗中三十年，纵横唐突世喧喧。",
            "明时不作祢衡死，傲尽公卿归九泉。"
        ],
        "notes": "",
        "id": "06cb45523ccec96e18e01bc796958792"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "汉宫词二首 一",
        "preface": "",
        "paragraphs": [
            "歌舞初承恩宠时，六宫学妾画蛾眉。",
            "君王厌世妾头白，闻唱歌声却泪垂。"
        ],
        "notes": "",
        "id": "0a6b71d1eb1caa00ade468a55b8292c9"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "汉宫词二首 二",
        "preface": "",
        "paragraphs": [
            "二八能歌得进名，人言选入便光荣。",
            "岂知妃后多娇妬，不许君前唱一声。"
        ],
        "notes": "",
        "id": "3ff139b407ff380ed51a0539ea6ddab7"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "醉中吟",
        "preface": "",
        "paragraphs": [
            "只爱糟床滴滴声，长愁声绝又醒醒。",
            "人间荣辱不常定，唯有南山依旧青。"
        ],
        "notes": "",
        "id": "5359803511b5d3b2c9766379d0903eba"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "桃源僧舍看花",
        "preface": "",
        "paragraphs": [
            "前年帝里探春时，寺寺名花我尽知。",
            "今日长安已灰烬，忍能南国对芳枝。"
        ],
        "notes": "",
        "id": "3f8ef2f9672c81d33b90a191885b430c"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和周繇见嘲",
        "preface": "",
        "paragraphs": [
            "才甘鱼目并，艺怯马蹄间。",
            "王谢初飞盖，姬姜尽下山。",
            "缚鸡方角逐，射雉岂开颜。",
            "乱翠移林色，狂红照座殷。",
            "防梭齿虽在，乞帽鬓慙斑。",
            "傥恕相如瘦，应容累骑还。"
        ],
        "notes": "",
        "id": "83529959cf0f20422a930855ee5f1da3"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "和张希复咏宣律和尚袈裟",
        "preface": "",
        "paragraphs": [
            "南山披时寒夜中，一角不动毗岚风。",
            "何人见此生慙媿，断续犹应护得龙。"
        ],
        "notes": "",
        "id": "226c02b5a1ebf8140ade188b46587c4f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "高谈敬风鉴，古貌怯冰棱。",
            "虱暴妨归梦，虫喧彻曙更。",
            "梦里思甘露，言中惜惠灯。",
            "新破毗昙义，相期卜夜论。",
            "随樵劫猨藏，隈石觑熊缘。",
            "[捽]胡云彩落，疻面月痕消。",
            "掷履仙凫起，撦衣蝴蝶飘。",
            "羞中含薄怒，颦里带余娇。",
            "醒后犹攘臂，归时更折腰。",
            "狂夫自缨绝，眉势倩人描。",
            "不愿石郎戴笠，难甘玉女披衣。"
        ],
        "notes": "",
        "id": "4c1a517c31f7354693335a71f8f3d649"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 老松青桐联二十字绝句",
        "preface": "",
        "paragraphs": [
            "有松堪系马，遇钵更投针。",
            "记得汤师句，高禅助朗吟。",
            "乘晴入精舍，语默想东林。",
            "尽是忘机侣，谁惊息影禽。",
            "一雨微尘尽，支郎许数过。",
            "方同齅薝卜，不用算多罗。"
        ],
        "notes": "",
        "id": "d6f71f2bed20d5ad879ec164618eade3"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 蛤像联二十字绝句",
        "preface": "",
        "paragraphs": [
            "相好全如梵，端倪祗为隋。",
            "宁同蚌顽恶，但与鹬相持。",
            "虽因雀变化，不逐月亏盈。",
            "纵有天中匠，神工讵可成。"
        ],
        "notes": "",
        "id": "cad00475dfb2887088758af8a8fcd2af"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 靖恭坊大兴善寺 圣柱联句",
        "preface": "",
        "paragraphs": [
            "天心惟助善，圣迹此开阳。",
            "载恐雷轮重，𫄠疑电索长。",
            "上冲挟䗖𬟽，不动束锒铛。",
            "饥鸟未曾啄，乖龙宁敢藏。"
        ],
        "notes": "",
        "id": "084222259ca7f60b4daf34e62172213d"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 红楼联句",
        "preface": "",
        "paragraphs": [
            "重叠碎晴空，余霞更照红。",
            "蝉踪近𫛛鹊，鸟道接相风。",
            "苔静金轮路，云轻白日宫。",
            "壁诗传谢客，门牓占休公。"
        ],
        "notes": "",
        "id": "b7a339285f18fab05326aee68eae2926"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 穗柏联句",
        "preface": "",
        "paragraphs": [
            "一院暑难侵，莓苔共影深。",
            "标枝争息鸟，余吹正开襟。",
            "宿雨香添色，残阳石在阴。",
            "乘闲动诗意，助静入禅心。"
        ],
        "notes": "",
        "id": "4f499d8ad1706c194e1d01ab121221e2"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 长乐坊安国寺 题璘公院",
        "preface": "",
        "paragraphs": [
            "静，虚。",
            "热际，安居。",
            "龛灯敛，印香除。",
            "东林宾客，西涧图书。",
            "檐外垂青豆，经中发白蕖。",
            "纵辩宗因衮衮，忘言理事如如。",
            "泉台定将入流否，邻笛足疑清梵余。"
        ],
        "notes": "",
        "id": "b2e05685f47823da122bfb8b55462665"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 常乐坊赵景公寺 吴画联句",
        "preface": "",
        "paragraphs": [
            "惨澹十堵内，吴生纵狂迹。",
            "风云将逼人，神鬼如脱壁。",
            "其中龙最怪，张甲方汗栗。",
            "黑云夜窸窣，焉知不霹雳。",
            "此际忽仙子，猎猎衣舃奕。",
            "妙瞬乍疑生，参差夺人魄。",
            "往往乘猛虎，冲梁耸奇石。",
            "苍峭束高泉，角膝惊欹侧。",
            "冥狱不可视，毛戴腋流液。",
            "苟能水成河，刹那沈火宅。"
        ],
        "notes": "",
        "id": "737f8c304eaf4c763857eb94587f1aeb"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 常乐坊赵景公寺 题约公院",
        "preface": "",
        "paragraphs": [
            "印火荧荧，灯续燄青。",
            "七俱胝咒，四阿含经。",
            "各录佳语，聊事素屏。",
            "丈室安居，延宾不扃。"
        ],
        "notes": "",
        "id": "c48e485b95379ff17e0dbca51619caf5"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 大同坊云华寺 偶联句",
        "preface": "",
        "paragraphs": [
            "共入夕阳寺，因窥甘露门。",
            "清香惹苔藓，忍草杂兰荪。",
            "捷偈飞钳荅，新诗倚杖论。",
            "坏幡标古刹，圣画焕崇垣。",
            "岂慕穿笼鸟，难防在牖猿。",
            "一音唯一性，三语更三幡。"
        ],
        "notes": "",
        "id": "4d7eaef6aa55b1113a30309da115edcc"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 道政坊宝应寺 僧房联句",
        "preface": "",
        "paragraphs": [
            "古画思匡岭，上方疑傅岩。",
            "蝶闲移忍草，蝉晓揭高杉。",
            "香字消芝印，金经发茝函。",
            "井通松底脉，书坼洞中缄。"
        ],
        "notes": "",
        "id": "389edc72fbef6637b1cd16589d47bd38"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 道政坊宝应寺 小小写真联句",
        "preface": "",
        "paragraphs": [
            "如生小小真，犹自未栖尘。",
            "褕袂将离座，斜柯欲近人。",
            "昔时知出众，情宠占横陈。",
            "不遣游张巷，岂教窥宋邻。",
            "庾楼吹笛裂，弘阁赏歌新。",
            "蝉怯纤腰步，蛾惊半额嚬。",
            "图形谁有术，买笑讵辞贫。",
            "复陇迷村径，重泉隔汉津。",
            "同心知作羽，比目定为鳞。",
            "残月巫山夕，余霞洛浦晨。"
        ],
        "notes": "",
        "id": "4126156f280de1fd2b524249ec8ec585"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 平康坊菩萨寺 书事联句",
        "preface": "",
        "paragraphs": [
            "悉为无事者，任被俗流憎。",
            "客异干时客，僧非出院僧。",
            "远闻疎牖磬，晓辨密龛灯。",
            "步触珠旛响，吟窥钵水澄。",
            "句饶方外趣，游惬社中朋。",
            "静里已驯鸽，斋中亦好鹰。",
            "金涂笔是褧，彩溜纸非缯。",
            "锡杖已克锻，田衣从怀塍。",
            "占床暂一胁，卷箔赖长肱。",
            "佛日初开照，魔天破几层。",
            "咒中陈秘计，论处正先登。",
            "勇带绽针石，危防丘井藤。"
        ],
        "notes": "",
        "id": "e02c902d916dbbe6b51076b22f2b7649"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 光宅坊光宅寺 中禅师影堂联句",
        "preface": "",
        "paragraphs": [
            "名下固无虚，敖曹貌严毅。",
            "洞达见空王，圆融入佛地。",
            "一言当要害，忽忽醒诸醉。",
            "不动须弥山，多方辩无匮。",
            "坦率对万乘，偈荅无所避。",
            "尔如毘沙门，外形如脱履。",
            "但以理为量，不语怪力事。",
            "木石摧贡高，慈悲引贪恚。",
            "当时乏支许，何人契深致。",
            "随宜讵说三，直下开不二。"
        ],
        "notes": "",
        "id": "d71067d9c62d043c9dfaedab7df2edeb"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 翊善坊保寿寺 光天帧赞联句",
        "preface": "",
        "paragraphs": [
            "观音化身，厥形孔怪。",
            "胣脑淫厉，众魔膜拜。",
            "指梦鸿纷，牓列区界。",
            "其事明张，何不可解。",
            "阎阿德川，大士先天。",
            "众象参罗，福源田田。",
            "百亿花发，百千灯然。",
            "胶如[络绎]，浩汗连緜。",
            "燄摩界戚，洛迦苦霁。",
            "正念皈依，众青如𥶙。",
            "戾滓可汰，痴膜可蜕。",
            "稽首如空，睟容若睇。",
            "阐提墨师，覩而面之。",
            "寸念不生，未遇乎而。"
        ],
        "notes": "",
        "id": "fce1d1026f0839839e43bb8842b32db6"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 宣阳坊静域寺 三阶院联句",
        "preface": "",
        "paragraphs": [
            "密密助堂堂，隋人歌檿桑。",
            "双弧摧孔雀，一矢陨贪狼。",
            "百步望云立，九规看月张。",
            "获蛟徒破浪，中乙漫如墙。",
            "还似贯金鼓，更疑穿石梁。",
            "因添挽河力，为灭射天狂。",
            "绝艺却南牧，英声来鬼方。",
            "丽龟何足敌，殪豕未为长。",
            "龙臂胜猨臂，星芒超箭芒。",
            "虚夸绝高鸟，垂拱议明堂。"
        ],
        "notes": "",
        "id": "615a32d58f93a7110e0551de7d22e660"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 崇义坊招福院 赠诸上人联句",
        "preface": "",
        "paragraphs": [
            "飜了西天偈，烧余梵宇香。",
            "撚眉愁俗客，支颊背残阳。",
            "洲号惟思沃，山名祗记匡。",
            "辨中摧世智，定里破魔强。",
            "许叡禅心彻，汤休诗思长。",
            "朗吟疎磬断，久语贯珠妨。",
            "乘兴书芭叶，闲来入豆房。",
            "漫题存古壁，怪画匝长廊。"
        ],
        "notes": "",
        "id": "0c0aa0e6d7260c43011d71369628c9ca"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 招国坊崇济寺 奇松联二十字绝句",
        "preface": "",
        "paragraphs": [
            "杉松何相疎，榆柳方迥屑。",
            "无人擅谈柄，一枝不敢折。",
            "中庭苔藓深，吹余鸣佛禽。",
            "至于摧折枝，凡草犹避阴。",
            "僻径根从露，闲房枝任侵。",
            "一株风正好，来助碧云吟。",
            "时时埽窗声，重露滴寒砌。",
            "风飐一枝遒，闲窥别生势。",
            "偃盖入楼妨，盘根侵井窄。",
            "高僧独惆怅，为与澄岚隔。"
        ],
        "notes": "",
        "id": "5b5984e275c958a36781caee3214be83"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 永安坊永寿寺 闲中好",
        "preface": "",
        "paragraphs": [
            "闲中好，尽日松为侣。",
            "此趣人不知，轻风度僧语。",
            "闲中好，尘务不萦心。",
            "坐对当窗木，看移三面阴。",
            "闲中好，幽磬度声迟。",
            "卷上论题肇，画中僧姓支。"
        ],
        "notes": "",
        "id": "e476eaa30abee41583a872a0ce42b26f"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "游长安诸寺联句 崇仁坊资圣寺 诸画联句",
        "preface": "",
        "paragraphs": [
            "吴生画勇矛戟攒，出变奇势千万端。",
            "苍苍鬼怪层壁宽，覩之忽忽毛发寒。",
            "棱伽之力所疲殚，李真周昉优劣难。",
            "活禽生卉推边鸾，花房嫩彩犹未干。",
            "韩干变态如激湍，惜哉壁画世未殚。",
            "后人新画何汗漫。"
        ],
        "notes": "",
        "id": "7fd7aff100f7b1cb78b0daab1b2154c4"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "闲中好",
        "preface": "",
        "paragraphs": [
            "闲中好，尘务不萦心。",
            "坐对当窗木，看移三面阴。"
        ],
        "notes": "",
        "id": "2040feeb1f1dea121a1a5f68974a52ba"
    },
    {
        "author": "段成式",
        "dynasty": "唐",
        "type": "诗",
        "rhythmic": "",
        "title": "与温庭筠云蓝纸绝句（幷序。诗见《全唐诗》五八四。现补序）",
        "preface": "",
        "paragraphs": [
            "一日辱飞卿九寸小纸，两行亲书，云要采笺十番，录少诗「稿」（为）。",
            "予有杂笺数角，多抽拣与人，既玩之轻明，复用殊麻滑。",
            "尚愧大庾所得，犹至四百枚，岂及右军不节，尽付九万幅。",
            "因知碧云棋上，重翻懊恼之辞，红叶沟中，更拟相思之曲。",
            "固应桑根作本，藤角为封，古拙不重蔡侯，新样偏饶桓氏。",
            "何啻奔墨驰骋，有贵长帘，下笔纵横，偏求侧理。",
            "所恨无色如鸭卵，状如马肝，称写《璇玑》，且题裂帛者。",
            "予在九江，出意造云蓝纸。",
            "既乏左伯之法，全无张永之功。",
            "輙分五十枚，并绝句一首，或得闲中暂当药饵也。",
            "（原注：今《飞卿集》中有《播掿词》○苏易简《文房四谱》四《纸谱》。",
            "〖1〗）（〖1〗据《知不足斋业书》本《文房四谱》校改。",
            "另「碧云棋上」，作「碧联棋上」；「裂帛」，作「裂锦」；「全无张永之功」之「全」字作「今」字。",
            "）。"
        ],
        "notes": "",
        "id": "f47911e144417c3458d540ee6c28e68d"
    }
]