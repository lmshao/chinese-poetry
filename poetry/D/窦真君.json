[
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "七返砂歌",
        "preface": "",
        "paragraphs": [
            "金公年六十，六十金公老。",
            "姹女年六十，六十姹女少。",
            "金公年三十，姹女还渐少。",
            "老翁得少妻，枯杨自生筿。",
            "夫妻同一处，成道和合了。",
            "根本是黄芽，金公元一家。",
            "姹女入铅室，须臾地变茶。",
            "覆月合仰月，仰月急须赊。",
            "固济重固济，固济似丹家。",
            "丙丁张下诐，混沌自甜葩。",
            "七八阳数极，九六更须加。",
            "四壳阳既满，五色似朝霞。",
            "去阳除覆月，上上好黄芽。",
            "黄即黄金色，白即白马牙。",
            "变化成运载，故号曰河车。",
            "玄明与滨伏，夫妇同一家。",
            "本是王阳术，黄帝羡金花。",
            "智者能隐秘，愚者向人夸。",
            "若达此道者，鹤控白云涯。",
            "（《大还丹照鉴》）。"
        ],
        "notes": "",
        "id": "289a23d9ab4d63cd5e15d6111844b138"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 一",
        "preface": "",
        "paragraphs": [
            "岩叟承恩宠，烧丹在禁闱。",
            "釜中诸药化，𬬻上水银飞。",
            "璧合秋霜色，光含夜月辉。",
            "緫由明主感，能使道精微。"
        ],
        "notes": "",
        "id": "65a00109d092496008235abc724eb840"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 二",
        "preface": "",
        "paragraphs": [
            "却取抽成汞，还烧遣作砂。",
            "上仙方秘密，中禁药精华。",
            "紫炁含真色，朱光杂晓霞。",
            "欲将同一体，须更猛三花。",
            "。"
        ],
        "notes": "",
        "id": "fd67e5db9536d8d194b9228e8eb0728c"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 三",
        "preface": "",
        "paragraphs": [
            "转转穷微妙，重重入杳杳。",
            "由将药砂体，却变水银形。",
            "炁合秋霜静，朱光夜落星。",
            "自然成姹女，何处不通灵。"
        ],
        "notes": "",
        "id": "358c9e4f31b81722867b666de788469d"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 四",
        "preface": "",
        "paragraphs": [
            "白锡虽初化，黄芽制已凝。",
            "元如天降雪，映似结池水。",
            "研土干和炒，罗灰湿拌蒸。",
            "仍须看炁色，更待卤咸澄。"
        ],
        "notes": "",
        "id": "65034ab2e5d12f5c1da872d8489b2e85"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 五",
        "preface": "",
        "paragraphs": [
            "文武长调火，阴阳镇作𬬻。",
            "釜中看炁过，锅里定真虚。",
            "炬石重镣养，防非六药涂。"
        ],
        "notes": "",
        "id": "da83fb7aed637ccad5c82dba3421c673"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 六",
        "preface": "",
        "paragraphs": [
            "硝石临汤沃，𥐻砂浸水煎。",
            "咸麤只是转，矾细不须研。",
            "旧白初凝硬，新黄色未坚。",
            "欲将持入火，由怯水银烟。"
        ],
        "notes": "",
        "id": "b26a6203e69d4f7ec6be472b8d299274"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 七",
        "preface": "",
        "paragraphs": [
            "罢火开丹竃，成金去药泥。",
            "瑞光连明月，真气杂虹蜺。",
            "形胜参金鼎，精华向马蹄。",
            "由须九转毕，看取一刀圭。"
        ],
        "notes": "",
        "id": "3047d2509e67c6bfaed94afdf71a003b"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 八",
        "preface": "",
        "paragraphs": [
            "化粉初研炼，临𬬻定否臧。",
            "似尘惊半紫，如面讶全黄。",
            "瑞作三茎穗，灵含五色光。",
            "待抽金毒尽，特献玉阶傍。"
        ],
        "notes": "",
        "id": "5c69ffdde5b6828143f1d686651fd6c8"
    },
    {
        "author": "窦真君",
        "dynasty": "唐",
        "type": "诗",
        "rhythmic": "",
        "title": "九转诗 九",
        "preface": "",
        "paragraphs": [
            "玉律春初至，金丹帝感成。",
            "南山同圣寿，东海比时清。",
            "福是玄元德，功由至道呈。",
            "小臣虽有术，仙士谢茅盈。",
            "（《还丹诗诀》卷上。",
            "原署「峨眉窦真人」，与真君应为同一人。",
            "）。"
        ],
        "notes": "",
        "id": "12f4aa079f2ad0ea98bf3ee7ffe0d9ed"
    }
]