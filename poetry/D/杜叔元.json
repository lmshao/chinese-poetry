[
    {
        "author": "杜叔元",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "朝闻剑外夙行辀，夕喜江西改命优。",
            "已有才名喧北省，又宣风化入南州。",
            "一城民吏迎前牧，满眼山川是旧游。",
            "君富机筹足余暇，清吟不负物华楼。"
        ],
        "notes": "",
        "id": "6eca152792dfc836a7cecf19a4c9ef16"
    },
    {
        "author": "杜叔元",
        "dynasty": "宋",
        "type": "诗",
        "rhythmic": "",
        "title": "黄山作",
        "preface": "",
        "paragraphs": [
            "占胜新安境，佳名千古闻。",
            "奇峰半天出，秀色数州分。",
            "邃谷春犹雪，悬岩霁亦云。",
            "何时脱缰锁，猿鹤此为群。"
        ],
        "notes": "",
        "id": "b1dc0af43140c5a7cf35eca98cc4110d"
    }
]