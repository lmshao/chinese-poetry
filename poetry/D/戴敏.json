[
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "小园",
        "preface": "",
        "paragraphs": [
            "小园无事日徘徊，频报家人送酒来。",
            "惜树不磨修月斧，爱花须筑避风台。",
            "引些渠水添池满，移个柴门傍竹开。",
            "多谢有情双白鹭，暂时飞去又飞回。"
        ],
        "notes": "",
        "id": "64f157db5704ef4d8962e877f7bb14ea"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "屏上晚眺",
        "preface": "",
        "paragraphs": [
            "不能骑马趁朝班，自跨黄牛扣竹关。",
            "无德可称徒富贵，有钱难买是清闲。",
            "人行踯躅红边路，日落秭归啼处山。",
            "遥望蓬莱在何许，扶桑东畔白云间。"
        ],
        "notes": "",
        "id": "b1de4550d3adf54748758c5c671bd63d"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "约黄董二亲与桂堂诸姪避暑",
        "preface": "",
        "paragraphs": [
            "世间无处避炎蒸，欲叫西风叫不譍。",
            "恨乏白檀除热恼，心思赤脚踏层冰。",
            "醉游河朔谁同往，表借明光愧不能。",
            "闻有山林最深处，清凉境界著高僧。"
        ],
        "notes": "",
        "id": "c1e525415db0df12374803ff5d27645d"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "楼上",
        "preface": "",
        "paragraphs": [
            "终朝役役晚来闲，识破浮生一梦间。",
            "挈榼去沽深巷酒，倚楼贪看夕阳山。",
            "月临江馆人横笛，风折芦花雁度关。",
            "堪羡渔翁无检束，扁舟占断白云湾。"
        ],
        "notes": "",
        "id": "c68846c2e7aba31c798d89781903f744"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "西溪陈居士家",
        "preface": "",
        "paragraphs": [
            "来访西岩老，家居水竹村。",
            "紫鳞游镜曲，黄犊卧云根。",
            "自昔好宾客，相传到子孙。",
            "不行亭下路，护笋别开门。"
        ],
        "notes": "",
        "id": "1ec08bfe0f7ca4d1e4bcea5e023f51fb"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "后浦园庐",
        "preface": "",
        "paragraphs": [
            "卜筑成佳致，幽栖乐圣时。",
            "何如谢公墅，畧似习家池。",
            "地暖梅开早，天寒酒熟迟。",
            "催租人去后，续得夜来诗。"
        ],
        "notes": "",
        "id": "5e7a3e06cc11a3c520954dcc7221e9f1"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "郑公家",
        "preface": "",
        "paragraphs": [
            "门墙多古意，耕钓作生涯。",
            "菽米散鱼子，莲根拔虎牙。",
            "弄孙时掷果，留客旋煎茶。",
            "颇动诗人兴，满园荞麦花。"
        ],
        "notes": "",
        "id": "5e67454fa61a76b80231e2bd845252bd"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "海上",
        "preface": "",
        "paragraphs": [
            "万顷鲸波朝日赤，沧洲四望无穷极。",
            "海山何处是蓬莱，遍问渔翁都不识。"
        ],
        "notes": "",
        "id": "1e567b8f5f22ec76128ef7806b531005"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "观梅",
        "preface": "",
        "paragraphs": [
            "三杯暖寒酒，一榻竹亭前。",
            "为爱梅花月，终宵不肯眠。"
        ],
        "notes": "",
        "id": "258e8765c5b0643cdba19523159377c0"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "赵十朋夫人挽章",
        "preface": "",
        "paragraphs": [
            "缝掖先生游汗漫，夫人高节独青青。",
            "临行抖擞空书笥，分付诸郎各一经。"
        ],
        "notes": "",
        "id": "e2e67670e38468e5a22b0f7a21256317"
    },
    {
        "author": "戴敏",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：初夏游张园首句：乳鸭池塘水浅深。"
        ],
        "notes": "",
        "id": "420a6a8a805288808946380f44a22858"
    }
]