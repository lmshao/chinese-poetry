[
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 大涤洞",
        "preface": "",
        "paragraphs": [
            "阴阴大涤洞，古色閟积铁。",
            "谁横一石碍，坐与三岛绝。",
            "元同我先去，不见肝肺热。"
        ],
        "notes": "",
        "id": "d955e24ae1df44352cc75e3ed69ebdc3"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 栖真洞",
        "preface": "",
        "paragraphs": [
            "何年采真游，遗此栖遁迹。",
            "流泉金石奏，伏鼠霜雪色。",
            "浮世几兴亡，残棋耿苔石。"
        ],
        "notes": "",
        "id": "f2d122aa52db017f029c4c370b4bcc4c"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 龙洞",
        "preface": "",
        "paragraphs": [
            "老龙山中居，出山作霖雨。",
            "风云几聚散，田野正辛苦。",
            "神仙地位高，使尔司下土。"
        ],
        "notes": "",
        "id": "4a9190069712453c32482b8442b5b24a"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 凤洞",
        "preface": "",
        "paragraphs": [
            "凤来青天开，凤去苍石裂。",
            "玄风不复返，世事日消歇。",
            "永怀接舆歌，勿蹈东鲁辙。"
        ],
        "notes": "",
        "id": "d060c1caefb13c73f056b091e5cfcff1"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 仙人隠迹",
        "preface": "",
        "paragraphs": [
            "至人犹神龙，变化不可测。",
            "隆然七尺躯，印此一片石。",
            "我行半江海，空飞杳无迹。"
        ],
        "notes": "",
        "id": "e136da92a9c314db45f314aaaf3978cd"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 云根石",
        "preface": "",
        "paragraphs": [
            "浮云无定姿，灭没须臾闲。",
            "一朝化顽石，千古遗空山。",
            "天地亦幻物，谁能诘其端。"
        ],
        "notes": "",
        "id": "e2ea8b32dbb800f919c827029ef5c2cb"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 翠蛟亭",
        "preface": "",
        "paragraphs": [
            "寒磵岂成蛟，流泉亦非翠。",
            "色缘映带得，意出飞舞外。",
            "虽无风霆化，自与江海会。"
        ],
        "notes": "",
        "id": "e49a440bec406178ce611846f5f27a1d"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 来贤岩",
        "preface": "",
        "paragraphs": [
            "石岩千尺高，曾见坡仙来。",
            "坡仙化黄土，岩石空苍苔。",
            "县知今人游，复令后人哀。"
        ],
        "notes": "",
        "id": "af2fe77e2a381db3f7f13da23601b070"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 丹泉",
        "preface": "",
        "paragraphs": [
            "仙翁炼丹去，流水作丹色。",
            "萦盘出九锁，川后不敢惜。",
            "岂无得道者，一饮凌八极。"
        ],
        "notes": "",
        "id": "e906f0bf22d47e74f8592fca131613bd"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "九锁山十咏 天坛",
        "preface": "",
        "paragraphs": [
            "空山遗天坛，之人在天阙。",
            "风雷长为护，草树不敢茁。",
            "何当追遐踪，一笑俯明月。"
        ],
        "notes": "",
        "id": "5f4a801fc7f17b130c580dbdee48c924"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "大德辛丑六月六日游洞霄和杜南谷",
        "preface": "",
        "paragraphs": [
            "南谷仙翁游八极，千山万山远相揖。",
            "翩然一笑玄盖天，草木尘埃总湔涤。",
            "晋人伏虎老空岩，秦代隠仙遗有声。",
            "幸喜仙翁能好客，羽衣谈笑晚风清。"
        ],
        "notes": "",
        "id": "ac889c96f2ad0109c98a477e3d5e63cb"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "寄友",
        "preface": "",
        "paragraphs": [
            "我在越，君在吴，驰书邀我游西湖。",
            "我还吴，君适越，遥隔三江共明月。",
            "明月可望，佳人参差。",
            "笑言何时，写我相思。",
            "知君去扫严陵墓，祇把清尊酹黄土。",
            "浮云茫茫江水深，感慨空劳吊今古。",
            "孤山山下约陈实，联骑须来踏春色。",
            "西湖千树花正繁，莫待东风吹雪积。",
            "有酒如渑，有肉如陵。",
            "鼓赵瑟，弹秦筝，与君沈醉不用醒。",
            "人生行乐耳，何必千秋万岁名。"
        ],
        "notes": "",
        "id": "af3a81078f9c56c995093cdfd8b7cb0a"
    },
    {
        "author": "邓牧",
        "dynasty": "宋",
        "type": "诗",
        "rhythmic": "",
        "title": "汉阳郎官湖",
        "preface": "",
        "paragraphs": [
            "仙翁薄暮醉酒归，杖藜迷却高阳池。",
            "清风吹花绿阴倒，我笑谓是秋云移。",
            "还乘贯月槎，夜过郎官湖。",
            "峥嵘星斗入江汉，荡漾槎影如鲸鱼。",
            "九华之真人，邀我倒玉壶，麒麟擘脯供行厨。",
            "依稀仙乐在空际，碧山四映寒蟾孤。",
            "举酒酌寒蟾，明月下饮姮娥俱。",
            "霓裳拂云锦，万荷露泻琼瑶卮。",
            "麾幢晻霭罗烟空，乃有三皇所授之玉童。",
            "风前飘飘曳广带，对立十二秋芙蓉。",
            "清香九曲银河通，真人绿髪披春风。",
            "锦袍玉雪照天地，口说姓字安南公。",
            "是公多逸气，略与古昔贤豪同。",
            "时能扫月色，延我石室烟萝中。",
            "又言昔同张谓所游地，长叹一覆丹霞钟。",
            "风吹仙乐度溪去，我亦醉卧香𬬻峰。"
        ],
        "notes": "",
        "id": "c24c3280fcfef6731795ecab90a8e4db"
    }
]