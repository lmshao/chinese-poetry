[
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "春帖子",
        "preface": "",
        "paragraphs": [
            "晨曦潋滟上帘栊，金屋熙熙歌吹中。",
            "桃脸似知宫宴早，百花头上放轻红。"
        ],
        "notes": "",
        "id": "5f022f0c831fb5de16d6c58eb1c93210"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "送黄守解印",
        "preface": "",
        "paragraphs": [
            "文雅登临谢守才，爱山今作别山来。",
            "知公未厌真仙境，早拥江南使节来。"
        ],
        "notes": "",
        "id": "9fd6d6287275561659f585bad0673d0f"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "闻说东南第一州，区区来访小蓬丘。",
            "湖光带日黄金拥，山色凝烟碧玉浮。"
        ],
        "notes": "",
        "id": "4366ce38ac9df079f1dd00c6793f12e1"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "道中咏怀奉寄利州冯允南使君",
        "preface": "",
        "paragraphs": [
            "交印夔人国，分襟汴水隄。",
            "十年难会合，一梦顿乖暌。",
            "官序潘生拙，诗文庾信齐。",
            "诸公多汲引，宪府屡提携。",
            "不肯乘骢马，那能出宝鸡。",
            "安恬轻世味，洒落见天倪。",
            "照物聪明决，为邦闻望跻。",
            "笑谈清岸狱，暇豫劝耕犁。",
            "不忍为钩距，何尝设町畦。",
            "燕堂传夜烛，游毂碾春泥。",
            "众服题鹦鹉，畴将食𫘝𫘨。",
            "草黄思隼击，梧碧值鸾栖。",
            "欲问无来使，开编有旧题。",
            "君方安玉垒，予亦远金闺。",
            "地隔江波阔，书传鸟翼稽。",
            "岂知双鬓白，相见两当西。",
            "内顾微他技，殊私牧远黎。",
            "辞亲愁不断，叱驭意空迷。",
            "吴苑飞云杳，春城北斗低。",
            "南山千里雪，剑阁万盘溪。",
            "夜宿星边驿，朝行石上谿。",
            "深疑窥地轴，高骇蹑天梯。",
            "看岫时欹帽，听泉或杖藜。",
            "萧萧黄叶下，袅袅冷猿啼。",
            "蜀道无艰险，人心漫惨凄。",
            "永怀持从橐，遥想缀朝圭。",
            "直北瞻天日，征西叠鼓鼙。",
            "相期郡斋冷，清话看挥犀。"
        ],
        "notes": "",
        "id": "c3c80d81da858fc44353c11cea6ead01"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "武昌山水诚佳哉，当年五柳亲栽培。",
            "家家开门枕江水，春风照耀桃与梅。"
        ],
        "notes": "",
        "id": "bad422a2a808c20fd5e1925d7d4dabdb"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "妙论出六合，微言破九流。"
        ],
        "notes": "",
        "id": "889f9e04b4414e6b250b11b3d99803b7"
    },
    {
        "author": "邓润甫",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "自有嫣然态，风前欲笑人。",
            "涓涓朝泣露，盎盎夜生香。"
        ],
        "notes": "",
        "id": "0a287e2630e0700830009a7f9a4f55fb"
    }
]