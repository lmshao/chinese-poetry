[
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "南国有佳人",
        "preface": "",
        "paragraphs": [
            "南国有佳人，仙姿自蓬岛。",
            "龙绡照明珰，凤钗横贵宝。",
            "新妆试鸾镜，皎皎颜色好。",
            "芳年倏已笄，君子可偕老。",
            "奈何行媒弱，修言弃中道。",
            "洞房暗怊怅，琦璜结组缟。",
            "宁作钟离春，勿学姑瑶草。"
        ],
        "notes": "",
        "id": "bb827bddcf44089e0337e68b6c84ea75"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "效晋乐志拂舞歌淮南王二篇  其一",
        "preface": "",
        "paragraphs": [
            "东昏侯，自言安，仙华玉寿浮云端。",
            "绣窗锦幔飘蜚仙，丹青美女侍七贤。",
            "侍七贤，奏笙歌，笙歌逸响哀怨多。",
            "苑中花木费绮罗，我欲逾城城有围，愿作双黄鹤，栖瑶池。",
            "栖瑶池，辟尘垢，至尊屠肉，潘妃酤酒。",
            "石头江上龙驹走，三月春风吊杨柳。"
        ],
        "notes": "",
        "id": "006782dcc8d38b38ed4767d8f664036e"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "效晋乐志拂舞歌淮南王二篇  其二",
        "preface": "",
        "paragraphs": [
            "唐明皇，自言荣，金舆翠辇游华清。",
            "广寒宫殿凝水晶，霓裳羽衣沈香亭。",
            "沈香亭，泛流霞，流霞潋滟队五家。",
            "谁知野鹿衔宫花。",
            "我欲度关关有兵，愿作双丹凤，蜚瑶京。",
            "蜚瑶京，隠烟雾，锦绷酥酪，香囊尘土。",
            "剑阁萦纡家何许，梧桐叶叶鸣秋雨。"
        ],
        "notes": "",
        "id": "c887b0339a92619f4a539017089785d1"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "刘阮",
        "preface": "",
        "paragraphs": [
            "鹿车小宇宙，据鞍常醉眠。",
            "风尘澒洞时，杯里全其天。",
            "伶达故自佳，籍放乃无用。",
            "试看劝进表，何似酒德颂。"
        ],
        "notes": "",
        "id": "89c928980e8de9179dca4eb4e10846c2"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "东山彭泽",
        "preface": "",
        "paragraphs": [
            "乞灵风鹤屐折齿，壁后寘人汗如洗。",
            "樵渔杂沓坐林间。",
            "蜉蝣尘埃不可攀，石头扰扰柴桑闲。"
        ],
        "notes": "",
        "id": "484fec10785627e4a900c1c8834b07eb"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "任彦升",
        "preface": "",
        "paragraphs": [
            "铃县四角五采旗，分明天产真英奇。",
            "阿堆文章妙一时，士林往往推元龟。",
            "杨梅蜜领仁且慈，桃米麦饭清堪师。",
            "何愁不得中书为，半生纡意梅虫儿。"
        ],
        "notes": "",
        "id": "0aa5ad608cfa630d2c075fdf9f22d095"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "陶通明",
        "preface": "",
        "paragraphs": [
            "眉疏目朗姿圆通，诗书万卷罗心胸。",
            "华阳三茅仙洞中，凤笙隠隠和松风。",
            "薪林图谶呈梁公，朱砂曾青霜雪容。",
            "服之身体飘轻鸿，积金涧泉东复东。",
            "山中宰相那无功，昭阳竟作单于宫。"
        ],
        "notes": "",
        "id": "349e7b62bf0b070459907d298fe56292"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "绿珠词",
        "preface": "",
        "paragraphs": [
            "凉台潇洒临清波，幄翠帘珠明绮罗。",
            "哀丝豪竹按新歌，红潮素脸春风和。",
            "主君欢娱美人醉，报有无情使车至。",
            "几丛兰麝俱委尘，独指绿珠可当意。",
            "众中偏是承恩深，妾身虽贱无二心。",
            "君前判命效一死，玉笛收声红日沉。",
            "轻裾飘向阑干角，花钿散地金钗落。",
            "到头不负齐奴约，犹胜识字空投阁。"
        ],
        "notes": "",
        "id": "d92ed4bfb783f3d0e95c117fbc8427c1"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "玉儿",
        "preface": "",
        "paragraphs": [
            "金莲华上俞尼子，永寿神仙罗绣绮。",
            "苑中荆荻市令严，玉像支离瓦官寺。",
            "六宫鸭㔅起淫风，太白便应县妲己。",
            "此身肯许兜鍪夫，猛为东昏判一死。",
            "到今羞杀卖降人，去作练儿梁姓臣。"
        ],
        "notes": "",
        "id": "9be0de441722ab8ca9746a9839bcf69d"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "瓮茧吟",
        "preface": "",
        "paragraphs": [
            "有茧大如瓮，其来自扶桑。",
            "缫成白雪丝，一缕万丈长。",
            "染人嫁五色，妙织云锦章。",
            "奇文杂经纬，纨素无晶光。",
            "相缬时所爱，轻𦈌贵侯王。",
            "缁衣不可作，此物闲篚箱。",
            "衮职岂无阙，终当补虞裳。"
        ],
        "notes": "",
        "id": "1fec509278a034c9c3b8779a46dac1de"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "结友四清",
        "preface": "",
        "paragraphs": [
            "飘风吹游尘，古道少人行。",
            "泾水化为泥，沧江污吾缨。",
            "嗟余偭工巧，世外陶闲情。",
            "众芳怨芜秽，不忍葹葹盈。",
            "庾领姿皑皑，渭川色青青。",
            "三闾播秋思，九韶铿乐声。",
            "萧然庭宇中，对之成五清。",
            "滔滔扬波者，剑首一吷轻。",
            "灵修党见知，冰霜憺姱名。"
        ],
        "notes": "",
        "id": "dd5562437896183668a3c6d951959155"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "次韵陈钧甫郊行",
        "preface": "",
        "paragraphs": [
            "黄尘败素意，出门惬郊行。",
            "野鞠含冷焰，岩松起寒声。",
            "高山唐业崇，流水晋时清。",
            "拾薪归底用，石鼎待弥明。"
        ],
        "notes": "",
        "id": "20ade484bb810b1579536429afb206c5"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "关山夜月明，分彩照胡兵。",
            "将军拥节起，长戍受降城。",
            "焚烽望别垒，欲验盈虚𫘝。",
            "塞笳将夜鹊，战气今如此。",
            "重关掩莫烟，云阵上祁连。",
            "思妇高楼上，遥心万里县。"
        ],
        "notes": "",
        "id": "9a98d572e1954062bf0b65ed526927c8"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "题刘功父与耕堂",
        "preface": "",
        "paragraphs": [
            "默耕元不外灵台，何用钱添百屋堆。",
            "甘雨每从和气出，祥风常自善心来。",
            "畛畦有碍皆除去，境界须宽更放开。",
            "种德欲如多黍稌，本仁先且护根荄。",
            "太平国里青精饭，永熟乡中玉液杯。",
            "会得遗安庞老意，力行好事厚栽培。"
        ],
        "notes": "",
        "id": "90b9c781a961c871804c362d2b370ecb"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "西风吹羽扇，吾道竟凄凉。",
            "上坂劳骐骥，低巢窘凤凰。",
            "可求非富贵，无用是文章。",
            "冉冉深林底，幽兰正自香。"
        ],
        "notes": "",
        "id": "434b33a296c5ad6d02ea6d101f643aa2"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "真阳峡",
        "preface": "",
        "paragraphs": [
            "满眼皆吟料，归囊未尽空。",
            "江波连岸碧，野火张天红。",
            "高树留寒日，长芦转晚风。",
            "客身虽小艇，心已故山中。"
        ],
        "notes": "",
        "id": "4681bf8e1a4f3b38069569eeaa64805d"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "凌江滩",
        "preface": "",
        "paragraphs": [
            "滩高舟去缓，闲眺莫江滨。",
            "竹本沙痕旧，茅丛烧色新。",
            "青裙瓶汲涧，白帽斧寻薪。",
            "渺渺蛮烟起，秋风一旅人。"
        ],
        "notes": "",
        "id": "eb5411a1467b170d1747e83bcbafa26a"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "近况",
        "preface": "",
        "paragraphs": [
            "近况只如此，深山无见闻。",
            "二中犹学道，三上漫攻文。",
            "芸叶春繙日，梨花晓梦云。",
            "添香仍煮茗，严敬事天君。"
        ],
        "notes": "",
        "id": "30b726702df1436f69d85cbe2cb1f4d8"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "早过刘功父清溪",
        "preface": "",
        "paragraphs": [
            "月里山河大，风前草木凉。",
            "征尘生杖屦，香雾湿衣裳。",
            "古领扳栖鹘，荒蹊蹴聚蝗。",
            "白云看未远，已转九回肠。"
        ],
        "notes": "",
        "id": "1ea75a9efc927a76b7d8123ec8f16079"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "曲江归舟",
        "preface": "",
        "paragraphs": [
            "只道篷低碍觅诗，眼前物色自多奇。",
            "千山赭去如秦样，一水清来似晋时。",
            "渔父岂无缘苇辈，樵人恐有负苓师。",
            "僮奴忽报梅花动，春在江头最北枝。"
        ],
        "notes": "",
        "id": "0daa985574b8eb92eed8a49eda070019"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "古来村里起功名，当日南阳亦是耕。",
            "几笔远山仁者静，半篙流水圣之清。",
            "晚风蝉响胜金奏，夜露萤光即火城。",
            "人得一间高一著，不须史论又诗评。"
        ],
        "notes": "",
        "id": "74aaa0a586524ac9d3159227a4b50b50"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "竹帛功名九折车，栖迟岩野竟何如。",
            "浣花溪上寻佳句，积谷山头读异书。",
            "江左风流空酝藉，淮南烟景尚凋疏。",
            "太平十二河汾策，几欲排云谒帝居。"
        ],
        "notes": "",
        "id": "7216c40e6f6c25157a391816d1ee0fe5"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "蛟峰先茔",
        "preface": "",
        "paragraphs": [
            "狞蛟蟠伏鬣封孤，云黯幽亭日向晡。",
            "双柱千年翔化鹤，四山半夜泣於菟。",
            "老天忍挫真英物，厚地甘埋大丈夫。",
            "无计发潜空涕落，雨松霜柏照烟芜。"
        ],
        "notes": "",
        "id": "443d23966f62201b4fe52b6939146751"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "赋江郊渔弋",
        "preface": "",
        "paragraphs": [
            "占断江山自一家，寄情渔弋当生涯。",
            "青枫翠竹春屏叶，白藕红菱晓镜花。",
            "鸿鹄鹍鹏雕鹗鹘，鳟鲂鲦鲤𫚢鲿鲨。",
            "河阳书到君当起，弩发千钧钓五车。"
        ],
        "notes": "",
        "id": "3b9ed4c71a942ef5775e69bc9808067d"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "豫章",
        "preface": "",
        "paragraphs": [
            "郡名犹是汉流传，宇宙江山复几年。",
            "画阁倚空家十万，红妆鬭夜妓三千。",
            "层城歌舞秋风外，故国兴亡夕照边。",
            "近岁浔阳成重镇，镇南乌幕锁苍烟。"
        ],
        "notes": "",
        "id": "932ea64a2464449745431f2a61312b5a"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "赣上思亲",
        "preface": "",
        "paragraphs": [
            "庭下青萱意自舒，起居近日复何如。",
            "熏香莫遣衣篝润，饵药从知酒琖疏。",
            "教妇丁宁唯礼法，要孙久远是诗书。",
            "手中线在常珍重，空写平安托鲤鱼。"
        ],
        "notes": "",
        "id": "4235398dcab055cf8e7310d148a2e536"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "章贡祥符吴道士懒窝",
        "preface": "",
        "paragraphs": [
            "早年收得自由身，坐断窝中懒是真。",
            "日短日长唯守静，云来云去不生嗔。",
            "破除机械鸥盟熟，脱略锱铢鹤料贫。",
            "旧看黄庭犹忘却，应无心力对闲人。"
        ],
        "notes": "",
        "id": "2613b935f3a9be3720a73f38456c8923"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "世间无尽是天游，更出吴山最上头。",
            "江面春声潮卷雪，湖心寒影月澄秋。",
            "海门舟楫云开见，瀛屿亭台水载浮。",
            "不比钱塘歌舞处，远怀西北有神州。"
        ],
        "notes": "",
        "id": "423f99c23545a437cd424240ba69a963"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "送徐榷院奉户檄之九江等郡",
        "preface": "",
        "paragraphs": [
            "中边莹彻似冰壶，空尽时情意气殊。",
            "已向铜龙梯要路，又随玉驮驾征涂。",
            "风生湓浦江流急，云满康庐夜月孤。",
            "竭到东南无力了，一分宽处是规模。"
        ],
        "notes": "",
        "id": "d6e0b7d286490770112bc2ce778c6fee"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "兰",
        "preface": "",
        "paragraphs": [
            "野客过门叫卖兰，清风便自逼人寒。",
            "孤根未必灵均种，推作离骚辈行看。"
        ],
        "notes": "",
        "id": "fbb8a60aa7e9a4c443eeb8361cd1afad"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "闻鸡",
        "preface": "",
        "paragraphs": [
            "不因风雨不分明，羞杀谯楼打乱更。",
            "世上公侯多改节，无人肯听丑前鸣。"
        ],
        "notes": "",
        "id": "8dc6c3d8ef2fb4a22ec10e3c751998b3"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "晋武帝",
        "preface": "",
        "paragraphs": [
            "秋风铜爵曲池平，吴主宫娃满掖庭。",
            "凭仗皇孙聪慧早，不知祸在夕阳亭。"
        ],
        "notes": "",
        "id": "ad8bfed69cc10b30084e28545c9293b0"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "左太冲",
        "preface": "",
        "paragraphs": [
            "辛勤十稔赋三都，闻者曾贻酒瓮书。",
            "它日洛中添纸价，陆家兄弟竟何如。"
        ],
        "notes": "",
        "id": "487ef3900d51b765d0b49e49b79f5580"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "朱彦和",
        "preface": "",
        "paragraphs": [
            "文如玉海动时流，曾以书棋伏隠侯。",
            "武德阁前消几语，却令梁氏缺金瓯。"
        ],
        "notes": "",
        "id": "0c46fb67d8e0da1e3e569110ce3a3980"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "任蛮奴",
        "preface": "",
        "paragraphs": [
            "千里旌旗已渡江，蛮奴苦谏唤萧郎。",
            "却持官里黄金去，望拜韩擒石子冈。"
        ],
        "notes": "",
        "id": "127d2d80b2981eb4b9eb89f5fc9b0442"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "敬微",
        "preface": "",
        "paragraphs": [
            "受用庐山水石奇，亭亭霞外薜萝衣。",
            "侍中那抵苏门障，笑死丹青陆探微。"
        ],
        "notes": "",
        "id": "495f47fefaf3330a4ecdd626fde18f0d"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "邓郁",
        "preface": "",
        "paragraphs": [
            "云母糇粮五岳楼，绣袿少妪导仙游。",
            "不应轻信双青鸟，便遣东都事业休。"
        ],
        "notes": "",
        "id": "7fa5f12337fdbaf1b573e6100a78067c"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "石崇",
        "preface": "",
        "paragraphs": [
            "梓泽神仙第一居，争豪不惜碎珊瑚。",
            "荆州使客知何罪，未必亡身为绿珠。"
        ],
        "notes": "",
        "id": "6da3a1e2b38d3daf9baee03b5f30b9e8"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "张茂先",
        "preface": "",
        "paragraphs": [
            "辨精龙肉亦奇才，雄匣干将耿不回。",
            "只守鹪冥蚊睫赋，天星未必拆中台。"
        ],
        "notes": "",
        "id": "fa794b81bd282fc74964ae7024653fe0"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "王夷甫",
        "preface": "",
        "paragraphs": [
            "玉麈消摇吐妙言，清流都指作龙门。",
            "白头苟活尊胡虏，夜半排墙未是冤。"
        ],
        "notes": "",
        "id": "f198331c0c4307755d5403ef8a4da0fe"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "张曲江祠",
        "preface": "",
        "paragraphs": [
            "延英几度献忠言，白羽它时赋感恩。",
            "自是三郎真赝错，却将天宝换开元。"
        ],
        "notes": "",
        "id": "bb003075a1a3e7249c6d9abe8b9b12a0"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "贪泉",
        "preface": "",
        "paragraphs": [
            "千古遗踪散晓烟，空余两字寺门前。",
            "世间贪者滔滔是，何必俱曾饮此泉。"
        ],
        "notes": "",
        "id": "f5714d5526e6d4c72eb2927420760b81"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "送衡山琴画张道士二首  其一",
        "preface": "",
        "paragraphs": [
            "满天风月澹消骚，三尺枯桐古调高。",
            "不敢问君听别操，请弹二十五离骚。"
        ],
        "notes": "",
        "id": "a71a34c479157efcb16ab2517ab446ba"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "送衡山琴画张道士二首  其二",
        "preface": "",
        "paragraphs": [
            "满空烟雨澹糢糊，三尺霜缣老墨枯。",
            "不敢问君求别景，请描七十二峰图。"
        ],
        "notes": "",
        "id": "cc5a75e381863beb4a5fd5e48e66cb04"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "桂村",
        "preface": "",
        "paragraphs": [
            "剪剪霜风起晚吹，一溪流水浸寒晖。",
            "客衫犹恨吴绵薄，不道边人尽铁衣。"
        ],
        "notes": "",
        "id": "22d7d15301bccd92197365fd8474f412"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "利州进马",
        "preface": "",
        "paragraphs": [
            "灵关玉垒自崔嵬，谁向西边起祸胎。",
            "万里望尧通一祝，天基御马利州来。"
        ],
        "notes": "",
        "id": "7b7ad1bfdec5925c7601cbe7a9fc8fc7"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "过绿野",
        "preface": "",
        "paragraphs": [
            "世上今无隠退风，地名偶与午桥同。",
            "往来怕看铜驼陌，闲倚柴门忆晋公。"
        ],
        "notes": "",
        "id": "d378efdb2e5a136e9c3251c4a88c6313"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "高价租船作胜游，穷逋那敢鬭风流。",
            "西湖多少闲春水，不洗中原二百州。"
        ],
        "notes": "",
        "id": "a930d7694ca16e18378d620a49bc7ef1"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "望和靖墓",
        "preface": "",
        "paragraphs": [
            "孤山擎出水中央，留下梅花代代香。",
            "满酌湖波遥一酹，问咸平事已荒凉。"
        ],
        "notes": "",
        "id": "3a491108b332ebe8a75c465be5108423"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "九里松",
        "preface": "",
        "paragraphs": [
            "松是山灵一手栽，尧天长就栋梁材。",
            "龙髯怒起春风急，似怪游人喝道来。"
        ],
        "notes": "",
        "id": "7499362b6d20df857a0bc4b25667e150"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "客孟氏塾戏降紫姑",
        "preface": "",
        "paragraphs": [
            "隔溪云薄雨飘萧，欲采荷花不见桥。",
            "钗卜无凭芳信杳，酸风空度凤台箫。"
        ],
        "notes": "",
        "id": "ce74830f35ece1d87afab95230d6bb38"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "白鹤观",
        "preface": "",
        "paragraphs": [
            "荒径行如错，蟠松看转奇。",
            "鸟声人静处，山色雨晴时。",
            "赊得溪翁酒，闲寻道士碁。",
            "个中有佳趣，莫怪下山迟。"
        ],
        "notes": "",
        "id": "c4d6e376fd26742e74051260d0b9f4da"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "庐山栖贤寺",
        "preface": "",
        "paragraphs": [
            "名重于诸刹，前贤旧隠踪。",
            "无人知有路，隔树忽闻钟。",
            "瀑壮山疑裂，云深树若封。",
            "或传遗稿在，三叩昔时松。"
        ],
        "notes": "",
        "id": "a5cfe3769eb821eb1b44f4779659bcb7"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "湓江",
        "preface": "",
        "paragraphs": [
            "远树一重重，烟村与市通。",
            "难寻元亮宅，遥酹菊花丛。",
            "蜀浪番墙外，庐山几席中。",
            "何时边事息，来此作渔翁。"
        ],
        "notes": "",
        "id": "98e6f33d7647ef8b711c30fddd5fea9b"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "登快阁黄明府强使和山谷先生韵",
        "preface": "",
        "paragraphs": [
            "未登快阁心先快，红日半檐秋雨晴。",
            "宇宙无边万山立，云烟不动八窗明。",
            "飞来一鹤天相近，过尽千帆江自横。",
            "借问金华老仙伯，几人无忝入诗盟。"
        ],
        "notes": "",
        "id": "5a253bd1b675fc5b632a2f45aa3f92c2"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "赣州上清道院呈姚雪蓬",
        "preface": "",
        "paragraphs": [
            "短墙不碍远山青，无事烧香读道经。",
            "时把一杯非好饮，客怀宜醉不宜醒。"
        ],
        "notes": "",
        "id": "f48054946a6016369eff81627ccd35cd"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "绿阴亭  其一",
        "preface": "",
        "paragraphs": [
            "惨惨秋风吹客襟，唐人遗迹宋人吟。",
            "浮云世事多遭变，不独此亭无绿阴。"
        ],
        "notes": "",
        "id": "09f5bd2991cc82cae43a3c35e3cb984a"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "绿阴亭  其二",
        "preface": "",
        "paragraphs": [
            "千山横碧一溪清，白鸟飞边落照明。",
            "吏散庭阶无一事，绿阴亭上又诗成。"
        ],
        "notes": "",
        "id": "64c95c271fd9db394280ff7486d40989"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "游北高峰",
        "preface": "",
        "paragraphs": [
            "扪萝百折上嶙峋，世界仙凡到此分。",
            "小朵岳莲来异域，孤撑天拄入层云。",
            "江湖待看杯中泻，钟磬回从地底闻。",
            "借问须弥在何处，老僧留客且论文。"
        ],
        "notes": "",
        "id": "5109ce9b9b9aaa12acc4c1f547c50ac3"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "孤山访郑渭滨不值",
        "preface": "",
        "paragraphs": [
            "寂寞石琴台，香云拨不开。",
            "多知骑鹤去，自欲买舟来。",
            "葑岸春回草，山亭雨谢梅。",
            "怀人成怅惘，日暮惜空回。"
        ],
        "notes": "",
        "id": "dc5563dbc05eeca26f08238e5aadb2bd"
    },
    {
        "author": "邓林",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "鸿雁无踪存往事，龙蛇有窟似生成。"
        ],
        "notes": "",
        "id": "153cf7996723735e6b814942b54b1cad"
    }
]