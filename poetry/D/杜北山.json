[
    {
        "author": "杜北山",
        "dynasty": "宋",
        "type": "诗",
        "rhythmic": "",
        "title": "寄薛泳",
        "preface": "",
        "paragraphs": [
            "长安君别后，动即是相思。",
            "料想还家日，胜如为客时。",
            "江寒惊梦断，路远得书迟。",
            "几度空凝望，春风又柳丝。"
        ],
        "notes": "",
        "id": "a9014ad9151fcf986cd9497cbe5e150d"
    },
    {
        "author": "杜北山",
        "dynasty": "宋",
        "type": "诗",
        "rhythmic": "",
        "title": "寄吴梦鹤",
        "preface": "",
        "paragraphs": [
            "怜君如泛梗，漂泊竟何之。",
            "经岁无来信，还家是几时。",
            "秋高鸿过少，地冷菊开迟。",
            "屡夕寒灯下，秋吟只自知。"
        ],
        "notes": "",
        "id": "86abf5f60569e47fccd682ced32f462e"
    }
]