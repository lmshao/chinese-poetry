[
    {
        "author": "丁黼",
        "dynasty": "宋",
        "type": "诗",
        "rhythmic": "",
        "title": "送胡季昭谪象州",
        "preface": "",
        "paragraphs": [
            "一封书奏触天威，万里徒行出帝畿。",
            "始得明时来谠论，岂知薄命堕危机。",
            "身同季弟辞兄去，女抱婴儿伴母归。",
            "风雨潇潇秋又老，雁应不到岭南飞。"
        ],
        "notes": "",
        "id": "78b7cafc81db7e30a36809ad7a0556e9"
    },
    {
        "author": "丁黼",
        "dynasty": "宋",
        "type": "诗",
        "rhythmic": "",
        "title": "送亲戚钱尉入国",
        "preface": "",
        "paragraphs": [
            "正是朔风吹雪初，行縢结束问征途。",
            "不能刺刺对婢子，已是昂昂真丈夫。",
            "常惠旧曾随属国，乌孙今亦病匈奴。",
            "不知汉节归何日，准拟殷勤说汴都。"
        ],
        "notes": "",
        "id": "77e11bf565508b237a195b4eeb0974fd"
    },
    {
        "author": "丁黼",
        "dynasty": "宋",
        "type": "诗",
        "rhythmic": "",
        "title": "寄题翠蛟亭",
        "preface": "",
        "paragraphs": [
            "每到秋风忆翠蛟，三年此地小游遨。",
            "如今著脚缁尘里，犹梦亭中阅怒涛。"
        ],
        "notes": "",
        "id": "4fb5ad64ffa0c83160c54ea4c2e1922f"
    },
    {
        "author": "丁黼",
        "dynasty": "宋",
        "type": "诗",
        "rhythmic": "",
        "title": "寄题不碍云轩二首  其一",
        "preface": "",
        "paragraphs": [
            "杰阁临无地，僊家小洞天。",
            "循簷自来往，非雾亦非烟。"
        ],
        "notes": "",
        "id": "8b88de05b2d1a060b286525aabe50d1f"
    },
    {
        "author": "丁黼",
        "dynasty": "宋",
        "type": "诗",
        "rhythmic": "",
        "title": "寄题不碍云轩二首  其二",
        "preface": "",
        "paragraphs": [
            "驾鹤归三岛，骑麟入九霄。",
            "祗应明月夜，来此坐吹箫。"
        ],
        "notes": "",
        "id": "5d4033e3818a3dc887b3eaf0953159de"
    }
]