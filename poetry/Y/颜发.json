[
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "待潮顾浦宿耕者张钦舍",
        "preface": "",
        "paragraphs": [
            "海近云气昏，禹迹开茫茫。",
            "晴林列障逻，什伍屯平冈。",
            "顷遭七年旱，骤见九秋黄。",
            "腰镰喜复悲，泥水新圃场。",
            "县侯初下教，官赋无丰荒。",
            "错挥制锦刀，戏作编氓创。",
            "身上催租瘢，短褐愁盖藏。",
            "课为五县最，荐飞十剡章。",
            "逡巡掌邦计，跬步封侯王。",
            "江淮十万师，待饲正颉吭。",
            "禾麦今已登，妇子戒勿尝。",
            "行俟天雨粟，饱食均四方。"
        ],
        "notes": "",
        "id": "63f156d3555204dcd0fc122af338c1c2"
    },
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "和盖谦老游马鞍山",
        "preface": "",
        "paragraphs": [
            "青鞋来踏马鞍山，小径萦纡便往还。",
            "眺望双明穷晻霭，登临终日得余闲。",
            "冥搜直到风埃外，逸兴徐来笔砚闲。",
            "钱挂杖头堪一醉，归来随例带酡颜。"
        ],
        "notes": "",
        "id": "5e223744c30072bd1f9791b89a50baa7"
    },
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "题灵山壁",
        "preface": "",
        "paragraphs": [
            "游尘野马皛晴光，僧舍无营日正长。",
            "看罢一枰天欲暮，不知何处起渔榔。"
        ],
        "notes": "",
        "id": "13166a48a2e2775f62b7f6e94a376223"
    },
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "和山间壁上陈子忠  其一",
        "preface": "",
        "paragraphs": [
            "路转山根草木香，天容水色两茫茫。",
            "渔人风里数声笛，飞过芦花幽兴长。"
        ],
        "notes": "",
        "id": "a348dad95325db9c390e3bfda34dc37a"
    },
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "和山间壁上陈子忠  其二",
        "preface": "",
        "paragraphs": [
            "风蒲水荇度清香，两两飞凫堕渺茫。",
            "目送征帆掠波去，碧天无际暮云长。"
        ],
        "notes": "",
        "id": "b15d0ee6acfff1105686ea017949ab3e"
    },
    {
        "author": "颜发",
        "dynasty": "宋",
        "type": "诗",
        "rhythmic": "",
        "title": "和陈尉春日行山",
        "preface": "",
        "paragraphs": [
            "公余春日长，亭午吏已退。",
            "山行步晴碧，松影踏鲜翠。",
            "杖移苔点穿，蜂抱花须坠。",
            "酒琖释春愁，楸枰醒昼睡。",
            "行乐须及时，谁能六经醉。"
        ],
        "notes": "",
        "id": "d1317756cf2e89b527293fe66475e8f2"
    }
]