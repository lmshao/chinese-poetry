[
    {
        "author": "袁倚",
        "dynasty": "宋",
        "type": "诗",
        "rhythmic": "",
        "title": "象耳山",
        "preface": "",
        "paragraphs": [
            "昔闻神龙蟠九渊，今睹大象扶诸天。",
            "何年幻此一佛国，两耳不动山苍然。",
            "上乘菩萨踞其上，妙千手眼化大千。",
            "众生颠倒梦始觉，热病得汗诸魔跧。",
            "两客游山饮崖泉，拍手唤醒书台仙。",
            "一邱一壑傥如愿，同竟大悲香火缘。"
        ],
        "notes": "",
        "id": "4cdba02a0f09d21cf8ff746178e4108a"
    },
    {
        "author": "袁倚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "江头晓夜日月出，九顶三峨相吐吞。"
        ],
        "notes": "",
        "id": "cedb8b00fbe80844e15c53a86f792fbe"
    }
]