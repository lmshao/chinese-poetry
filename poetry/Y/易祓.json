[
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "和太白感秋诗韵",
        "preface": "",
        "paragraphs": [
            "我无适俗韵，滥剖江成竹。",
            "惟有南山云，对之若可掬。",
            "秋堂风露清，岂不念羁独。",
            "行年四十九，亦复此栖宿。",
            "二子亦有契，兹期定前卜。",
            "泛观穹壤间，物剥继以复。",
            "消息固常然，天地非反复。",
            "姑置勿复言，新𥬠已清熟。"
        ],
        "notes": "",
        "id": "0c023ea5b66aeab6ae6de494d6fe8d94"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "和黄山谷龟壳诗韵二首  其一",
        "preface": "",
        "paragraphs": [
            "一枝自足鹪鹩巢，一居犹胜蜗牛屋。",
            "道人身外本无求，况有龟轩可栖宿。"
        ],
        "notes": "",
        "id": "3596fb03459b144bf628526794cab8bd"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "和黄山谷龟壳诗韵二首  其二",
        "preface": "",
        "paragraphs": [
            "支床纳息三百年，也胜刳赐贮金屋。",
            "问子多智亦多穷，何如莲叶安巢宿。"
        ],
        "notes": "",
        "id": "75c8f3e5b940892237b784a7ce9afdc2"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "和黄山谷琼芝诗韵",
        "preface": "",
        "paragraphs": [
            "千岁蟾蜍犹得仙，百年枸杞足延命。",
            "也须点铁自成金，未信磨砖能作镜。"
        ],
        "notes": "",
        "id": "60940018c0e53b0b60a7ac983c6980dc"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "浯溪中兴颂",
        "preface": "",
        "paragraphs": [
            "湘江东西直浯溪，上有十丈中兴碑。",
            "谁凿丰碑镇山曲，溪边美人美如玉。",
            "想当歌颂大业时，胸蟠星斗光陆离。",
            "蚕须虿尾更清劲，凛凛襟怀冰雪莹。",
            "水部之文鲁公书，两翁寥寥千载余。",
            "后来更有黄太史，健笔题诗起翁死。",
            "一派溪流彻底清，溪边镜石坚而明。",
            "我思古人不可见，水石犹作琼瑰声。",
            "朅来名山访遗迹，烟雨凄迷山路湿。",
            "野叟蒙头看打碑，君其问诸水边石。"
        ],
        "notes": "",
        "id": "57e17b875de45126b8d6d3d99fd857cb"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "读唐中兴颂",
        "preface": "",
        "paragraphs": [
            "唐家基业重于山，宁许胡雏据九关。",
            "当日人心旋□堵，异时世变却循环。",
            "壤分旄钺谁能制，政出貂珰不复还。",
            "千古高崖锁苍藓，空留遗迹蹈元颜。"
        ],
        "notes": "",
        "id": "19d7a7fc92476706eaad5d0eef0ed603"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "寄御史节判陶岑",
        "preface": "",
        "paragraphs": [
            "我醉欲眠君罢休，谁能倚杖听江流。",
            "蕉花当户不知午，梧叶满庭疑是秋。",
            "吾道从来无物累，此心何处不天游。",
            "鸿边幸有音书至，春在江南云梦洲。"
        ],
        "notes": "",
        "id": "37e5a01edaf700b5684422b1f98fc3c9"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "悬钟石",
        "preface": "",
        "paragraphs": [
            "不今不古不朝昏，只与南山伴白云。",
            "我既无声亦无臭，众生当以不闻闻。"
        ],
        "notes": "",
        "id": "ac53a5ee2a92bc4f24e32939d4cf59eb"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "示从姪茂",
        "preface": "",
        "paragraphs": [
            "万事皆从忙处错，寂然不动乃能通。",
            "君看开济规模事，却属南阳高卧翁。"
        ],
        "notes": "",
        "id": "91a6f16c048982ab047d69fb3e99d48a"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "题识山楼",
        "preface": "",
        "paragraphs": [
            "山外如何便识山，白云出岫鸟知还。",
            "更看面目知端的，却在先生几格闲。"
        ],
        "notes": "",
        "id": "a20c6778a965d170bc56d494c3676501"
    },
    {
        "author": "易祓",
        "dynasty": "宋",
        "type": "诗",
        "rhythmic": "",
        "title": "安灵龙潭",
        "preface": "",
        "paragraphs": [
            "流水淼无际，其源徧坤舆。",
            "压之以山麓，壅淤谁与疏。",
            "神物夜相宅，风雷发欷歔。",
            "擘开苍玉峡，泻作清泠渠。",
            "安得探其穴，扁舟武陵渔。",
            "吾闻覆载闲，不过一身如。",
            "九窍互开合，血肤乃张舒。",
            "其闲或积滞，气鬰成痈疽。",
            "山泽本通气，自然厥中虚。",
            "明河转地轴，乔岳并郊墟。",
            "脉络无不寓，地行乃其余。",
            "请观千丈瀑，高出康谷庐。"
        ],
        "notes": "",
        "id": "531eb450a873af01d550f269ce3e3200"
    }
]