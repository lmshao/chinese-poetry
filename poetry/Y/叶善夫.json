[
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其一",
        "preface": "",
        "paragraphs": [
            "何人辟谷砚山隈，洞府藤萝锁不开。",
            "炼就金丹乘鹤去，药炉烟冷未归来。"
        ],
        "notes": "",
        "id": "82bf494699f924642d6b74f496fe10ef"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其二",
        "preface": "",
        "paragraphs": [
            "月光如水水连天，万顷玻璃浸碧渊。",
            "一颗骊珠收不去，几回惊起卧龙眠。"
        ],
        "notes": "",
        "id": "e68773c7b494fef1445db787fa46d8b8"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其三",
        "preface": "",
        "paragraphs": [
            "云谷山高列画屏，晚来尽对更多情。",
            "烟凝紫翠斜阳里，一幅丹青写不成。"
        ],
        "notes": "",
        "id": "0e9865a1f4ee52efe06818d38f3fba98"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其四",
        "preface": "",
        "paragraphs": [
            "芹溪处士古人风，宝剑尘埋未化龙。",
            "旧隠至今名不朽，扁题元出紫阳翁。"
        ],
        "notes": "",
        "id": "295a050fc8ac7e9861a0c5966b7d5eba"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其五",
        "preface": "",
        "paragraphs": [
            "高人栖隠向山林，林壑幽清绝俗尘。",
            "当日武陵人已老，谁知犹有种桃人。"
        ],
        "notes": "",
        "id": "4efa620c36ba396ddf50280e2513918a"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其六",
        "preface": "",
        "paragraphs": [
            "登楼眺望雪晴天，银作高山玉作田。",
            "最好夜深明月上，素娥滕六鬬婵娟。"
        ],
        "notes": "",
        "id": "eb3b5b7b48d825a7809465159eefd7d3"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其七",
        "preface": "",
        "paragraphs": [
            "数尽寒鸦日已昏，疏钟隠隠隔林闻。",
            "僧归林下柴门静，声逐前村一片云。"
        ],
        "notes": "",
        "id": "bcbafcfc6eef797175f99d400ae4c5d1"
    },
    {
        "author": "叶善夫",
        "dynasty": "宋",
        "type": "诗",
        "rhythmic": "",
        "title": "芹溪八咏  其八",
        "preface": "",
        "paragraphs": [
            "笔架三峰插碧虚，午来倒影落平湖。",
            "凭高最好供吟笑，宜入王维画里图。"
        ],
        "notes": "",
        "id": "7f05ee80865cb51c6473e57829ed36eb"
    }
]