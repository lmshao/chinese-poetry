[
    {
        "author": "杨邦乂",
        "dynasty": "宋",
        "type": "诗",
        "rhythmic": "",
        "title": "金濑吊贞女歌",
        "preface": "",
        "paragraphs": [
            "溧山兮苍苍，濑水兮汤汤。",
            "中有贞女，饮冰茹霜。",
            "于焉击漂，维濑之阳。",
            "遭壮士兮苦绝粮，赈穷不惜倾壶浆。",
            "所处既以义，安能计存亡。",
            "幡然捐珮人不测，下游九土从英皇。",
            "耿幽光兮贯白日，澟正气兮摩穹苍。",
            "呜呼！世无李太白，此女终弗扬。",
            "遗风奕奕，山高水长。",
            "可以敦薄俗，激忠良，千古万古谁颉颃。"
        ],
        "notes": "",
        "id": "bd9e271cf9e66cefa56e51e530ac1c46"
    },
    {
        "author": "杨邦乂",
        "dynasty": "宋",
        "type": "诗",
        "rhythmic": "",
        "title": "寄从弟鳣堂  其一",
        "preface": "",
        "paragraphs": [
            "从前我亦慕耕桑，世故驱人起北窗。",
            "昨夜梦归惊邂逅，羊裘和雪钓洞江。"
        ],
        "notes": "",
        "id": "9f10ee791278607a57d29c5ca3c520a6"
    },
    {
        "author": "杨邦乂",
        "dynasty": "宋",
        "type": "诗",
        "rhythmic": "",
        "title": "寄从弟鳣堂  其二",
        "preface": "",
        "paragraphs": [
            "一片长江滚滚流，此生何日遂归休。",
            "秋风准拟搔人耳，可待霜寒始索裘。"
        ],
        "notes": "",
        "id": "6a6dba3f418f85c6eb6e946510321b1d"
    },
    {
        "author": "杨邦乂",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "宁作赵氏鬼，不为它邦臣。"
        ],
        "notes": "",
        "id": "87cfee1ee4124087f9e372890a88da7e"
    }
]