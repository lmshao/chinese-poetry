[
    {
        "author": "袁朗",
        "dynasty": "唐",
        "type": "诗",
        "rhythmic": "",
        "title": "相和歌辞 饮马长城窟行",
        "preface": "",
        "paragraphs": [
            "朔风动秋草，清跸长安道。",
            "长城连不穷，所以隔华戎。",
            "规模惟圣作，荷负晓成功。",
            "鸟庭已向内，龙荒更凿空。",
            "玉关尘卷静，金微路已通。",
            "汤征随北怨，舜咏起南风。",
            "画野功初立，绥边事云集。",
            "朝服践狼居，凯歌旋马邑。",
            "山响传凤吹，霜华藻琼钑。",
            "属国拥节归，单于款关入。",
            "日落寒云起，惊沙被原隰。",
            "零落叶已寒，河流清且急。",
            "四时徭役尽，千载干戈戢。",
            "太平今若斯，汗马竟无施。",
            "惟当事笔研，归去草封禅。"
        ],
        "notes": "",
        "id": "5e3206ca88923d75c970dadf216e3329"
    },
    {
        "author": "袁朗",
        "dynasty": "唐",
        "type": "诗",
        "rhythmic": "",
        "title": "赋饮马长城窟",
        "preface": "",
        "paragraphs": [
            "朔风动秋草，清跸长安道。",
            "长城连不穷，所以隔华戎。",
            "规模惟圣作，负荷晓成功。",
            "鸟庭已向内，龙荒更凿空。",
            "玉关尘卷静，金微路已通。",
            "汤征随北怨，舜咏起南风。",
            "画地功初立，绥边事云集。",
            "朝服践狼居，凯歌旋马邑。",
            "山响传凤吹，霜华藻琼钑。",
            "属国拥节归，单于款关入。",
            "日落寒风起，惊蓬被原隰。",
            "零落叶已寒，河流清且急。",
            "四时徭役尽，千载干戈戢。",
            "太平今若斯，汗马竟无施。",
            "唯当事笔砚，归去草封禅。"
        ],
        "notes": "",
        "id": "5e3206ca88923d75c970dadf216e3329"
    },
    {
        "author": "袁朗",
        "dynasty": "唐",
        "type": "诗",
        "rhythmic": "",
        "title": "和洗掾登城南坂望京邑",
        "preface": "",
        "paragraphs": [
            "二华连陌塞，九陇统金方。",
            "奥区称富贵，重险擅雄强。",
            "龙飞灞水上，凤集岐山阳。",
            "神皐多瑞迹，列代有兴王。",
            "我后膺灵命，爰求宅兹土。",
            "宸居法太微，建国资天府。",
            "玄风叶黎庶，德泽浸区宇。",
            "醒醉各相扶，讴歌从圣主。",
            "南登少陵岸，还望帝城中。",
            "帝城何郁郁，佳气乃葱葱。",
            "金凤凌绮观，璇题敞兰宫。",
            "复道东西合，交衢南北通。",
            "万国朝前殿，群公议宣室。",
            "鸣珮含早风，华蝉曜朝日。",
            "栢梁宴初罢，千钟欢未毕。",
            "端拱肃岩廊，思贤听琴瑟。",
            "逶迤万雉列，隐轸千闾布。",
            "飞甍夹御沟，曲台临上路。",
            "处处歌钟鸣，喧阗车马度。",
            "日落长楸间，含情两相顾。",
            "是月冬之季，阴寒昼不开。",
            "惊风四面集，飞雪千里回。",
            "狐白登廊庙，牛衣出草莱。",
            "讵知韩长孺，无复重然灰。"
        ],
        "notes": "",
        "id": "a53b990d818c1a16e5daa553d419ccd0"
    },
    {
        "author": "袁朗",
        "dynasty": "唐",
        "type": "诗",
        "rhythmic": "",
        "title": "秋日应诏",
        "preface": "",
        "paragraphs": [
            "玉树凉风举，金塘细草萎。",
            "叶落商飙观，鸿归明月池。",
            "迎寒桂酒熟，含露菊花垂。",
            "一奉章台宴，千秋长愿斯。"
        ],
        "notes": "",
        "id": "c6363962329bff1950c73fb4bbd70789"
    },
    {
        "author": "袁朗",
        "dynasty": "唐",
        "type": "诗",
        "rhythmic": "",
        "title": "秋夜独坐",
        "preface": "",
        "paragraphs": [
            "危弦断客心，虚弹落惊禽。",
            "新秋百虑净，独夜九愁深。",
            "枯蓬唯逐吹，坠叶不归林。",
            "如何悲此曲，坐作白头吟。"
        ],
        "notes": "",
        "id": "507f965dc55c451100933340ec3f466e"
    }
]