[
    {
        "author": "杨迈",
        "dynasty": "宋",
        "type": "诗",
        "rhythmic": "",
        "title": "下岩避暑留题",
        "preface": "",
        "paragraphs": [
            "古寺重来兴转添，舟中午暑正炎炎。",
            "野僧引客登山阁，稚子穿云映水帘。",
            "热得清凉身暂健，老便闲静意难厌。",
            "人间劫火方撩乱，法雨如何为普沾。"
        ],
        "notes": "",
        "id": "3e48b51e339e2b7dab242345b366dc5e"
    },
    {
        "author": "杨迈",
        "dynasty": "宋",
        "type": "诗",
        "rhythmic": "",
        "title": "游九锁",
        "preface": "",
        "paragraphs": [
            "寻幽向何处，大涤山水好。",
            "九峰拔奇秀，下有松石老。",
            "白云和红叶，满径无人扫。",
            "振衣长风生，一笑登木杪。"
        ],
        "notes": "",
        "id": "a01311ab41c84177440cfc6f889475b8"
    }
]