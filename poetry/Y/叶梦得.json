[
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "赴建康过京口呈刘季高",
        "preface": "",
        "paragraphs": [
            "客路重经黄鹄前，故人仍得暂留连。",
            "长枪大剑笑安用，白发苍颜空自怜。",
            "照野已惊横雉堞，蔽江行见下楼船。",
            "灞陵醉尉无人识，漫对云峰说旧年。"
        ],
        "notes": "",
        "id": "8786ffb2948aae30af517325ac8e05a4"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "将至建康将佐出迓",
        "preface": "",
        "paragraphs": [
            "遥怜部曲远相迎，犹记当年骠骑营。",
            "莫作扬州贵人看，箭声聊听饿鸱鸣。"
        ],
        "notes": "",
        "id": "5a990c59c428874e3952ae953cac0488"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再至建康  其一",
        "preface": "",
        "paragraphs": [
            "老罢那知力已疲，君恩误遣出车诗。",
            "金汤自巩中原地，熊虎空高大将旗。",
            "江海百神朝魏阙，风云千里护彤墀。",
            "白头再启征西将，深愧甘棠咏去思。"
        ],
        "notes": "",
        "id": "eb6609e2d979314b43bbe5a36a59fbf9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再至建康  其二",
        "preface": "",
        "paragraphs": [
            "推毂何堪付老儒，腰间仍佩玉麟符。",
            "千门万户照天阙，二水三山非故庐。",
            "谈笑定谁能却敌，衰慵真自笑非夫。",
            "淮南金鼓连沧海，为趣嫖姚速破胡。"
        ],
        "notes": "",
        "id": "5a98b576d4deece13781cf7016b69e43"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "府中即事  其一",
        "preface": "",
        "paragraphs": [
            "稍喜胡尘欲渐清，离宫双阙照层城。",
            "不惊巷陌铜驼没，自愧儿童竹马迎。",
            "衰谢讵堪仍簿领，病慵久已废杯行。",
            "三山不动潮头过，汹汹江流自不平。"
        ],
        "notes": "",
        "id": "e5e36af8a433266ea8271d6d3113a54c"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "府中即事  其二",
        "preface": "",
        "paragraphs": [
            "？坐笑往来频，俯仰之间迹已陈。",
            "可是犹思建邺水，却应喜近洛阳尘。",
            "十年遍阅三行阙，四海奔驰一老臣。",
            "未有夷吾在江左，柴车空换两朱轮。"
        ],
        "notes": "",
        "id": "1b3c5edf63e2b964af464b9776e7541b"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送模归卞山并示僧宗义为余守西岩者三首  其一",
        "preface": "",
        "paragraphs": [
            "自我离山间，忽已两改月。",
            "饥人不忘食，未坐先已说。",
            "家僮挟书至，惊起慰愁绝。",
            "推寻到鸡犬，问讯穷曲折。",
            "此生岂多为，一壑万虑灭。",
            "可能复大错，更铸八州铁。",
            "汝归马蹄轻，初不恨触热。",
            "殷勤报松竹，吾岂成久别。"
        ],
        "notes": "",
        "id": "dbb46e1e36a06cbeb0c83d6b677e7876"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送模归卞山并示僧宗义为余守西岩者三首  其二",
        "preface": "",
        "paragraphs": [
            "端居探幽奇，自谓略已遍。",
            "昨登西山巅，雄绝昔未见。",
            "溪湖莽吞吐，云物纷百变。",
            "乃知十年间，尚或遗胜践。",
            "巢成輙弃去，我岂秋社燕。",
            "为吾课童仆，开辟尽二面。",
            "莫言羊肠险，径小烦屡转。",
            "杖藜不用扶，吾脚犹尔健。"
        ],
        "notes": "",
        "id": "13ca93b1f9146751c3d30770b76e538e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送模归卞山并示僧宗义为余守西岩者三首  其三",
        "preface": "",
        "paragraphs": [
            "生长在山间，从翁守蓬户。",
            "人言膏粱子，粗免污纨袴。",
            "官居无多恋，暂止复遽去。",
            "家法恐未传，此心良已素。",
            "义禅晚从我，似识此间趣。",
            "西岩郁嵚岑，久断俗子路。",
            "聊持山中节，为我主留务。",
            "封陲际湖海，云月皆所部。"
        ],
        "notes": "",
        "id": "7f799f1ceac4090e1a454d9ce1a37118"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "建康旧俗贵重九上已诸曹皆休务祀神登北山参议马君独不出携诗相过因言石林之胜次其韵",
        "preface": "",
        "paragraphs": [
            "倦飞归鸟正思还，叩户聊分半日闲。",
            "胜事漫同谈栗里，佳时休笑负龙山。",
            "簿书已老无余力，香火朝真有旧班。",
            "他日尚期能过我，试穷千嶂共追攀。"
        ],
        "notes": "",
        "id": "226cc695e105a4d8b23760f90d05a2d4"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "去岁以九日期贺子忱徐惇济祝子权为松竹台之会作寒字韵诗唱酬数次今岁郡斋独坐慨然有怀复用前韵寄惇济子权时皆在湖州",
        "preface": "",
        "paragraphs": [
            "地近中原怯早寒，一杯何处复追欢。",
            "同寻涧壑闲谁共，强逐风尘老自难。",
            "归梦孰知元有约，故情应得旧相看。",
            "闭关且示维摩病，图画他年付瓦官。"
        ],
        "notes": "",
        "id": "30440a7e4241d7b21cf9f19758c5e051"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "郡斋望蒋山",
        "preface": "",
        "paragraphs": [
            "十年在空山，未觉与世殊。",
            "再来抚城郭，始悟非吾庐。",
            "岂不有华屋，旌旗拱王都。",
            "峨冠坐清旦，百吏前走趋。",
            "而我麋鹿姿，甎然若囚拘。",
            "忽看北山岑，突兀当坐隅。",
            "欢言顾之笑，便欲凌崎岖。",
            "似我槿篱间，层峦俨相扶。",
            "瞻不得往，起步空长吁。",
            "少年四方志，顾盼略九区。",
            "衰慵一如此，毕愿终田闾。",
            "拙艰固应尔，岂但悲老夫。"
        ],
        "notes": "",
        "id": "960690fe54c2c81f0b3c5c52b9befdd7"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "生涯一茅屋，物役忘万殊。",
            "再为东诸侯，作军搜被庐。",
            "追寻念往迹，六鹢惭宋都。",
            "浩歌记土风，谁能和且趋。",
            "自笑良巳隘，真成撅株拘。",
            "聊云效知止，未敢伤廉隅。",
            "兹山阅人多，龙蟠委崎岖。",
            "寄我千里目，笻枝尚堪扶。",
            "但愁见中原，惊心怆嗟吁。",
            "何由返我室，小径遵芋区。",
            "未用怀远游，苍茫赋三闾。",
            "明当秣吾马，解组戒仆夫。"
        ],
        "notes": "",
        "id": "0805a80c74ab959763e0ed6c7eff229b"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "西斋初成廨中旧有太湖石数十枚因垒之庭下",
        "preface": "",
        "paragraphs": [
            "万壑千岩不易求，壶中聊寄小瀛洲。",
            "稍看硉兀云峰出，便有檀栾桂屿幽。",
            "绝境自知难遽忘，奇踪争怪独能留。",
            "山翁已老犹儿戏，漫拟伸眉一散愁。"
        ],
        "notes": "",
        "id": "3fa74c596d377d084a77e1392a95e808"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "与晁激仲夜话",
        "preface": "",
        "paragraphs": [
            "外家文采到诸郎，凛凛词锋未可当。",
            "伴我何辞共戎马，怜君聊欲濯糟浆。",
            "残年落寞风尘际，永夜从容银烛光。",
            "祇恐扁舟吾欲去，病慵无意薄淮阳。"
        ],
        "notes": "",
        "id": "b23e8d90a35a672a14b56c2d9a034720"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵答激仲",
        "preface": "",
        "paragraphs": [
            "牛渚谁逢临汝郎，参军暂肯佐戎行。",
            "世缘不拟营三窟，人事那求馈五浆。",
            "春近岭梅横暗蕊，夜寒霜月落飞光。",
            "十年情话何由尽，我亦伤心叹渭阳。"
        ],
        "notes": "",
        "id": "12a7babef4efcce8e990cf8ae1e5c68a"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再答",
        "preface": "",
        "paragraphs": [
            "生涯久许捕鱼郎，凫鴈相追不乱行。",
            "但遣陶庐有松径，不辞楚酒醉椒浆。",
            "交情老柏寒方见，妙语灵珠夜有光。",
            "回首渐知归路好，已看梅柳动初阳。"
        ],
        "notes": "",
        "id": "170286d7751db292bc10c66ede23de0d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "又答",
        "preface": "",
        "paragraphs": [
            "家声合继紫微郎，不独诗同沈鲍行。",
            "晚岁清谈淹幕府，中原喜气望壶浆。",
            "颇闻时论怜衰朽，空愧君恩负宠光。",
            "肯许辋川期后约，弹冠知不借王阳。"
        ],
        "notes": "",
        "id": "83cc0cd490d7343008ba30e325ed2f6d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "阅武士回边报与山中信并至",
        "preface": "",
        "paragraphs": [
            "椎牛飨士隘辕门，投老兵间强自论。",
            "稍喜并边无牧马，却惭空帐有惊猿。",
            "乞盟似欲回天意，排难谁能报主恩。",
            "壮志蹉跎真便尔，独怀搔首望丘园。"
        ],
        "notes": "",
        "id": "8b96187d3f2c5a0fd92fa9e51bf10be0"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "雨夜西堂独宿",
        "preface": "",
        "paragraphs": [
            "华屋非所安，忆我三间茅。",
            "闭关傲初寒，坐听风雨交。",
            "灯火微黯淡，松篁杂萧梢。",
            "一枝寄宿鸟，自许无倾巢。",
            "我非乘桴翁，讵敢辞系匏。",
            "朅来亦何事，大似从僧包。",
            "忽闻报严更，鼓钟乱钲铙。",
            "慨然念故栖，此地宁久抛。",
            "君知芥舟微，但可浮杯坳。",
            "去矣无更疑，作诗聊自嘲。"
        ],
        "notes": "",
        "id": "cf4bf6aceefde4e9f0a8b564f7698ca5"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "雨夜与模论中原旦起模与徐惇济游清凉观形势嘉其有志因以勉之",
        "preface": "",
        "paragraphs": [
            "千年石头城，突兀真虎踞。",
            "苍茫劫火余，尚复留故处。",
            "大江转洪涛，腾踏不可御。",
            "空城寂寞潮，日暮独东去。",
            "登临欲吊古，俯视极千虑。",
            "吾儿勇过我，蓐食穿沮洳。",
            "谓言抚中原，未暇论割据。",
            "功名亦何人，我老聊自恕。",
            "他年报国心，或可借前箸。",
            "无为笑颓然，已饱安用饫。"
        ],
        "notes": "",
        "id": "d6830b8e64f2945ea26ea3a0ed78ec70"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "连日边报稍稀西斋默坐",
        "preface": "",
        "paragraphs": [
            "鼓角遥闻出塞声，边风吹鴈过高城。",
            "疆陲无复戊己尉，盗贼犹怜壬午兵。",
            "岁晚胡床闭深阁，夜长刁斗听连营。",
            "便须从此传烽息，要及春农论劝耕。"
        ],
        "notes": "",
        "id": "d578cc922aa89c050c5493e6b9d3e608"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "独坐不得眠读旧书",
        "preface": "",
        "paragraphs": [
            "青灯相对久无眠，拥毳无人伴夜禅。",
            "闭户便能忘屦迹，炷香时自续炉烟。",
            "辞家屈指惊三月，抚事关心怆十年。",
            "漫展残书亦安用，可能犹欲绝韦编。"
        ],
        "notes": "",
        "id": "93f82e2eac4afa1ab728c587446537fc"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "怀西山",
        "preface": "",
        "paragraphs": [
            "西山十亩强，高下略不齐。",
            "嵌空抱奇秀，上有凌云梯。",
            "小屋八九间，茅簷敢辞低。",
            "所欣面势好，老稚通扶携。",
            "密竹转修径，老松故成蹊。",
            "仲冬景气肃，碧草犹萋萋。",
            "仰视天宇大，四观渺回溪。",
            "徐行信足力，未畏成颠跻。",
            "用意各有适，孰云无町畦。",
            "平生几濡首，末路多噬脐。",
            "不作巢幕燕，肯从触藩羝。",
            "胡为滥麾钺，坐听鸣鼓鼙。",
            "外物委虫臂，全生思马蹄。",
            "可能三径草，归路老更迷。"
        ],
        "notes": "",
        "id": "2af8b9df90c0731b1f40a51bb37c5e0d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "杜坚大夫作南窗求诗为赋",
        "preface": "",
        "paragraphs": [
            "意得不愿多，心闲本长虚。",
            "超然适有契，天地良有余。",
            "颇念彭泽老，所怀常晏如。",
            "南窗仅几何，盘薄万古初。",
            "束带悟已往，世纷便能疏。",
            "悬知千载情，共有三间庐。",
            "杜子老不遇，买田赋归欤。",
            "西山郁攒空，江水绕故墟。",
            "衡门闭松菊，亦有琴与书。",
            "邂逅一杯酒，安知我非渠。"
        ],
        "notes": "",
        "id": "6bbdc620a18725d7101256cdb711035f"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送光上人还湖南光丞相吴元忠之母弟旧名惇字元常以进士入官已而弃家祝发云",
        "preface": "",
        "paragraphs": [
            "弃家忽若遗，四海吴元常。",
            "轩冕安足轻，妻孥等毫芒。",
            "古来惟仁者，有勇故莫当。",
            "枨也自多欲，此心焉得刚。",
            "相君抱壮烈，慷慨志亦偿。",
            "徒悲萧长倩，屡折终堂堂。",
            "子居真俗间，袖手毎在傍。",
            "十载复相见，挂帆上潇湘。",
            "我居卞峰颠，万仞凌穹苍。",
            "何时一茅屋，共结两道场。"
        ],
        "notes": "",
        "id": "54d61212268918e43e939f34e41617a5"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "山间每岁正月望夜梅花正开多与客饮花下今年郡廨独坐十四夜张旸叔晁激仲相过共话宣和间事慨然归不能寐因以写怀",
        "preface": "",
        "paragraphs": [
            "山头野梅白玉花，月明弄影纷横斜。",
            "青天无云万峰立，下有十亩幽人家。",
            "年年春归不暇省，但扫雪径寻寒葩。",
            "老夫已忘少年事，灯火岂念更繁华。",
            "一杯起步遍空谷，破屋归卧暾朝霞。",
            "陪都复来亦何有，凛凛杀气浮高牙。",
            "重关深鎻夜漏永，忽记昨梦翻长嗟。",
            "景龙门前一月会，金碗赐酒余雄夸。",
            "神州陆沉近归我，汉节方议通胡沙。",
            "天翻地覆那得料，忍复更听渔阳挝。"
        ],
        "notes": "",
        "id": "410913d7ca9e52467a7cdad7e3546656"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵马参议同游蒋山",
        "preface": "",
        "paragraphs": [
            "华屋惊随劫火飞，江山空自绕邦圻。",
            "灵踪可便超千载，妙解谁从寄一微。",
            "著屐尚堪穷碧落，据床聊伴俯清辉。",
            "追寻会识关心处，未怪衰翁苦忆归。"
        ],
        "notes": "",
        "id": "7af233d555358777ee7d1959cdafbb8e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再次韵",
        "preface": "",
        "paragraphs": [
            "颓垣败屋落花飞，草草春光亦故圻。",
            "但爱野塘输渌净，不知风景转清微。",
            "帐空尚忆猿惊晓，基废犹传凤览辉。",
            "女几自无平贼意，坐来休笑久忘归。"
        ],
        "notes": "",
        "id": "d52a088f3e9a01c98be0ebc34c7530e1"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "三次韵",
        "preface": "",
        "paragraphs": [
            "荒林寂寂鸟飞飞，旧事那容数一圻。",
            "山色自怜云泱莽，暮寒犹作雨霏微。",
            "谈余故喜珠仍在，境胜端知玉有辉。",
            "问取塔中黄面老，此生何处是真归。"
        ],
        "notes": "",
        "id": "1b05ac7f5a1aad10fe7800fdbd2dedef"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "四次韵",
        "preface": "",
        "paragraphs": [
            "雨厌残云暝不飞，乱红犹欲点春圻。",
            "蒋陵路绝人谁到，萧寺庭荒迹已微。",
            "偃蹇松篁空自老，参差观阁旧相辉。",
            "令威等是千年客，想有辽东独鹤归。"
        ],
        "notes": "",
        "id": "defc9fc3d489422916355b5292c6ba1d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶至刘少师园二首  其一",
        "preface": "",
        "paragraphs": [
            "叶底黄鹂一再鸣，故知久住识人情。",
            "习家池馆元无禁，应笑山公自懒行。"
        ],
        "notes": "",
        "id": "43771db27c967351d08a39896f2c0e1e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶至刘少师园二首  其二",
        "preface": "",
        "paragraphs": [
            "老木参天拱十围，何妨桃李间相依。",
            "却怜韩令功如许，不为山丹少霁威。"
        ],
        "notes": "",
        "id": "d13c379b917f889f52ba19d1aede9710"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "蔡子因相过留逾月",
        "preface": "",
        "paragraphs": [
            "解作江山一月留，仲文儒雅更风流。",
            "欲知爵跃心能喜，正爱蝉连语不休。",
            "筑室君方论并舍，归山我已办扁舟。",
            "交亲四海今余几，万事伤心付白头。"
        ],
        "notes": "",
        "id": "8797a19a0f62bdd7103e7d5da55c3a70"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵再答子因",
        "preface": "",
        "paragraphs": [
            "人事纷纷去不留，客心空感大江流。",
            "已拚瓠落真何用，那得钟鸣尚不休。",
            "邻里朱陈无别社，江山李郭有同舟。",
            "若为便觅苕溪路，六月明珠剥芡头。"
        ],
        "notes": "",
        "id": "62beb062510c8224fe025609ae7e61e9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "蔡子因前韵留别再答二首  其一",
        "preface": "",
        "paragraphs": [
            "早时物望冠陈留，晚悟禅心更不流。",
            "安用前身真阮籍，久知此道得孙休。",
            "千年会有归来鹤，万事元同不系舟。",
            "邂逅一庵随地有，不妨衲被对蒙头。"
        ],
        "notes": "",
        "id": "2e9c24c50e8cb961dcbfc16eb0c48987"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "蔡子因前韵留别再答二首  其二",
        "preface": "",
        "paragraphs": [
            "已议营屯列上留，稍欣群盗障横流。",
            "三时旧业终应在，万里长征亦少休。",
            "和策但令均挟纩，壮图何用辄焚舟。",
            "东都自是兴王地，虎踞宁须问石头。"
        ],
        "notes": "",
        "id": "57106bca6ac6c8882f460b589d5a865d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "刘太保招抚淮北刘马军屡奏捷",
        "preface": "",
        "paragraphs": [
            "先声已起故将军，卧治何劳病使君。",
            "冠带岂能忘旧俗，山河自亦恶妖氛。",
            "羽书奏捷无留敌，舆地论封有策勲。",
            "横槊赋诗非我事，车书会复见斯文。"
        ],
        "notes": "",
        "id": "eab4f94096bdbc867503241e45f195b8"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "题子因双鸠百叶桃画",
        "preface": "",
        "paragraphs": [
            "百叶缃桃照眼明，繁枝似见雨新晴。",
            "故知睡足聊相并，不作林间逐妇声。"
        ],
        "notes": "",
        "id": "e39818d80af11723212f36b163beffef"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徐惇立罢吏部郎官出守天台待次卞山旧居因寄",
        "preface": "",
        "paragraphs": [
            "嵇康不作绝交书，出处萧然两裕如。",
            "锦帐不妨游省户，草堂还得赋郊居。",
            "倾崖溅水青云上，夹道轻阴落絮余。",
            "亦记旧游聊待我，未须催驾赤城车。"
        ],
        "notes": "",
        "id": "8a77ca0fd3df7c9c91df79f396b8d8c6"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "陈子高移官浙东戯寄",
        "preface": "",
        "paragraphs": [
            "幕府陈琳老，官身恋故溪。",
            "解谈孙破虏，那厌庾征西。",
            "未拟烦刀笔，聊应谢鼓鼙。",
            "登临如得句，小字与亲题。"
        ],
        "notes": "",
        "id": "721b4523c00deaaea0780f111d2bbf11"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "戏示幕客",
        "preface": "",
        "paragraphs": [
            "不用黄金更筑台，一时倾盖尽奇材。",
            "关中岂是穰侯物，浪怕诸侯客子来。"
        ],
        "notes": "",
        "id": "8fa84a4eabbe05465699d9f622e95ca8"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "章几道将归小饮怀谢城父",
        "preface": "",
        "paragraphs": [
            "中年甚畏别交亲，况复云山旧结邻。",
            "涧谷何时同笑语，干戈已老更风尘。",
            "少留对榻聊分坐，多病持杯漫几巡。",
            "贾傅长沙知健否，洞庭波浪渺无津。"
        ],
        "notes": "",
        "id": "65d3d8212649d120ef69c81137227909"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "闻边报示诸将",
        "preface": "",
        "paragraphs": [
            "插羽惊传赤白囊，胡行如鬼尚跳梁。",
            "颇闻庙算无遗策，但遣封人谨豫防。",
            "送死定知天悔祸，追奔宁使汝争彊。",
            "将军剩有封侯印，尽扫无令一镞亡。"
        ],
        "notes": "",
        "id": "66e324ec54f045fd94a4d6ef2a523e9f"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "虏酋复过河王师出讨",
        "preface": "",
        "paragraphs": [
            "羽檄初徴天下兵，误惭一阵守王城。",
            "秦兵出项终何得，汉将征辽会扫平。",
            "便遣幽燕驱号令，久怜河洛污膻腥。",
            "书生岂解论几事，讵信平凉有劫盟。"
        ],
        "notes": "",
        "id": "1d405eee1548fc881172ec6953e67fae"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "遣晁公昂按行濒江营垒",
        "preface": "",
        "paragraphs": [
            "他日传烽望夕烟，重来老更负戎旃。",
            "我言固自平平耳，王事那辞数数然。",
            "转饷未应劳木马，摧锋犹或要戈船。",
            "天威本自无多杀，万一征和属此年。"
        ],
        "notes": "",
        "id": "46d07441542601e09f55dc8bd3a5ee37"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "闻兀术将过淮再遣晁公昂觇师",
        "preface": "",
        "paragraphs": [
            "狂酋屡惯骋长驱，未省新军有被庐。",
            "快饮勿辞金凿落，先声须破铁浮图。",
            "{走勾}官尔自疲千里，飞将吾宁较一夫。",
            "试向八公山上望，当关何用守濡须。"
        ],
        "notes": "",
        "id": "7ebad84e2d6fa7088868b6fabba643aa"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "登南城",
        "preface": "",
        "paragraphs": [
            "大江南渡是长干，北望清淮岁已寒。",
            "废垒至今闻鹤唳，苍山从古自龙蟠。",
            "鬓毛白尽空看镜，髀肉销来尚据鞍。",
            "折箠不能笞黠虏，遗民犹有汉衣冠。"
        ],
        "notes": "",
        "id": "7f3387529c6a0770ce6c642718de3d3b"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "与陈子高夜话",
        "preface": "",
        "paragraphs": [
            "鼓角开东道，山川壮别京。",
            "病慵怜窃食，幽愤敢论兵。",
            "废简铅黄暗，驰囊赤白惊。",
            "褒衣聊自喜，时见鲁诸生。"
        ],
        "notes": "",
        "id": "c2336186bd283068cc7ad7894b6a04ad"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送马参议观国从辟刘太保",
        "preface": "",
        "paragraphs": [
            "伏波老自厌壶头，壮志诸孙凛未休。",
            "稍喜烽烟从绝塞，即闻貔虎静中州。",
            "先声早已传推毂，婉画聊烦佐运筹。",
            "好去刘公书一纸，无忘老子上南楼。"
        ],
        "notes": "",
        "id": "b1d05c147d1da194b748d690283b75f1"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵马参议留别",
        "preface": "",
        "paragraphs": [
            "戎车百两去难攀，秣马前驱矢石间。",
            "析木旧津吞朔易，神都新令愯寘颜。",
            "传声已报连三捷，触热那辞冒百艰。",
            "束缚会看擒颉利，灰钉何待执戎蛮。",
            "清谈一笑时能共，妙语千篇未可删。",
            "缓带且从黄阁老，峨冠行奉紫宸班。",
            "分携坐叹虚悬榻，老病怀归祇故山。",
            "他日小舟能过我，万峰深处有柴关。"
        ],
        "notes": "",
        "id": "1a845f1a1ba3584485ab4b7b15fbfbbe"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "寄潭州谢城父",
        "preface": "",
        "paragraphs": [
            "南国波涛已过春，稍清群盗剪荆榛。",
            "孰知贾傅倾多士，但说番君得远民。",
            "痛饮千钟应可强，传书一纸未能频。",
            "台评袖里犹多在，莫枉汀洲咏白苹。"
        ],
        "notes": "",
        "id": "6c7a2dc52cb11d1b151ec8faecc5b3e2"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "久不饮酒厨人献白醪却之",
        "preface": "",
        "paragraphs": [
            "老大无堪百不能，年来但可饮三升。",
            "斋厨何用须佳酿，莫遣征南误见称。"
        ],
        "notes": "",
        "id": "3e58a761e89aa76058b299a6edbbcbaa"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "立秋二首  其一",
        "preface": "",
        "paragraphs": [
            "江上西风万里秋，际空高浪汹回流。",
            "他时誉贼真非策，此日摧锋盍有谋。",
            "天险漫能凭故国，陆沉端复恨神州。",
            "将军竞绾封侯印，谁为吾君更解忧。"
        ],
        "notes": "",
        "id": "c0a9b632307feb556ed49efddac7d223"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "立秋二首  其二",
        "preface": "",
        "paragraphs": [
            "萧关陇水隔天区，壮士何人是破奴。",
            "一日顿传三节度，十年空鬭五单于。",
            "坐谈激烈心犹在，疲俗雕残喘未苏。",
            "安得仓箱盈百万，少令天下足军储。"
        ],
        "notes": "",
        "id": "cb986e5b2904c3419abab73583003ea7"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "秋高申戒诸屯示幕府",
        "preface": "",
        "paragraphs": [
            "草枯马健已高秋，堂上应须早伐谋。",
            "传箭犹闻聚蜂蚁，控弦那得犯貔貅。",
            "书生会击单于颈，壮士谁舂长狄喉。",
            "快使营平归印绶，貂蝉敢望出兜鍪。"
        ],
        "notes": "",
        "id": "3477451520a0231e8493fa67b8ea73c0"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "寄顺昌刘节使",
        "preface": "",
        "paragraphs": [
            "四海胡尘久未清，遥闻苦战有奇兵。",
            "妖氛尽扫人谁敌，捷奏初传我亦惊。",
            "授钺已欣传帝泽，挥戈终见静王城。",
            "轩台固有英灵在，更遣将军得令名。"
        ],
        "notes": "",
        "id": "a5cd7cb4f091dc5822c30ff3702a9b79"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "二月六日虏兵犯历阳方出师客自吴江来有寄声道湖山之适趣其归者慨然写怀",
        "preface": "",
        "paragraphs": [
            "松江浪静如镜平，菰蒲长春秋水生。",
            "晴沙回鴈久未到，坐想白鸥增眼明。",
            "五年辜负钓船约，故人疑我真逃盟。",
            "岂知尘缨不易濯，正想沧浪之水清。",
            "朝来铁马暗江北，中流叠鼓云涛倾。",
            "楼船十万下采石，旗纛灭没天戈横。",
            "书生事业今乃尔，授钺孰敢辞专征。",
            "岂无传檄走飞骑，漫复长啸登高城。",
            "文思天子民父母，大度未忍鏖奇兵。",
            "澶渊一矢安五世，明日傥或传诸营。"
        ],
        "notes": "",
        "id": "680bc969e54004a841153bb7401e77d1"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "淮西军大破贼兵连六告捷喜成口号二首  其一",
        "preface": "",
        "paragraphs": [
            "一战聊麾十万师，西来捷报走黄旗。",
            "六驘壮骑终？去，九虎将军亦谩为。",
            "面内疲民元不改，从中胜算自无遗。",
            "临轩想见天颜喜，百辟欢声动玉墀。"
        ],
        "notes": "",
        "id": "5097adea638b9099081a0d7388ccb42b"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "淮西军大破贼兵连六告捷喜成口号二首  其二",
        "preface": "",
        "paragraphs": [
            "蛇豕何知阚近坰，且欣鏖战扫膻腥。",
            "寄声急走破羌帖，归路还经征虏亭。",
            "多难兵间头更白，放怀物外眼终青。",
            "花残不负岩边约，更看前焚老上庭。"
        ],
        "notes": "",
        "id": "5fbf4330c396f2479a3af8b9f0bf7226"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "为山亭后有小池丛石间得石螭因以斛汲水导注之",
        "preface": "",
        "paragraphs": [
            "微流自作小潺湲，底处奔崖落迸泉。",
            "骤喜忽闻飞雨过，却疑惊起老龙眠。",
            "凭轩但遣时醒耳，裂岸何须去拍天。",
            "索寞归心谁与寄，家山不到已三年。"
        ],
        "notes": "",
        "id": "41e25139fd4f9690c3d484a2debac279"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "为山亭移植冬青等近遂成阴",
        "preface": "",
        "paragraphs": [
            "一寸苍根手自鉏，年来绕屋亦扶疏。",
            "客来但爱清阴好，不见幽人涧下居。"
        ],
        "notes": "",
        "id": "d28a5f11249c2a2a71262ce14329166b"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "小饮示幕府",
        "preface": "",
        "paragraphs": [
            "边书日夜急，王旅方徂征。",
            "我非刘越石，长啸徒登城。",
            "缅想豺与虎，行当筑鲵鲸。",
            "传车日边来，风雷走天声。",
            "黄旗三面至，捷奏纷纷横。",
            "天险限南北，长江正东倾。",
            "诸君亦良苦，唾口争请缨。",
            "谁云凌烟阁，自昔无书生。",
            "巵酒安足辞，勉当建雄名。"
        ],
        "notes": "",
        "id": "b8bf34c03884ab52d6c254e4e996769c"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徐惇济书报甞过余石林",
        "preface": "",
        "paragraphs": [
            "绕涧新添数百竿，故人书为报平安。",
            "似闻谡谡山风响，正想阴阴夏簟寒。",
            "老大不能穷蠹简，归来便拟挂尘冠。",
            "一杯且觅林间约，莫枉山王废旧欢。"
        ],
        "notes": "",
        "id": "7c2b54038e5e9a55d812f649128876c9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "夜听莫抚干弹琴流水操",
        "preface": "",
        "paragraphs": [
            "故山不在眼，远想流水声。",
            "佳人南风手，起我涧谷情。",
            "十载厌鼙鼓，嚣尘乱鸣钲。",
            "萧然洗病耳，为鼓一再行。",
            "度险微断续，奔前忽琮琤。",
            "凄风拉远响，薄月当微明。",
            "乱石拱高下，回环亦峥嵘。",
            "吾归正自尔，猛士方西征。",
            "年少勇过我，犬羊膻王城。",
            "请更平戎操，尽扫洛河清。"
        ],
        "notes": "",
        "id": "0fab3164bb58baf8a37cf1c45d8401fe"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送沈传曜",
        "preface": "",
        "paragraphs": [
            "卞峰摩青空，东望乌氐墩。",
            "岂忘宿舂粮，终愧一欵门。",
            "邂逅此相过，倾怀得徐论。",
            "人言解牛刀，要使？剧烦。",
            "未悟清庙器，朱弦列罍尊。",
            "我衰百虑息，但念三亩园。",
            "王师肃西征，万马先云屯。",
            "何力偿赐履，缅惭羡归轩。",
            "寄声舴艋舟，想见浮鴈村。",
            "清冷尚可钓，无使霅水浑。"
        ],
        "notes": "",
        "id": "cdfa920f0aeeb002103fb0c7ae0518a4"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "八月二十日",
        "preface": "",
        "paragraphs": [
            "？觉凉风入，轩窗自亦幽。",
            "漫能持麈尾，终忆钓槎头。",
            "我从添老，愁予不为秋。"
        ],
        "notes": "",
        "id": "08f799e5a617c4c60ba295edc171c845"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶书为山亭五首  其一",
        "preface": "",
        "paragraphs": [
            "为山亭下小巑岏，只欠萧萧竹数竿。",
            "但遣飞流时潄玉，且将归思为翁宽。"
        ],
        "notes": "",
        "id": "c47938beb6affb960994d4c5d453c1e0"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶书为山亭五首  其二",
        "preface": "",
        "paragraphs": [
            "微风似与洗庭除，石枕蛮藤不负予。",
            "八尺方床聊已足，可须仍要读残书。"
        ],
        "notes": "",
        "id": "b9c5bc7db31583c8e18846ae4021d48d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶书为山亭五首  其三",
        "preface": "",
        "paragraphs": [
            "僚吏相哀白事稀，抱琴时自弄清徽。",
            "何妨共倒樽中渌，不怕鸣驺问道归。"
        ],
        "notes": "",
        "id": "dcc96043468948dd83fbb6e0a4dd8714"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶书为山亭五首  其四",
        "preface": "",
        "paragraphs": [
            "膻秽初闻颍水清，东君更复过蒙城。",
            "应须鄂渚兵同入，贼垒聊烦尽刬平。"
        ],
        "notes": "",
        "id": "6dc3660f25e8c56e633cf7187c06fe94"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "偶书为山亭五首  其五",
        "preface": "",
        "paragraphs": [
            "使节交驰数路分，颇知旰食念前军。",
            "疾须图上金城策，一见真？胜百闻。"
        ],
        "notes": "",
        "id": "ffc2b92f45d290cad20729f8a58ff9a5"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵程伯禹赠宗室赵朝请",
        "preface": "",
        "paragraphs": [
            "人物相望不并时，使君水鉴有真知。",
            "未论理窟倾三语，只鬭诗坛自一奇。",
            "扰扰干戈犹战伐，纷纷簿领更喧卑。",
            "应须便作高轩过，好德何人佐我仪。"
        ],
        "notes": "",
        "id": "00bed334535774f632141c6539b7f117"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵程伯禹用时字韵见寄二首  其一",
        "preface": "",
        "paragraphs": [
            "衰病侵寻岂故时，暮年怀抱祇公知。",
            "彊论出处初无意，底有文章更好奇。",
            "王气山川元自壮，归心茅竹敢嫌卑。",
            "中原趣下王正历，尽使遗民复汉仪。"
        ],
        "notes": "",
        "id": "4e0896211faa39018223b97d2a035706"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵程伯禹用时字韵见寄二首  其二",
        "preface": "",
        "paragraphs": [
            "汉道中兴此一时，虞亡不腊尔何知。",
            "地中鸣角无多怪，堂上论兵固有奇。",
            "梦栎那求梁栋远，抢榆正羡羽翰卑。",
            "淮阳汲直犹高卧，愿看箫韶集凤仪。"
        ],
        "notes": "",
        "id": "fcdd89cf43cc3f8463f32c626ec251a9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送表弟晁公耄沿海师幕",
        "preface": "",
        "paragraphs": [
            "岩邑相望数寄声，十年湖海最关情。",
            "谈锋尚忆倾甥舅，鬓雪何堪数弟兄。",
            "饱读父书聊自足，深知民事却须评。",
            "扬旗且逐楼船下，万里波涛本不惊。"
        ],
        "notes": "",
        "id": "9e1effe0c954c5466c03ba1565cb63c2"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "题晁公耄惠崇溪山",
        "preface": "",
        "paragraphs": [
            "荒林翳宿莽，脱木寒无烟。",
            "不知三间茅，中有几醉眠。",
            "山远尚见雪，江空欲吞天。",
            "归舟定何许，沧波方渺然。"
        ],
        "notes": "",
        "id": "74b42cd50da1947abf770ff6afcb5df6"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再赋",
        "preface": "",
        "paragraphs": [
            "惠崇残笔老尤奇，袖里溪山每自随。",
            "欲识沧波无限意，此间惟许当家知。"
        ],
        "notes": "",
        "id": "3b35cc78b98e4d30a75cc43a39550836"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "观化堂编校旧书  其一",
        "preface": "",
        "paragraphs": [
            "赫日真能永，微风亦自凉。",
            "故应便北户，何敢厌东墙。",
            "汲水聊为戏，繙书却未忙。",
            "平生闲与懒，并觉味兼长。"
        ],
        "notes": "",
        "id": "00a2f2bfbb72884f80f4663d5ce96403"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "观化堂编校旧书  其二",
        "preface": "",
        "paragraphs": [
            "翰墨他生业，山林晚岁心。",
            "那知身已老，但觉意增深。",
            "捉麈谁能话，扶笻可细寻。",
            "晚来庭鹊喜，似恐有归音。"
        ],
        "notes": "",
        "id": "d2a1998ed1e935a11e88f2de5ed9a11c"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "忆朱氏西涧  其一",
        "preface": "",
        "paragraphs": [
            "涧下流泉涧上松，清阴尽处有层峰。",
            "应知六月冰壶外，未许人间得暂逢。"
        ],
        "notes": "",
        "id": "307981bb01de168cc0e7397d9966c1c9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "忆朱氏西涧  其二",
        "preface": "",
        "paragraphs": [
            "忆向中流置竹床，万钱无处买清凉。",
            "只今路断无来客，自拨新𥬠醉几场。"
        ],
        "notes": "",
        "id": "c4b2740b0a311b946dbc699c96d12ab2"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "雨后为山亭独卧",
        "preface": "",
        "paragraphs": [
            "过雨虚簷气稍清，卧闻刁斗起连营。",
            "几看薄月当轩过，惊见阴虫绕砌鸣。",
            "汹汹南江浮静夜，寥寥北斗挂高城。",
            "白头心事今如许，惭愧儿童话请缨。"
        ],
        "notes": "",
        "id": "a7af00f43f5b32c0d389ecde54aa4e57"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "七夕仍残暑，三年记此宵。",
            "傍簷依岭月，欹枕听江潮。",
            "瓠大何妨拙，槎回未觉遥。",
            "何须论乞巧，河汉望星桥。"
        ],
        "notes": "",
        "id": "49b076cb3123d062828936ac20e0400e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送王升归知果州",
        "preface": "",
        "paragraphs": [
            "何处西南是果州，黄柑殊胜木奴洲。",
            "使君自喜乡闾近，骚客仍怜井邑幽。",
            "盗贼燕秦犹未息，山川楚越已先秋。",
            "原头兵马今多少，更与将军论木牛。"
        ],
        "notes": "",
        "id": "dd341b1c461e5c7522b205fc5b988853"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "祈雨  其一",
        "preface": "",
        "paragraphs": [
            "老农酣歌望扪腹，旱魃何为敢予毒。",
            "九渊再拜欵神龙，仰空但见屯云簇。",
            "天公爱民亦自惜，我愧无功神弗福。",
            "愿看一洗注天瓢，未须震暴如车轴。"
        ],
        "notes": "",
        "id": "081d602c210bafa1120e3b1be83cf136"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "祈雨  其二",
        "preface": "",
        "paragraphs": [
            "今年淮西蹙胡骑，王师尽扫无余类。",
            "武王伐纣报丰年，今者骄阳岂天意。",
            "东求三茅西采石，塔中至人肯徒视。",
            "明朝掣电骇翻盆，妇子犹能饱遗滞。"
        ],
        "notes": "",
        "id": "9f58e44a89252b48e5f48686635cc917"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再任后遣模归按视石林四首  其一",
        "preface": "",
        "paragraphs": [
            "岩石三年别，君恩未许归。",
            "从谁寻草径，为我欵荆扉。",
            "旧绕山千叠，新添竹一围。",
            "故人如见问，端欲挂朝衣。"
        ],
        "notes": "",
        "id": "85fa543a92868aa0b323ba9b22d68df6"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再任后遣模归按视石林四首  其二",
        "preface": "",
        "paragraphs": [
            "白发萱堂上，孩儿更共怀。",
            "弄孙那得见，将母竟难谐。",
            "已绝功名望，犹疑出处乖。",
            "此心终未稳，何处复安排。"
        ],
        "notes": "",
        "id": "226f30ea552aba71c4200be625d46e4a"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再任后遣模归按视石林四首  其三",
        "preface": "",
        "paragraphs": [
            "插架环千轴，传家有旧书。",
            "展舒惭几案，凉曝阙庭除。",
            "破屋防悬溜，残编足蠹鱼。",
            "好须重检校，扃鎻莫令疏。"
        ],
        "notes": "",
        "id": "95b19da36bd93d4ca47b44799abd788d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "再任后遣模归按视石林四首  其四",
        "preface": "",
        "paragraphs": [
            "细路穿南岭，新松几许长。",
            "毋庸驰马足，祇拟转羊膓。",
            "便作高亭好，初非乱石妨。",
            "两溪浑在眼，似欲见帆樯。"
        ],
        "notes": "",
        "id": "93434b69407266fe8e9179ada13f2b81"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "祈雨未应复请于茅山采石庶几遂得之  其一",
        "preface": "",
        "paragraphs": [
            "苗当七八月之间，甘膏不濡何太悭。",
            "飞尘蓬勃昼欲暝，坐视云物占群山。",
            "五日一风十日雨，天方勤民辅明主。",
            "作书未敢颂风伯，寄谢群龙少劳苦。"
        ],
        "notes": "",
        "id": "f3f82ec2e774f1f7ad9288b9eec77418"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "祈雨未应复请于茅山采石庶几遂得之  其二",
        "preface": "",
        "paragraphs": [
            "群龙分驰不难兴，喷薄云雾随飞腾。",
            "中田勿忧龟兆坼，倐忽便看盈沟塍。",
            "老农何功报神力，但趣官租饱军食。",
            "中原卷尽胡无人，尔土明年更开辟。"
        ],
        "notes": "",
        "id": "eda88cf5cf7ff17002fea1ee83e34673"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "余每岁病肺往往坐达旦去冬以来偶不作遂得安眠",
        "preface": "",
        "paragraphs": [
            "衰残每苦病相纒，粗喜今年胜去年。",
            "未说清樽酬？醉，且欣高枕得安眠。",
            "风尘不报边烽入，圣泽频闻好语传。",
            "可是淮阳真卧治，满囊空费大农钱。"
        ],
        "notes": "",
        "id": "10c4321c67f89fb9f6cfded89da9c671"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "闻莫尚书周侍郎已自鄂州过江入汉上",
        "preface": "",
        "paragraphs": [
            "再见狂胡力请平，将军无事罢屯营。",
            "传军已割淮壖地，牙帐仍收鄂渚兵。",
            "胜日身犹堪杖策，衰年耳自厌鸣钲。",
            "角巾初了东归约，安用区区岘首名。"
        ],
        "notes": "",
        "id": "b03696f155a6a0384a3403a53f62aeef"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东园草堂新成二首  其一",
        "preface": "",
        "paragraphs": [
            "官舍如何有草堂，野人熟处是难忘。",
            "池开月映千山迥，槛静风生六月凉。",
            "幽径也从穿别圃，小舟还似过横塘。",
            "深知幕府文书省，尽付甘眠亦未妨。"
        ],
        "notes": "",
        "id": "e5aa3245233907f99532daf68eb50004"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东园草堂新成二首  其二",
        "preface": "",
        "paragraphs": [
            "密覆荒茅已数重，中开别户更相容。",
            "苦无公事妨人乐，多有清闲借客慵。",
            "南浦潮平分賸水，北山路近得青松。",
            "怪翁归意何能缓，新筑高台见卧龙。"
        ],
        "notes": "",
        "id": "b074b73f898a5832008fb8b3ea0a075e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "三月八日草堂独坐",
        "preface": "",
        "paragraphs": [
            "四年身不到吾庐，底处仍堪话左符。",
            "闭阁漫怜公事少，投簪敢说宦情无。",
            "军声早已吞穷寨，使指何时返旧都。",
            "故作茅堂开水槛，要知心自在江湖。"
        ],
        "notes": "",
        "id": "f2eb4cb6edbeb1b0553d9e7faa926d9e"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徐惇立相过",
        "preface": "",
        "paragraphs": [
            "茅斋一曲傍寒湾，邂逅终年伴我闲。",
            "契阔易惊成岁月，追寻空复望江山。",
            "暂留客枕听疏雨，遥想吾庐掩旧关。",
            "落莫归心谁与话，坐谈聊为起衰颜。"
        ],
        "notes": "",
        "id": "087585bffca37797f4ccc495536a820a"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "同惇立游蒋山谒宝公塔王荆公墓晚过草堂寺周颙故宅也",
        "preface": "",
        "paragraphs": [
            "我居在城府，再至俄二年。",
            "岂无山水心，可奈簿领纒。",
            "今晨偶乘兴，适此宾从贤。",
            "零雨洗骄阳，谷中听流泉。",
            "凭高快远览，正见江浮天。",
            "至人本无心，与我常周旋。",
            "谁云唤不譍，汝意自不虔。",
            "麦陇稍已滋，横水涨微涟。",
            "佳城倚华表，拱木埋貂蝉。",
            "暮过草堂寺，借榻聊暂眠。",
            "不复闻怨鹤，茅簷但连延。",
            "归路践落日，群峰郁相先。",
            "回风送远响，墟里生晚烟。",
            "吾庐怅何许，东望良慨然。"
        ],
        "notes": "",
        "id": "caa8e3ea4f767218b45cb84a9c87c41d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "明日复游石头城清凉寺再用前韵",
        "preface": "",
        "paragraphs": [
            "大江汹西来，故国今几年。",
            "我衰倦登临，坐愧双行纒。",
            "忽惊山阴集，邂逅来群贤。",
            "俛仰吊前古，高谈注渊泉。",
            "千岩过宿雨，余润滋麦天。",
            "颓簷翳崖壁，过午不得旋。",
            "像佛再经始，此邦心亦虔。",
            "稍欣台殿新，废沼依沦涟。",
            "坐怀马化龙，仅作蜋捕蝉。",
            "相倾走掣电，讵暇安枕眠。",
            "六飞暂东巡，恨尔不少延。",
            "单于久凋残，屈已今我先。",
            "衰惫乘一障，无功记凌烟。",
            "乞身自兹始，此计君傥然。"
        ],
        "notes": "",
        "id": "6d1054eeb2827c346dcbfe6315930379"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "又明日复同惇立总领吴德素运使章思台过天禧寺登雨花台再用前韵",
        "preface": "",
        "paragraphs": [
            "言经朱雀桁，复度白鸡年。",
            "谢公不可见，废垒蔓草纒。",
            "三日瞰坰牧，所怀多昔贤。",
            "陂陀北城墩，谁可作九泉。",
            "石头控峥嵘，目尽西南天。",
            "定都记孔明，赤壁方凯旋。",
            "惟初鼎足计，用意良已虔。",
            "更作长干行，秦淮乱清涟。",
            "残春扫余花，密叶未有蝉。",
            "高台略四远，绿野浮芊眠。",
            "午阴久未移，幽景为我延。",
            "使君固不凡，况有嘉客先。",
            "老大百念息，爨余岂遗烟。",
            "了知尘外心，本自无间然。"
        ],
        "notes": "",
        "id": "07419724f3a5ef75752d73eea23a8e94"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "与惇立夜话有怀石林复用前韵",
        "preface": "",
        "paragraphs": [
            "有山不能归，坐愧三十年。",
            "冠服岂不荣，狙猿强包纒。",
            "惟余缁衣心，未敢忘贤贤。",
            "他日得吾子，匣藏骇龙泉。",
            "衰颓为兴起，此肠宁非天。",
            "羯胡玩兵久，亦悟终好旋。",
            "叩关复请吏，企颈志颇虔。",
            "休兵固有期，抚事犹涕涟。",
            "投怀幸倾泻，知子非寒蝉。",
            "十日对榻语，夜窗了无眠。",
            "贾生侍宣室，趣席方招延。",
            "愿上治安策，何者今当先。",
            "我行返故庐，趺坐看炉烟。",
            "功名会及时，伫子论燕然。"
        ],
        "notes": "",
        "id": "3d6662d2fdafda1d6e56c9b9af87c8b0"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "用前韵送惇立",
        "preface": "",
        "paragraphs": [
            "畏作亲友别，况复非中年。",
            "身如三眠蚕，已老翻自纒。",
            "朅来守江关，从事宁独贤。",
            "经年两大入，爟火通甘泉。",
            "石林岂壶中，亦自有一天。",
            "采薇敢言勤，谁与歌劳旋。",
            "上书苦哀祈，倾写志已虔。",
            "坐怀北山岩，未见西溪涟。",
            "人言抟风鹏，不及翳叶蝉。",
            "共挽携手客，可忘曲肱眠。",
            "首鼠信秃翁，胡为尚迁延。",
            "子来幸暖热，愧我一饭先。",
            "清诗似鸣玉，想见蓝田烟。",
            "索去何乃遽，临分重依然。"
        ],
        "notes": "",
        "id": "72ce57c55faaefff0692baa06620fea8"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "为山亭晚卧",
        "preface": "",
        "paragraphs": [
            "痩石聊我伴，遥山更尔瞻。",
            "泉声分寂历，草色借廉纤。",
            "玉粒时能饱，霜毛日更添。",
            "平生疏懒意，况与病同兼。"
        ],
        "notes": "",
        "id": "d9d7c76bb37576218cfc2e255cc4a28a"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵方仁声惠文编",
        "preface": "",
        "paragraphs": [
            "他年落笔坐生风，下舍诸郎敢长雄。",
            "操缦不能陪众手，斵轮终自付良工。",
            "镜湖漫忆归狂客，汉上谁从过德公。",
            "会向南溪寻旧约，别开小径共相通。"
        ],
        "notes": "",
        "id": "dd03095a94c5aea5567726bd4aa21dab"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "戏方仁声四绝句  其一",
        "preface": "",
        "paragraphs": [
            "戏弄扁舟泊宅村，却寻三径筑茅墩。",
            "云边此意真谁解，剩作新诗与细论。"
        ],
        "notes": "",
        "id": "c7d03ef46cb5cc118c163dd28314f498"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "戏方仁声四绝句  其二",
        "preface": "",
        "paragraphs": [
            "水槛新开似浣花，傍溪须更作浮槎。",
            "祗应屡费王弘酒，时要清樽对落霞。"
        ],
        "notes": "",
        "id": "6b4a109d71b02e4edd1fc4f7f0cc7e53"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "戏方仁声四绝句  其三",
        "preface": "",
        "paragraphs": [
            "不惜囊钱信手空，荒田却拟望年丰。",
            "天公可是怜风月，判遣诗人一例穷。"
        ],
        "notes": "",
        "id": "e5ea33c68513e84e14bf801a3ae6fc40"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "戏方仁声四绝句  其四",
        "preface": "",
        "paragraphs": [
            "卢橘杨梅已及时，我归先自在前期。",
            "平生不作宣明面，浪愧将军建鼓旗。"
        ],
        "notes": "",
        "id": "6a68ab61074a1fadcd0095c9f82fa720"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵马参谋蒋山开堂饭素",
        "preface": "",
        "paragraphs": [
            "邂逅聊凭法供真，兹山谁谓我非邻。",
            "相追更喜同枝策，得意遥知了斵轮。",
            "幽事要须尘外侣，好诗仍借镜中人。",
            "归来袖里传新句，惊放岩花作小春。"
        ],
        "notes": "",
        "id": "b2545a6616504a8d52e6634fb856775d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "诸幕府见和复答二首  其一",
        "preface": "",
        "paragraphs": [
            "一勺清甘寄悟真，觉城东路更相邻。",
            "台倾劫火无遗烬，地转奔风有伏轮。",
            "但遣篮舆从太守，深知幕府尽诗人。",
            "登临莫忘千秋意，不必山阴记暮春。"
        ],
        "notes": "",
        "id": "d54b1e187862f63ae5f68c083c6d4ffa"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "诸幕府见和复答二首  其二",
        "preface": "",
        "paragraphs": [
            "欲眠遣客笑吾真，爱酒空床羡汝邻。",
            "归计？甘从短帽，倦涂何止畏奔轮。",
            "高车不用三千客，净社须期十八人。",
            "尚许一樽仍破戒，黄柑催酿洞庭春。"
        ],
        "notes": "",
        "id": "d4f1ca55d5755db5ebad57a7cf29b2aa"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "次韵马参谋新作山亭",
        "preface": "",
        "paragraphs": [
            "家山千仞耸亭亭，梦绕苕溪十里青。",
            "苦厌簿书迷老景，坐怀丘壑寄颓龄。",
            "稚川可复寻勾漏，灵运能忘过始宁。",
            "叠石且从开小径，苦寒仍喜报余馨。",
            "天工未拟藏遗巧，物态何曾有遁形。",
            "散策便思穿窈窕，沉钩真欲钓清泠。",
            "已看袖里携东海，端向篱中得画屏。",
            "半世生涯皆福地，不妨归更侍祠庭。"
        ],
        "notes": "",
        "id": "f7f73f931342a7d5361608fcd418a575"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "方参议用前韵记尝过余石林次韵答之",
        "preface": "",
        "paragraphs": [
            "不复襄阳写孟亭，草斋人道是丹青。",
            "那知客自从文举，但怪山能养伯龄。",
            "世味无多真潦倒，归心欲寄毎丁宁。",
            "遥闻径竹添新影，更想岩花作远馨。",
            "夜鹤未应真怨别，江鸥须信久忘形。",
            "地偏故逐渊明远，风好常随御寇泠。",
            "痴坐正怜尘满案，醉眠终倚石为屏。",
            "瀛洲学士烦追赋，尚记沧波接洞庭。"
        ],
        "notes": "",
        "id": "313e955b382cab099e12538c319cc22a"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徽宗皇帝挽歌词五首  其一",
        "preface": "",
        "paragraphs": [
            "制作三王旧，忧勤一纪余。",
            "岂惟成礼乐，真欲混车书。",
            "黼扆犹丹陛，𩙪轮忽紫虚。",
            "帝乡归路稳，无复顾楼居。"
        ],
        "notes": "",
        "id": "c9629e30b4c0dbfabe14c00d0d870c18"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徽宗皇帝挽歌词五首  其二",
        "preface": "",
        "paragraphs": [
            "帝业承瓜瓞，天伦映棣华。",
            "千年垂接统，四海自为家。",
            "毕郢终何恨，苍梧邈已賖。",
            "庙壖惊指顾，行路泣悲笳。"
        ],
        "notes": "",
        "id": "539234e061913c9bee51e3f2f184c379"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徽宗皇帝挽歌词五首  其三",
        "preface": "",
        "paragraphs": [
            "脱屣初无恋，遗弓故不忘。",
            "金盘徒自耸，玉椀且深藏。",
            "付托归真主，经营有旧章。",
            "柏城森渭水，空愧寝中郎。"
        ],
        "notes": "",
        "id": "b41abc2ba60082073b4195fbcf603d89"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徽宗皇帝挽歌词五首  其四",
        "preface": "",
        "paragraphs": [
            "卜宅轩台近，因山禹穴深。",
            "缀衣惊在匣，黄屋本非心。",
            "海阔青云隔，天高白日沉。",
            "秋风无马迹，惆怅属车音。"
        ],
        "notes": "",
        "id": "33a5f6ba7bede6ac1696bd2315507ae0"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "徽宗皇帝挽歌词五首  其五",
        "preface": "",
        "paragraphs": [
            "浴殿陪书诏，甘泉忝侍臣。",
            "虚传游帝所，不复从时巡。",
            "效死终何日，余生漫此身。",
            "攀髯如已矣，挥涕洒江濵。"
        ],
        "notes": "",
        "id": "798504efa6159d271f06f4f4a50d1ec1"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "哭赵叔问",
        "preface": "",
        "paragraphs": [
            "刘氏磐石宗，略分天下半。",
            "斯文独更生，落落分族冠。",
            "探书到千古，极意在理乱。",
            "故宜萧长倩，忧国共长算。",
            "我怀崇兰君，多学真一贯。",
            "束发踵癯儒，长檠媚空案。",
            "胸中行秘书，领略能默断。",
            "埋光久不暴，玉石终自判。",
            "中年立周行，杞梓见修干。",
            "雍容视出处，未可亟招唤。",
            "坐令护都水，不特美先汉。",
            "荷囊侍丹扆，正讶归稍缓。",
            "为弃天闲，一往谢覊绊。",
            "黄垆闭白玉，万事风雨散。",
            "讣来为失声，涕落伤老伴。",
            "孰知锦囊心，无复银钩腕。",
            "柯山渺何许，日月忽已换。",
            "平生浑金质，反复要熟看。",
            "至宝琢寒泓，谁？抚遗玩。",
            "尚有千字碑，临风寄长叹。"
        ],
        "notes": "",
        "id": "ec8c455fc4290a0a87b06e51a8153400"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东山图赞 许玄度",
        "preface": "",
        "paragraphs": [
            "扬眉轩然，意轶万里。",
            "亦将焉往，而竟斯止。",
            "曰远游者，以是为游。",
            "疾走息阴，彼将安休。"
        ],
        "notes": "",
        "id": "2579eb41010f3df30c1920b39bf85ff9"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东山图赞 王逸少",
        "preface": "",
        "paragraphs": [
            "翰墨之娱，以写万变。",
            "不偿一姥，笑蕺山扇。",
            "袖手纵观，我行故迟。",
            "岂以怀祖，乐此逶迤。"
        ],
        "notes": "",
        "id": "c6337ee4892e11375588560c774be11d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东山图赞 谢安石",
        "preface": "",
        "paragraphs": [
            "韫玉于山，烨然不枯。",
            "我观此容，非山泽儒。",
            "却顾何为，东山之陟。",
            "如何淮淝，乃折此屐。"
        ],
        "notes": "",
        "id": "e883092eba699bef047ec1a21cd41eb6"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "东山图赞 支道林",
        "preface": "",
        "paragraphs": [
            "一世所驱，颠倒轩裳。",
            "是身何依，独委支郎。",
            "从容三人，亦蹑其后。",
            "人谁无言，联一举手。"
        ],
        "notes": "",
        "id": "40699313fe1ebaf2a0bdfbdfa2993256"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "法眼禅师真赞",
        "preface": "",
        "paragraphs": [
            "八万四千，大悲宝目。",
            "问此多目，孰为正观。",
            "惟阿那律，无目而视。",
            "问此真目，毕竟安在。",
            "是法眼者，犹为金屑。",
            "有法无眼，有眼无法。",
            "稽首导师，五蕴皆寂。",
            "悲观慈观，等大圆镜。",
            "颓然方床，如梦中事。",
            "山河大地，一切消陨。"
        ],
        "notes": "",
        "id": "dc3ecf3709ca72fdf3993b1d96d05e35"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "诗二首  其一",
        "preface": "",
        "paragraphs": [
            "霜风猎猎将寒威，林下山僧见亦稀。",
            "怪得吟诗无俗语，十年肝鬲湛寒辉。"
        ],
        "notes": "",
        "id": "aea96f6f87f7d30db4bc1df19ea8d7ef"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "诗二首  其二",
        "preface": "",
        "paragraphs": [
            "城头晚漏鸣丁丁，窗间月落却未明。",
            "衡阳归雁过欲尽，汝阳荒鸡初一鸣。",
            "悠悠断梦子不记，草草微吟还独生。",
            "成人得意须几许，一睡稍足无与情。"
        ],
        "notes": "",
        "id": "da6429e40e504ae780d2840ae180e8eb"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "慈感蚌珠",
        "preface": "",
        "paragraphs": [
            "九渊幽怪舞垂涎，游戏那知我独尊。",
            "应迹不辞从异类，藏身何意恋穷源。",
            "归来自说龙宫化，久住方惊鹫岭存。",
            "此话须逢老摩诘，圆通无碍本无门。"
        ],
        "notes": "",
        "id": "1561370ecf4588909bcbd6107290561d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "题怀隐庵",
        "preface": "",
        "paragraphs": [
            "春风的的为谁来，遶舍闲花亦谩栽。",
            "庵内不知庵外事，夜来微雨小桃开。"
        ],
        "notes": "",
        "id": "5ff8c74249ae32e92b74ca376bd6c1f5"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "酴醾",
        "preface": "",
        "paragraphs": [
            "东风吹麝入铅华，未肯随春到谢家。",
            "夜半粉香垂露泣，定应和月怨梨花。"
        ],
        "notes": "",
        "id": "f96e16a42c564b0420d0bc4b005e8065"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "游南峰寺",
        "preface": "",
        "paragraphs": [
            "泽国钟下流，有山独西南。",
            "标奇借明眼，夙昔多穷探。",
            "腹背眩金碧，钟鱼半精蓝。",
            "支郎放鹤地，妙解无余谈。",
            "高木气未炎，绿阴正青酣。",
            "我懒倦登陟，兹行咤犹堪。",
            "幽寻虽云初，佳处默已谙。",
            "久欲谢尘滓，往同弥勒龛。",
            "平生行九九，晚识前三三。",
            "才也实可人，穷年玩烟岚。",
            "胸中有定水，万境潜包含。",
            "严霜扫赪紫，老干余楩柟。",
            "噉蔗要自佳，食茶亦云甘。",
            "坐断方丈室，天花雨毶毶。",
            "笑我窘世网，何殊老眠蚕。",
            "我今已解缚，真理密自耽。",
            "但恐爱山意，多求尚成贪。",
            "愿借待月岭，重开石头庵。",
            "偃松久傲兀，碧琳故澄涵。",
            "言寻觉城路，更欲从遍参。"
        ],
        "notes": "",
        "id": "a10ff0cb710cf96b77d793f8e0e4b596"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "褒忠庙歌",
        "preface": "",
        "paragraphs": [
            "天生裔夷，以限四极。",
            "有不能然，乃啸上国。",
            "既殄我民，尔则逆天。",
            "恶稔而诛，天胡舍㫋。",
            "在昔肃氏，厥贡砮矢。",
            "不我来庭，敢干我纪。",
            "揭揭杨侯，梗其喉牙。",
            "万夫一躯，莫我敢加。",
            "谁谓尔狂，我冯我抑。",
            "谁谓备残，我唑我斥。",
            "天子曰嘻，惟我有臣。",
            "曷不赎之，人百其身。",
            "屹屹崇冈，侯安于域。",
            "桷梴旅楹，侯有庙食。",
            "惟皇上帝，命侯来归。",
            "顾瞻山川，申我王威。",
            "侯食百世，旗纛旖旖。",
            "百灵齐趋，从侯北指。",
            "侯车轰轰，于彼故疆。",
            "覆其穴巢，何有虎狼。",
            "告功帝阍，帝笑为喜。",
            "四方既平，侯祀百世。",
            "曷慕匪忠，歇畏匪死。",
            "简于帝衷，惟忠弗畏。",
            "明明天子，与帝一心。",
            "是播是崇，是显自今。",
            "有流滔滔，贯于南邦。",
            "我诗孔昭，配此大江。"
        ],
        "notes": "",
        "id": "7752238fa0b01f38884ad8d1ad5ceae1"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "送严婿侍郎北使",
        "preface": "",
        "paragraphs": [
            "朔风吹雪暗龙荒，荷櫜惊看玉节郎。",
            "楛矢石砮传地产，医闾析木照天光。",
            "传车玉帛风尘息，盟府山河岁月长。",
            "寄语遗民知帝力，勉抛锋镝事耕桑。"
        ],
        "notes": "",
        "id": "10c7445eb0f78f3c08126ed48fb17413"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "皂镜册",
        "preface": "",
        "paragraphs": [
            "依然一册巧装成，故纸为胎越样轻。",
            "四畔黑云都罩尽，中间只有月长明。"
        ],
        "notes": "",
        "id": "434fc58f72165ff444b04a15f05abb72"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "虎丘之名岁二千，虎丘之丘何渺然。",
            "众山争高隐日月，笑此拳石埋平田。",
            "虽然培𪣻疑异物，划开阴崖十丈悬。",
            "冢中有恨索遗指，亭上无语传枯禅。",
            "偏是吴人爱山急，逐面分方夸凭立。",
            "屋承隋唐良稳称，墨题熙丰尚新湿。",
            "松梢莫遣风雨横，石盘自添苔藓涩。",
            "春来春去吴人游，足茧层巓踣应泣。"
        ],
        "notes": "",
        "id": "7b8b3d916354283bb8dff7b90b90baf3"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "长桥",
        "preface": "",
        "paragraphs": [
            "长桥跨空水弥漫，北望吞天去无岸。",
            "洞庭自涌东西山，惊涛忽起起行人断。",
            "禹功千年在坤舆，东南大浸惟五湖。",
            "如何寇来不少限，铁马万骑翻长驱。"
        ],
        "notes": "",
        "id": "c7508b9af74f561ba4fbebf6abd31611"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "逸人旧住子午谷，诗客独寻丁卯桥。"
        ],
        "notes": "",
        "id": "ee1cdda674d3c0ac8ff3c68969aec24d"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "赠胡季昭",
        "preface": "",
        "paragraphs": [
            "澹庵久死瘴江滨，依旧归来侍禁宸。",
            "浩叹宗孙长去国，从知志士不谋身。",
            "皇天若假令多算，圣代终无弃□□。",
            "我时阅报痛生哀，洒泪南詹吊象台。",
            "今日方知公有子，皇天祐善世生才。"
        ],
        "notes": "",
        "id": "686704273a16da05261269ce84d90d9c"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "鹅湖山",
        "preface": "",
        "paragraphs": [
            "鹅王牧群鹅，浊世肯下游。",
            "积水近天阙，有时戏沉浮。",
            "老禅天人师，领略倾九州。",
            "初开选佛场，坐断诸峰头。",
            "当时江东西，海纳吞众流。",
            "岁晚徙山麓，华堂跨龙楼。",
            "至今韦公碑，照耀苍崖幽。",
            "陈迹记往昔，登临纵冥搜。",
            "重来岁月疾，俯仰五十秋。",
            "抚事一太息，何从问马牛。",
            "惟余拱把木，百尺环道周。",
            "成坏各有时，干戈今少休。",
            "空怀三宿恋，为汝半日留。",
            "钟声远送客，雾雨昏林丘。"
        ],
        "notes": "",
        "id": "a1d1b1199b87b749e5bd28fd2f0f19fc"
    },
    {
        "author": "叶梦得",
        "dynasty": "宋",
        "type": "诗",
        "rhythmic": "",
        "title": "石井",
        "preface": "",
        "paragraphs": [
            "神龙傲幽蛰，睡美得所安。",
            "宇宙岂不广，敛收寄深蟠。",
            "不知九地藏，何似海滨宽。",
            "谩作无底窦，言依小巑岏。",
            "微流出绀地，碧玉储清寒。",
            "乱木共苍翠，佛宫荫檀栾。",
            "宁怀帝者家，未暇排云端。",
            "油云有时去，雾雨森蒙漫。",
            "聊从老农戏，旱魃不可干。",
            "客行度嵌岩，尘土疲跨鞍。",
            "愿借壁间瓢，一饮凉肺肝。"
        ],
        "notes": "",
        "id": "7e34f6d7a4e35e791e51a1b2bf34018d"
    }
]