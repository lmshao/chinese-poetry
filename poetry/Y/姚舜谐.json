[
    {
        "author": "姚舜谐",
        "dynasty": "宋",
        "type": "诗",
        "rhythmic": "",
        "title": "题共乐堂",
        "preface": "",
        "paragraphs": [
            "秀气清阴日满前，仙瀛蓬阆景都全。",
            "彩舟画楫鱼喷浪，绮席金炉麝吐烟。",
            "懽胜更思明月夜，饮酣惟恐夕阳天。",
            "主人报政荣涂近，淮浙重游路接连。"
        ],
        "notes": "",
        "id": "b52c0070de32412bb7e31db440f74ed3"
    },
    {
        "author": "姚舜谐",
        "dynasty": "宋",
        "type": "诗",
        "rhythmic": "",
        "title": "题东掖山承天院",
        "preface": "",
        "paragraphs": [
            "面势崔嵬插斗牛，东分一掖镇丹丘。",
            "玉毫金相祖师会，宝帙琅函海藏流。",
            "苍桧茂林常荫映，白莲香社共熏修。",
            "红尘断处人难到，俗驾经年始此游。"
        ],
        "notes": "",
        "id": "0834e78f0b279b60d40122c1030f78bc"
    }
]