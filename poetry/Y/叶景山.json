[
    {
        "author": "叶景山",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "杨柳池塘桃李径，华堂寿宴初开。",
            "香团翠幕舞风回。",
            "东山携妓女，北海罄樽罍。",
            "玉笋轻敲红象板，金荷潋潋传杯。",
            "笙歌缭绕宴春台。",
            "华阳闲日日月，绿野醉蓬莱。"
        ],
        "notes": "",
        "id": "247ab90a7eef18c34a65d23983f2e4c4"
    },
    {
        "author": "叶景山",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "清晓于门开寿宴，绮罗香袅芳丛。",
            "红娇绿软媚光风。",
            "绣屏金翡翠，锦帐玉芙蓉。",
            "珠履争驰千岁酒，葡萄满泣金锺。",
            "人生福寿古难逢。",
            "好将家庆事，写入画图中。"
        ],
        "notes": "",
        "id": "5917c83a33ebdf4de338fa0c0e0f556d"
    },
    {
        "author": "叶景山",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "春水满池塘，春风吹柳。",
            "春草茸茸媚晴昼。",
            "春烟骀荡，春色着人如旧。",
            "春光无限好，花时候。",
            "春院宴开，春屏环绣。",
            "春酒争持介眉寿。",
            "春衫春暖，春回遏云声透。",
            "春年常不老，松筠茂。"
        ],
        "notes": "",
        "id": "a102d0a35556c2ceffb94c3a5e4cceb3"
    },
    {
        "author": "叶景山",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "十月小春时，蓂舒六翠。",
            "天佑皇家诞贤裔。",
            "熊罴协梦，疑是麒麟分瑞。",
            "世间无限事，都如意。",
            "粉阵香围，香娇玉媚。",
            "春酒争持泛琼蚁，笙歌缭绕，同祝我公千岁。",
            "他年陪绿野，拚酣醉。"
        ],
        "notes": "",
        "id": "6fad8349671f69004cec71d1cc213db6"
    }
]