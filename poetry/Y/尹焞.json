[
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "亡姑墓铭诗",
        "preface": "",
        "paragraphs": [
            "嗟夫人之生兮，一气凝乎混茫。",
            "变而之死兮，去不知其何乡。",
            "唯懿德之在人兮，愈久而不忘。",
            "归安此室兮，其千万年无坏伤。"
        ],
        "notes": "",
        "id": "4294d0efdd341dad447e3789c7c2ebe2"
    },
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "过种明逸故居题绝句",
        "preface": "",
        "paragraphs": [
            "少年亡意学经纶，老矣空余此一身。",
            "面似髑髅头似雪，却来岩谷继前尘。"
        ],
        "notes": "",
        "id": "930a0d356154ee6aed36bb2f611631a5"
    },
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "自秦入蜀道中绝句三首  其一",
        "preface": "",
        "paragraphs": [
            "绿阴深处竹篱遮，也有红花映白花。",
            "却忆故乡卿相第，不及张三李四家。"
        ],
        "notes": "",
        "id": "1867f7e8b75717b9f45f04a4121e3b25"
    },
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "自秦入蜀道中绝句三首  其二",
        "preface": "",
        "paragraphs": [
            "晓来雨过槐阴润，午霁风摇麦浪寒。",
            "自愧此身徒扰扰，未知何处可偷安。"
        ],
        "notes": "",
        "id": "c7aa93b4f5355872c7fbf30a6fd2b6a4"
    },
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "自秦入蜀道中绝句三首  其三",
        "preface": "",
        "paragraphs": [
            "南枝北枝春事休，啼莺乳燕也含愁。",
            "朝来回首频惆怅，身过秦川最尽头。"
        ],
        "notes": "",
        "id": "0451a5add9aaa6ed3d621a981026cf33"
    },
    {
        "author": "尹焞",
        "dynasty": "宋",
        "type": "诗",
        "rhythmic": "",
        "title": "避贼至商山绝句",
        "preface": "",
        "paragraphs": [
            "西来几被雪霜埋，鸿雁嗷嗷莫强猜。",
            "今朝始踏商山路，高视浮云任去来。"
        ],
        "notes": "",
        "id": "371d05268fb5f2a481c1d1123e69d62f"
    }
]