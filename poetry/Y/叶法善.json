[
    {
        "author": "叶法善",
        "dynasty": "唐",
        "type": "诗",
        "rhythmic": "",
        "title": "留诗 一",
        "preface": "",
        "paragraphs": [
            "昔在禹余天，还依太上家。",
            "忝以掌仙录，去来乘烟霞。",
            "暂下宛利城，渺然思金华。",
            "自此非久住，云上登香车。"
        ],
        "notes": "",
        "id": "c944d9d1ba0a8bb3c3c4d50babb4814a"
    },
    {
        "author": "叶法善",
        "dynasty": "唐",
        "type": "诗",
        "rhythmic": "",
        "title": "留诗 二",
        "preface": "",
        "paragraphs": [
            "适向人间世，时复济苍生。",
            "度人初行满，辅国亦功成。",
            "但念清微乐，谁忻下界荣。",
            "门人好住此，翛然云上征。"
        ],
        "notes": "",
        "id": "ce57444e0a14a31a62d132a24fea9ee6"
    },
    {
        "author": "叶法善",
        "dynasty": "唐",
        "type": "诗",
        "rhythmic": "",
        "title": "留诗 三",
        "preface": "",
        "paragraphs": [
            "退仙时此地，去俗久为荣。",
            "今日登云天，归真游上清。",
            "泥丸空示世，腾举不为名。",
            "为报学仙者，知余朝玉京。"
        ],
        "notes": "",
        "id": "4d8ed495d31cb7f77b84ff9c8a0750d2"
    }
]