[
    {
        "author": "游开",
        "dynasty": "宋",
        "type": "诗",
        "rhythmic": "",
        "title": "和刘叔通",
        "preface": "",
        "paragraphs": [
            "昨夜刘郎叩角歌，朔云寒雪满山阿。",
            "文章无用乃如此，富贵不来争奈何。",
            "邴郑向尝依北海，晁张今复事东坡。",
            "吹嘘合有飞腾便，未用溪头买钓蓑。"
        ],
        "notes": "",
        "id": "df90b3c793770870e9aed492262a4544"
    },
    {
        "author": "游开",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "黄陵庙前湘水春，春烟愁杀渡湘人。",
            "人随归雁去无迹，水远山长歌又新。"
        ],
        "notes": "",
        "id": "9678a2fe678a0ea371ffbfa7494bd90a"
    }
]