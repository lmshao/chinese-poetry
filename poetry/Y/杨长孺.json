[
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "跋兰亭考",
        "preface": "",
        "paragraphs": [
            "石更青白故兼新，字看由中总是真。",
            "毕子一生三百纸，楼公四句几千春。",
            "从来考古难题处，直到名流下笔亲。",
            "奄有山阴多宝藏，草庵外面更无人。"
        ],
        "notes": "",
        "id": "6adf003bd51761b2d3d3f68bff467328"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "代民输租",
        "preface": "",
        "paragraphs": [
            "两年枉了鬓霜华，照管南人没一些。",
            "七百万钱都不要，脂膏留放小民家。"
        ],
        "notes": "",
        "id": "9d11c2d3fdf692e9f98f89c4770ad2e4"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "别石门",
        "preface": "",
        "paragraphs": [
            "石门得得泊归舟，江水依依别故侯。",
            "拟把片香投赠汝，这回欲带忘来休。"
        ],
        "notes": "",
        "id": "e78c36b8f99195ee311fae322f9a2cff"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "贻罗竹谷",
        "preface": "",
        "paragraphs": [
            "与世长多忤，持身转觉孤。",
            "夤缘新齿舌，收拾老头颅。",
            "我已诃泷吏，君谁诵子虚。",
            "同归灯火读，家里石渠书。"
        ],
        "notes": "",
        "id": "df16d8b78e252044da2fc9e2008e7336"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "跋大人论配享书稿",
        "preface": "",
        "paragraphs": [
            "覆羹真得皂囊书，锦水元来胜石渠。",
            "但宝银钩并铁画，何须玉带与金鱼。"
        ],
        "notes": "",
        "id": "ff6045084414f467d4395e6798a8b848"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题湖州画像",
        "preface": "",
        "paragraphs": [
            "面有忧民色，天知报国心。",
            "三年风月少，两鬓雪霜深。",
            "更莫留形迹，何曾废古今。",
            "不如随我去，相伴老山林。"
        ],
        "notes": "",
        "id": "b86f5aaca9f0a9508285000fb4ef8cec"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "和徐思叔题贫乐图",
        "preface": "",
        "paragraphs": [
            "三间破屋一床书，锦心绣口冰肌肤。",
            "自纫枯叶作袴襦，此君便是长须奴。"
        ],
        "notes": "",
        "id": "38719718b6273596a27c05fc5ddeaa36"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "和曾无疑",
        "preface": "",
        "paragraphs": [
            "雪舟不肯半涂回，直到荒林意盛哉。",
            "篱菊苞时披宿雾，木犀香里绝纤埃。",
            "锦心绣口垂金薤，月露天浆贮玉杯。",
            "八十仙翁能许健，片云得得出巢来。"
        ],
        "notes": "",
        "id": "db87cdbfaee74aadf977fa8bd45631e3"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "王蕊花",
        "preface": "",
        "paragraphs": [
            "才入平园便有声，唐昌观里久知名。",
            "已堆玉琖分金粟，更插银花小翠罂。",
            "萝蔓春风藤薜长，山矾香气晋齐盟。",
            "世间百卉应无恨，不遇王公枉一生。"
        ],
        "notes": "",
        "id": "3823a5930885b2b63a342504cea12150"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "茨菰花",
        "preface": "",
        "paragraphs": [
            "折来趁得未晨光，清露晞风带月凉。",
            "长叶剪刀廉不割，小花茉莉淡无香。",
            "稀疏略糁瑶台雪，升降常涵翠管浆。",
            "恰恨山中穷到骨，茨菰也遣入诗囊。"
        ],
        "notes": "",
        "id": "c6ff1fff4dfdfce5cb69d27141a3a1c8"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "送胡季昭窜象郡二首  其一",
        "preface": "",
        "paragraphs": [
            "新来消息使人疑，一网如何尽去之。",
            "元祐祇今为绍圣，姬周嫠妇谩深悲。"
        ],
        "notes": "",
        "id": "047ec0d60156873aadb6f2d998e7ad4a"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "送胡季昭窜象郡二首  其二",
        "preface": "",
        "paragraphs": [
            "世事昏昏酒正酣，苦言难药盗言甘。",
            "李庭男子真奇绝，便是吾乡小澹庵。"
        ],
        "notes": "",
        "id": "4c667774e2e2347f35e9d62102f50a26"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "梨",
        "preface": "",
        "paragraphs": [
            "想像含消与接枝，英华集里脆香诗。",
            "外披翠羽中怀玉，嚼出清泉上满池。",
            "溢齿应餐多正好，堆盘尽饤老将宜。",
            "炎蒸时节还能洗，不是梨侯更有谁。"
        ],
        "notes": "",
        "id": "c72b2ec947903c75464d53df01726c68"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "一滴泉",
        "preface": "",
        "paragraphs": [
            "法眼三泓井，曹溪一滴泉。",
            "经秋杜宇血，遗老径山禅。",
            "衲子非常释，丛林别是天。",
            "诸方多少泪，分洒汝江边。"
        ],
        "notes": "",
        "id": "efaa533cc72f8f237bcd62215faa25c7"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题两翁相见图",
        "preface": "",
        "paragraphs": [
            "侍讲朱颜映白发，尚书野服接通衢。",
            "德星聚处人争看，画作两翁相见图。"
        ],
        "notes": "",
        "id": "76a9ad7e9001b0df68285769519da4c6"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题匡山瑞木图二首  其一",
        "preface": "",
        "paragraphs": [
            "孤根初作两枝荣，五朵终连独干明。",
            "看取松楸天瑞好，如何草木世人轻。",
            "春花秋叶垂千载，雁字鸰原了一生。",
            "孝友编中图画底，子孙忽自占清名。"
        ],
        "notes": "",
        "id": "6271117d433b5852ec765177e00d1989"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "题匡山瑞木图二首  其二",
        "preface": "",
        "paragraphs": [
            "仙李从来别有源，手提造化发生权。",
            "冰霜不到云间树，风日偏和雨外阡。",
            "四海几人传盛事，一家双美两臞仙。",
            "同生同死仍同纪，花萼犹应照九泉。"
        ],
        "notes": "",
        "id": "37c3f09a1ee3432c7095ad4bfe907580"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "小飞来亭二首  其一",
        "preface": "",
        "paragraphs": [
            "阴森古木石心栽，清澈寒溪镜面开。",
            "斗起孤峰三百尺，从今唤作小飞来。"
        ],
        "notes": "",
        "id": "b55d90f71a726d20f17cb9789f9604a3"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "小飞来亭二首  其二",
        "preface": "",
        "paragraphs": [
            "拔地齐天可上不，倚岩危栈半空浮。",
            "偶然忆得垂堂戒，前猛还成新懦休。"
        ],
        "notes": "",
        "id": "b172866988ab70659436158de57d40b2"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "地老天荒元子宅，烟霏雾结鲁公碑。"
        ],
        "notes": "",
        "id": "de7d0135f71896d82e92e2c0f7c6acac"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不浓不淡匀脂粉，半醉半醒媚雨风。"
        ],
        "notes": "",
        "id": "0c4e540b3732f38fdd0d12dc6896a48a"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "过眼一春春又夏，开残芍药更无花。"
        ],
        "notes": "",
        "id": "49980ae95413ec422e7463f1ff135e75"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "浅著燕支调淡粉，细将玛瑙碎铺茸。"
        ],
        "notes": "",
        "id": "30cc5ef5b8f7a9741b5f71e8feb00154"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "灵均九畹应无此，福地三茅浪自夸。"
        ],
        "notes": "",
        "id": "79d937d7eabd8f19457173438aba0a4e"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "平林常常谈俚蛮，玉山之产升金盘。",
            "其中一树断崖立，石乳荫根多岁寒。"
        ],
        "notes": "",
        "id": "8e91d39864a26168f0f3dade60086bb1"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "一封无己帖，两首乐天诗。"
        ],
        "notes": "",
        "id": "01a9b26dc8e578cac74657bff5359fdc"
    },
    {
        "author": "杨长孺",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "清如玉壶冰，澹若朱弦瑟。"
        ],
        "notes": "",
        "id": "f574eb85d24de2a16bc39315ea096e1b"
    }
]