[
    {
        "author": "叶衡",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "东家屋被西家盖，仔细思量无利害。",
            "他时折屋别陈词，如今且以壁为界。"
        ],
        "notes": "",
        "id": "7749d29991433e304b607c31a2dee091"
    },
    {
        "author": "叶衡",
        "dynasty": "宋",
        "type": "诗",
        "rhythmic": "",
        "title": "宝乘寺",
        "preface": "",
        "paragraphs": [
            "巍巍画栋插晴空，时有芳馨四面通。",
            "好为高禅参鼻观，未应公子闘薰笼。",
            "帘前一炷沉檀晕，窗外数番兰蕙风。",
            "信道杜陵佳句在，心清浑赋此堂中。"
        ],
        "notes": "",
        "id": "904bba94894ee467631ad14544f7c982"
    },
    {
        "author": "叶衡",
        "dynasty": "宋",
        "type": "诗",
        "rhythmic": "",
        "title": "鹿田寺集杜五言",
        "preface": "",
        "paragraphs": [
            "水花分堑弱，山木抱云稠。",
            "更宿招提境，还同惠远游。"
        ],
        "notes": "",
        "id": "90b6153725c840c072ea992ca99ebab9"
    },
    {
        "author": "叶衡",
        "dynasty": "宋",
        "type": "诗",
        "rhythmic": "",
        "title": "昆山吕正之三男子连中神童科盖奇事也次严别驾韵",
        "preface": "",
        "paragraphs": [
            "三秀标姿颖不凡，姓名联列紫微间。",
            "已知凤穴梧栖稳，谁谓鹏程云路艰。",
            "孔释当年亲抱送，由庄逸驾定追攀。",
            "发挥更有文章伯，高压淮南大小山。"
        ],
        "notes": "",
        "id": "8c935d99341a988022a2ac163c517660"
    }
]