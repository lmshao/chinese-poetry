[
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "赏花钓鱼侍宴应制",
        "preface": "",
        "paragraphs": [
            "上苑烟花迥不同，汉皇何必幸回中。",
            "花枝冷溅昭阳雨，钓线斜牵太液风。",
            "绮萼惹衣朱槛近，锦鳞随手玉波空。",
            "小臣侍宴惊凡目，知是蓬莱第几宫。"
        ],
        "notes": "",
        "id": "3bbdbe662abdfa09b662e52c0568a7da"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "曹娥庙碑",
        "preface": "",
        "paragraphs": [
            "箫鼓声中浪渺弥，古枫阴砌藓封碑。",
            "行人到此自恭肃，不似巫山云雨祠。"
        ],
        "notes": "",
        "id": "7e54618a420e8dff00f0e2e5b3e6c301"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "翻经台",
        "preface": "",
        "paragraphs": [
            "康乐悟玄机，寂寥此栖息。",
            "经翻贝叶文，台近莲华石。"
        ],
        "notes": "",
        "id": "c944d7137f6443259effac985edb4ec3"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "过松江",
        "preface": "",
        "paragraphs": [
            "句吴奇胜绝无俦，更见松江八月秋。",
            "震泽波光连别派，洞庭山影落中流。",
            "汀芦拥雪藏鱼市，岸橘风香趁客舟。",
            "清兴不穷聊一望，烟空云霁倚层楼。"
        ],
        "notes": "",
        "id": "f49c8d164fe897eeb48b2de60b9c8012"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "水石一栏杆，僧归四山静。",
            "携琴谱涧泉，月浸夜深冷。"
        ],
        "notes": "",
        "id": "30ef27aa3d635343838dbab660a23a00"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "疏钟天竺晓，一鴈海门秋。"
        ],
        "notes": "",
        "id": "92fe96b24fc428abfabceed3c6c58e40"
    }
]