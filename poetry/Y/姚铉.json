[
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "赏花钓鱼侍宴应制",
        "preface": "",
        "paragraphs": [
            "上苑烟花迥不同，汉皇何必幸回中。",
            "花枝冷溅昭阳雨，钓线斜牵太液风。",
            "绮萼惹衣朱槛近，锦鳞随手玉波空。",
            "小臣侍宴惊凡目，知是蓬莱第几宫。"
        ],
        "notes": "",
        "id": "aa10ca968b65f361f83afde75564f3d7"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "曹娥庙碑",
        "preface": "",
        "paragraphs": [
            "箫鼓声中浪渺弥，古枫阴砌藓封碑。",
            "行人到此自恭肃，不似巫山云雨祠。"
        ],
        "notes": "",
        "id": "7b45eb20a9b738aa2b958ceec8f653d0"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "翻经台",
        "preface": "",
        "paragraphs": [
            "康乐悟玄机，寂寥此栖息。",
            "经翻贝叶文，台近莲华石。"
        ],
        "notes": "",
        "id": "e60ac9b4f501ceee0f6fec7a55fbed54"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "过松江",
        "preface": "",
        "paragraphs": [
            "句吴奇胜绝无俦，更见松江八月秋。",
            "震泽波光连别派，洞庭山影落中流。",
            "汀芦拥雪藏鱼市，岸橘风香趁客舟。",
            "清兴不穷聊一望，烟空云霁倚层楼。"
        ],
        "notes": "",
        "id": "32f79985525bbc10a2dfecc04f536ffa"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "水石一栏杆，僧归四山静。",
            "携琴谱涧泉，月浸夜深冷。"
        ],
        "notes": "",
        "id": "fb4b39bf2da2f37504998cdb56e4b246"
    },
    {
        "author": "姚铉",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "疏钟天竺晓，一鴈海门秋。"
        ],
        "notes": "",
        "id": "7d1ea5ffb1e8f42c35eed1c2036018ad"
    }
]