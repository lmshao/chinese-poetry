[
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其一",
        "preface": "",
        "paragraphs": [
            "重重叠叠染缃黄，此际春光已半芳。",
            "开处不禁风日煖，乱飞晴雪点衣裳。"
        ],
        "notes": "",
        "id": "0c67a9f8dcefa5e0749980f1e04f7d04"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其二",
        "preface": "",
        "paragraphs": [
            "铢衣翠盖映朱颜，未识何年入帝关。",
            "默被画工传写得，至今犹似在衡山。"
        ],
        "notes": "",
        "id": "d000a139a60cd426683bf13b078b1a88"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其三",
        "preface": "",
        "paragraphs": [
            "夭桃艳杏岂相同，红润姿容冷淡中。",
            "披拂轻烟何所似，动人春色碧纱笼。"
        ],
        "notes": "",
        "id": "eb156e7fb57f93d8a5aa895fe1b5113a"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马远画梅四幅  其四",
        "preface": "",
        "paragraphs": [
            "浑如冷蝶宿花房，拥抱檀心忆旧香。",
            "开到寒梢犹可爱，此般必是汉宫妆。"
        ],
        "notes": "",
        "id": "54fc512757af7729480fbacfa694f980"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其一",
        "preface": "",
        "paragraphs": [
            "人道中秋明月好，欲邀同赏意如何。",
            "华阳洞里秋坛上，今夜清光此处多。"
        ],
        "notes": "",
        "id": "da69fed9b1fc380ad5a2a80c716fb8f3"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其二",
        "preface": "",
        "paragraphs": [
            "石楠叶落小池清，独下平桥弄扇行。",
            "倚日绿云无觅处，不如归去两三声。"
        ],
        "notes": "",
        "id": "e594f429fa23a9aba911e937ae815a27"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其三",
        "preface": "",
        "paragraphs": [
            "清献先生无一钱，故应琴鹤是家传。",
            "谁知默鼓无弦曲，时向珠宫舞幻仙。"
        ],
        "notes": "",
        "id": "2c448308cc1df0d64165fa4c9e0c4191"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题马和之画四小景  其四",
        "preface": "",
        "paragraphs": [
            "雨洗东坡月色清，市人行尽野人行。",
            "莫嫌荦确坡头路，自爱铿然曳枝声。"
        ],
        "notes": "",
        "id": "6f8a4945639d2623d6d3b094eea274a1"
    },
    {
        "author": "杨娃",
        "dynasty": "宋",
        "type": "诗",
        "rhythmic": "",
        "title": "题赵伯骕画",
        "preface": "",
        "paragraphs": [
            "莲开宫沼年年盛，香染斑衣叶叶新。",
            "愿借琴音奏清雅，薰风凉殿寿双亲。"
        ],
        "notes": "",
        "id": "2abc1fc87022230301f84ddea309d4d0"
    }
]