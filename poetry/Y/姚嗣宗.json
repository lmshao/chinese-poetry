[
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "书驿壁  其一",
        "preface": "",
        "paragraphs": [
            "踏碎贺兰石，扫清西海尘。",
            "布衣能效死，可惜作穷鳞。"
        ],
        "notes": "",
        "id": "04474bf7a8f89e5b69465ee44ce540e4"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "书驿壁  其二",
        "preface": "",
        "paragraphs": [
            "百越干戈未息肩，九原金鼓又轰天。",
            "崆峒山叟笑不语，静听松风春昼眠。"
        ],
        "notes": "",
        "id": "673d477c906a94d3e989813175904d6c"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "题闽中驿舍",
        "preface": "",
        "paragraphs": [
            "欲挂衣冠神武门，先寻水竹渭南村。",
            "却将旧斩楼兰剑，买得黄牛教子孙。"
        ],
        "notes": "",
        "id": "554334264b5d5a91faf64540eb4ad8f3"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "畅岩",
        "preface": "",
        "paragraphs": [
            "石作峒房势，水随人意流。",
            "两岩长溅雨，五月便惊秋。",
            "此景多深趣，吾心真乐游。",
            "山翁中宿酒，欲醉五更头。"
        ],
        "notes": "",
        "id": "b850374aee4172e67e84b456ee274540"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "畅岩怀古",
        "preface": "",
        "paragraphs": [
            "寒谷长留□秋气，畅岩别是一壶天。",
            "清风不断名犹在，还继宣尼出圣贤。"
        ],
        "notes": "",
        "id": "91f4d41ae43d3655c7db845df955da7c"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "大开双白眼，只见一青天。"
        ],
        "notes": "",
        "id": "7ed08f00b135952a18b2301d09102194"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "井邑倦炎酷，西岩境独清。"
        ],
        "notes": "",
        "id": "b0172c094b2a7059ee7ce48144c6a848"
    }
]