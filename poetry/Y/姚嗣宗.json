[
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "书驿壁  其一",
        "preface": "",
        "paragraphs": [
            "踏碎贺兰石，扫清西海尘。",
            "布衣能效死，可惜作穷鳞。"
        ],
        "notes": "",
        "id": "56b2c0befb3bf32d6c4e5543e9e43429"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "书驿壁  其二",
        "preface": "",
        "paragraphs": [
            "百越干戈未息肩，九原金鼓又轰天。",
            "崆峒山叟笑不语，静听松风春昼眠。"
        ],
        "notes": "",
        "id": "fff1b8397345682f9c26cfdc1583a229"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "题闽中驿舍",
        "preface": "",
        "paragraphs": [
            "欲挂衣冠神武门，先寻水竹渭南村。",
            "却将旧斩楼兰剑，买得黄牛教子孙。"
        ],
        "notes": "",
        "id": "b633c4b5bc5d2155382ad7c8cf5a4b9b"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "畅岩",
        "preface": "",
        "paragraphs": [
            "石作峒房势，水随人意流。",
            "两岩长溅雨，五月便惊秋。",
            "此景多深趣，吾心真乐游。",
            "山翁中宿酒，欲醉五更头。"
        ],
        "notes": "",
        "id": "625679a45cea1d621522052da0039109"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "畅岩怀古",
        "preface": "",
        "paragraphs": [
            "寒谷长留□秋气，畅岩别是一壶天。",
            "清风不断名犹在，还继宣尼出圣贤。"
        ],
        "notes": "",
        "id": "0964737aa551d2d9e078712f9fea6d3f"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "大开双白眼，只见一青天。"
        ],
        "notes": "",
        "id": "b602694acc8e6b29624dd743795e72ab"
    },
    {
        "author": "姚嗣宗",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "井邑倦炎酷，西岩境独清。"
        ],
        "notes": "",
        "id": "22ab04f78334bb3560ca67430612ab5a"
    }
]