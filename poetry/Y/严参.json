[
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "何年流水恨，昨夜小桥春。",
            "纵有相逢地，都无可寄人。"
        ],
        "notes": "",
        "id": "cab99ce003e29603e7ae61d3f9e43a22"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "看雪",
        "preface": "",
        "paragraphs": [
            "天远正难穷，楼高不堪倚。",
            "醉梦入江南，杨花数千里。"
        ],
        "notes": "",
        "id": "8d34b005120d29e238d317abe35540b2"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "瓶梅",
        "preface": "",
        "paragraphs": [
            "衣染龙涎与麝脐，裁云剪月作冰肌。",
            "小瓶雪水无多子，只𥮾横斜一两枝。"
        ],
        "notes": "",
        "id": "fb0097d0b20216c2f5c55fb5e9910b37"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "园花皆手植，梅萼独禁寒。",
            "色与香无价，飞和雪作团。",
            "数枝横翠竹，一夜遶朱栏。",
            "不惜吟边苦，收将句里看。"
        ],
        "notes": "",
        "id": "02b92b3a9ff0f5a60fcbb26eb8bbe2ca"
    }
]