[
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "何年流水恨，昨夜小桥春。",
            "纵有相逢地，都无可寄人。"
        ],
        "notes": "",
        "id": "46f1ea23d2226f30df5105634978c261"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "看雪",
        "preface": "",
        "paragraphs": [
            "天远正难穷，楼高不堪倚。",
            "醉梦入江南，杨花数千里。"
        ],
        "notes": "",
        "id": "b43f1f23f6af204eec8c77b0e1e67d52"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "瓶梅",
        "preface": "",
        "paragraphs": [
            "衣染龙涎与麝脐，裁云剪月作冰肌。",
            "小瓶雪水无多子，只𥮾横斜一两枝。"
        ],
        "notes": "",
        "id": "d8ef454d5b23b80bb3e1f065dbfbc472"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "园花皆手植，梅萼独禁寒。",
            "色与香无价，飞和雪作团。",
            "数枝横翠竹，一夜遶朱栏。",
            "不惜吟边苦，收将句里看。"
        ],
        "notes": "",
        "id": "0ddb304ba5e548e6664ebcb2aa591b79"
    }
]