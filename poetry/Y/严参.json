[
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "何年流水恨，昨夜小桥春。",
            "纵有相逢地，都无可寄人。"
        ],
        "notes": "",
        "id": "46f1ea23d2226f30df5105634978c261"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "看雪",
        "preface": "",
        "paragraphs": [
            "天远正难穷，楼高不堪倚。",
            "醉梦入江南，杨花数千里。"
        ],
        "notes": "",
        "id": "b43f1f23f6af204eec8c77b0e1e67d52"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "瓶梅",
        "preface": "",
        "paragraphs": [
            "衣染龙涎与麝脐，裁云剪月作冰肌。",
            "小瓶雪水无多子，只𥮾横斜一两枝。"
        ],
        "notes": "",
        "id": "d8ef454d5b23b80bb3e1f065dbfbc472"
    },
    {
        "author": "严参",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "园花皆手植，梅萼独禁寒。",
            "色与香无价，飞和雪作团。",
            "数枝横翠竹，一夜遶朱栏。",
            "不惜吟边苦，收将句里看。"
        ],
        "notes": "",
        "id": "0ddb304ba5e548e6664ebcb2aa591b79"
    },
    {
        "author": "严参",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "竹焉美哉，爱竹者谁，曰君子欤。",
            "向佳山水处，筑宫一亩，好风烟里，种玉千馀。",
            "朝引轻霏，夕延凉月，此外尘埃一点无。",
            "须知道，有乐其乐者，吾爱吾庐。",
            "竹之清也何如。",
            "应料得诗人清矣乎。",
            "况满庭秀色，对拈彩笔，半窗凉影，伴读残书。",
            "休说龙吟，莫言凤啸，且道高标谁胜渠。",
            "君试看，正绕坡云气，似渭川图。"
        ],
        "notes": "",
        "id": "2bdce232a2e5ccb87eea8a45133119f7"
    },
    {
        "author": "严参",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "曰归去来，归去来兮，吾将安归。",
            "但有东篱菊，有西园桂，有南溪月，有北山薇。",
            "蜂则有房，鱼还有穴，蚁有楼台兽有依。",
            "吾应有、云中旧隐，竹里柴扉。",
            "人间征路熹微。",
            "看处处丹枫白露晞。",
            "况寒原衰草，牛羊来下，淡烟秋水，鲈鳜初肥。",
            "自笑平生，颓然骨相，只合持竿坐钓矶。",
            "都休也，对西风无语，落日斜晖。"
        ],
        "notes": "",
        "id": "8ceb54b8cdb05bdcef08aec2fd6fdbae"
    }
]