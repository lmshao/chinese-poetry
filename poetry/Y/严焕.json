[
    {
        "author": "严焕",
        "dynasty": "宋",
        "type": "诗",
        "rhythmic": "",
        "title": "五言戏赠吕神童行",
        "preface": "",
        "paragraphs": [
            "自我诹人物，天涯实眇然。",
            "晚观童子意，早拍病夫肩。",
            "凛凛神锋异，琅琅腹笥传。",
            "晴温武林道，光怪吕家船。"
        ],
        "notes": "",
        "id": "1ce8f0962a79ff2a253d7263980be2cd"
    },
    {
        "author": "严焕",
        "dynasty": "宋",
        "type": "诗",
        "rhythmic": "",
        "title": "乡人吕正之教三子连中童子科盛哉前此无有也推原所以启其意者繇今大漕显谟公乃不远数百里来致感激余与之酾酒道旧欢甚匆匆欲归赋诗以留之",
        "preface": "",
        "paragraphs": [
            "千秋万岁圣贤话，尽挂诸郎齿颊闲。",
            "发纵指南知有自，昂霄耸壑定非艰。",
            "灵椿挺挺元未老，珠树枞枞孰可攀。",
            "过我朝阳语中曲，且停烟櫂置家山。"
        ],
        "notes": "",
        "id": "181ae7c6155cf6fa8b2dfab47fa365bf"
    }
]