[
    {
        "author": "姚向",
        "dynasty": "唐",
        "type": "诗",
        "rhythmic": "",
        "title": "奉陪段相公晚夏登张仪楼",
        "preface": "",
        "paragraphs": [
            "秦相架群材，登临契上台。",
            "查从银汉落，江自雪山来。",
            "俪曲亲流火，凌风洽小杯。",
            "帝乡如在目，欲下尽裴回。"
        ],
        "notes": "",
        "id": "d2e722f5195a93cbb0dd9485044d45e4"
    },
    {
        "author": "姚向",
        "dynasty": "唐",
        "type": "诗",
        "rhythmic": "",
        "title": "和段相公登武担寺西台",
        "preface": "",
        "paragraphs": [
            "开阁锦城中，余闲访梵宫。",
            "九层连昼景，万象写秋空。",
            "天半将身到，江长与海通。",
            "提携出尘土，曾是穆清风。"
        ],
        "notes": "",
        "id": "c7c1d05c25ebd4397d46c2d8c7c5ced8"
    }
]