[
    {
        "author": "杨牢",
        "dynasty": "唐",
        "type": "诗",
        "rhythmic": "",
        "title": "奉酬于中丞登越王楼见寄之什",
        "preface": "",
        "paragraphs": [
            "劒外书来日，惊忙自折封。",
            "丹青得山水，强健慰心胸。",
            "事少胜诸郡，江回见几重。",
            "宁悲久作别，且似一相逢。",
            "诗合焚香咏，愁应赖酒浓。",
            "庾楼寒更忆，肠断雪千峰。"
        ],
        "notes": "",
        "id": "d68335434fd0605ef245b91953a0075d"
    },
    {
        "author": "杨牢",
        "dynasty": "唐",
        "type": "诗",
        "rhythmic": "",
        "title": "赠舍弟",
        "preface": "",
        "paragraphs": [
            "秦云蜀浪两堪愁，尔养晨昏我远游。",
            "千里客心难寄梦，两行乡泪为君流。",
            "早驱风雨知龙圣，饿食鱼𫚥觉虎羞。",
            "袖里镆铘光似水，丈夫不合等闲休。"
        ],
        "notes": "",
        "id": "fc3cac879788603f2875f128851c7695"
    },
    {
        "author": "杨牢",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "虾𢋙欲吃月，保让常教圆。",
            "心明外不察，月向怀中圆。",
            "罗帏若不卷，谁道中无人。",
            "魁形下方天顶亚，二十四寸窗中月。"
        ],
        "notes": "",
        "id": "1ae0024046d77ecfabdc6d7be0ebe56f"
    }
]