[
    {
        "author": "杨子咸",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "紫凋红落后，忽十丈，玉虬横。",
            "望众绿帏中，蓝田璞碎，鲛室珠倾。",
            "柔条系风无力，更不禁、连日峭寒清。",
            "空与蝶圆香梦，枉教莺诉春情。",
            "深深。",
            "苔径悄无人。",
            "栏槛湿香尘。",
            "叹宝髻髼松，粉铅狼藉，谁管飘零。",
            "不愁素云易散，恨此花、开后更无春。",
            "安得胡床月夜，玉醅满蘸瑶英。"
        ],
        "notes": "",
        "id": "fa23e8f8879a24970a351082e499b5d0"
    }
]