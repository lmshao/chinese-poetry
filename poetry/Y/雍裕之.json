[
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "杂曲歌辞 自君之出矣",
        "preface": "",
        "paragraphs": [
            "自君之出矣，宝镜为谁明。",
            "思君如陇水，长闻呜咽声。"
        ],
        "notes": "",
        "id": "880f2a9cfb88857a1a50df4722152c50"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "五杂组",
        "preface": "",
        "paragraphs": [
            "五杂组，刺绣窠。",
            "往复还，织锦梭。",
            "不得已，戍交河。"
        ],
        "notes": "",
        "id": "83c1501633dd6373adec705e07ccd194"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "剪彩花",
        "preface": "",
        "paragraphs": [
            "敢竞桃李色，自呈刀尺功。",
            "蝶犹迷剪翠，人岂辨裁红。"
        ],
        "notes": "",
        "id": "c3f5fdb959b2f563c856232ca6e9cd97"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "春晦送客",
        "preface": "",
        "paragraphs": [
            "野酌乱无巡，送君兼送春。",
            "明年春色至，莫作未归人。"
        ],
        "notes": "",
        "id": "9f160e34e9965c832db33e4f055331ad"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "自君之出矣",
        "preface": "",
        "paragraphs": [
            "自君之出矣，宝镜为谁明。",
            "思君如陇水，长闻呜咽声。"
        ],
        "notes": "",
        "id": "880f2a9cfb88857a1a50df4722152c50"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "四气",
        "preface": "",
        "paragraphs": [
            "春禽犹竞啭，夏木忽交阴。",
            "稍觉秋山远，俄惊冬霰深。"
        ],
        "notes": "",
        "id": "738ddbf1e984f40ce1070c1494cc603c"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "四色 一",
        "preface": "",
        "paragraphs": [
            "壶中冰始结，盘上露初圆。",
            "何意瑶池雪，欲夺鹤毛鲜。"
        ],
        "notes": "",
        "id": "53549b167f14a96a6b358ca8d8a44944"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "四色 二",
        "preface": "",
        "paragraphs": [
            "道士牛已至，仙家鸟亦来。",
            "骨为神不朽，眼向故人开。"
        ],
        "notes": "",
        "id": "1b9b71a4f777e67cc68bd3f409c84832"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "四色 三",
        "preface": "",
        "paragraphs": [
            "劳鲂莲渚内，汗马火旗间。",
            "平生血诚尽，不独左轮殷。"
        ],
        "notes": "",
        "id": "6a78d1c3f95db07fb878a3ae886e9cda"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "四色 四",
        "preface": "",
        "paragraphs": [
            "已见池尽墨，谁言突不黔。",
            "漆身恩未报，貂裘弊岂嫌。"
        ],
        "notes": "",
        "id": "bbcb840dce88ae6be15a4224f4862836"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "大言",
        "preface": "",
        "paragraphs": [
            "四溟杯渌醑，五岳髻青螺。",
            "挥汗曾成雨，画地亦成河。"
        ],
        "notes": "",
        "id": "83f3682d9af778b891b4301b324540b8"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "细言",
        "preface": "",
        "paragraphs": [
            "蚊眉自可托，蜗角岂劳争。",
            "欲効丝毫力，谁知蝼蚁诚。"
        ],
        "notes": "",
        "id": "96c4fe40e9abb62a4e47235e464597c8"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "山中桂",
        "preface": "",
        "paragraphs": [
            "八树拂丹霄，四时青不凋。",
            "秋风何处起，先褭最长条。"
        ],
        "notes": "",
        "id": "afc35d7cc4a71bf6e51df75bdfaade0e"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "芦花",
        "preface": "",
        "paragraphs": [
            "夹岸复连沙，枝枝摇浪花。",
            "月明浑似雪，无处认渔家。"
        ],
        "notes": "",
        "id": "5130d4f3cc40fafb06fabfdc61c5e54b"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "江边柳",
        "preface": "",
        "paragraphs": [
            "袅袅古堤边，青青一树烟。",
            "若为丝不断，留取系郎船。"
        ],
        "notes": "",
        "id": "786caf87e568da41f12cd4d6dfc72646"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "江上山",
        "preface": "",
        "paragraphs": [
            "绮霞明赤岸，锦缆绕丹枝。",
            "楚客正愁绝，西风且莫吹。"
        ],
        "notes": "",
        "id": "f232cbd6a601120db272dcfa14ebd32a"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "游丝",
        "preface": "",
        "paragraphs": [
            "游丝何所似，应最似春心。",
            "一向风前乱，千条不可寻。"
        ],
        "notes": "",
        "id": "a252f662790dbbc7b98cbcc4ae0c45ba"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "无风才到地，有风还满空。",
            "缘渠偏似雪，莫近鬓毛生。"
        ],
        "notes": "",
        "id": "d7e3a4eaa83709aa34b06a884248eecb"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "残莺",
        "preface": "",
        "paragraphs": [
            "花阑莺亦嬾，不语似含情。",
            "何言百啭舌，唯余一两声。"
        ],
        "notes": "",
        "id": "ff6d0dfdd1ed0dd5098466c1fa3826ec"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "早蝉",
        "preface": "",
        "paragraphs": [
            "一声清溽暑，几处促流年。",
            "志士心偏苦，初闻独泫然。"
        ],
        "notes": "",
        "id": "5270bfdae2a865192f60fc7ba3faa81c"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "秋蛩",
        "preface": "",
        "paragraphs": [
            "雨绝苍苔地，月斜青草阶。",
            "蛩鸣谁不怨，况是正离怀。"
        ],
        "notes": "",
        "id": "0b5946b64c157706c231e35115bec32b"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "江上闻猨",
        "preface": "",
        "paragraphs": [
            "枫岸月斜明，猨啼旅梦惊。",
            "愁多肠易断，不待第三声。"
        ],
        "notes": "",
        "id": "5207073a6bbbe62a914c1b53b38e0006"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "折柳赠行人",
        "preface": "",
        "paragraphs": [
            "那言柳乱垂，尽日任风吹。",
            "欲识千条恨，和烟折一枝。"
        ],
        "notes": "",
        "id": "fc890a5c98d3dd7048e7ddecb9379964"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "题蒲葵扇",
        "preface": "",
        "paragraphs": [
            "倾心曾向日，在手幸摇风。",
            "羡尔逢提握，知名自谢公。"
        ],
        "notes": "",
        "id": "0925f60cd9c7c73fa30b270f6a9f5c1a"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "赠苦行僧",
        "preface": "",
        "paragraphs": [
            "幽深红叶寺，清净白毫僧。",
            "古殿长鸣磬，低头礼昼灯。"
        ],
        "notes": "",
        "id": "276a783f261728727bad97c9e6276bf9"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "两头纤纤",
        "preface": "",
        "paragraphs": [
            "两头纤纤八字眉，半白半黑灯影帷。",
            "腷腷[膊膊]晓禽飞，磊磊落落秋果垂。"
        ],
        "notes": "",
        "id": "e67d06785c47be6e65383ad0448f6f51"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "了语",
        "preface": "",
        "paragraphs": [
            "扫却烟尘寇初勦，深水高林放鱼鸟。",
            "鸡人唱绝残漏晓，仙乐拍终天悄悄。"
        ],
        "notes": "",
        "id": "e32d6159486614f53ff9060a6d4084a1"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "不了语",
        "preface": "",
        "paragraphs": [
            "浮名世利知多少，朝市喧喧尘扰扰。",
            "车马交驰往复来，钟鼓相催天又晓。"
        ],
        "notes": "",
        "id": "8d0987c0b7769a6c04fb6fa24e3dd1d6"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "听弹沈湘",
        "preface": "",
        "paragraphs": [
            "贾谊投文吊屈平，瑶琴能写此时情。",
            "秋风一奏沈湘曲，流水千年作恨声。"
        ],
        "notes": "",
        "id": "fa5afd33b46cd27ca20b4b8c79185b35"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "豪家夏冰咏",
        "preface": "",
        "paragraphs": [
            "金错银盘贮赐冰，清光如耸玉山棱。",
            "无论尘客闲停扇，直到消时不见蝇。"
        ],
        "notes": "",
        "id": "fb4c8d1dd7c92f794e5bb3a4657b35ae"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "宿棣华馆闻雁",
        "preface": "",
        "paragraphs": [
            "不堪旅宿棣花馆，况有离群鸿雁声。",
            "一点秋灯残影下，不知寒梦几回惊。"
        ],
        "notes": "",
        "id": "9c2a9eca846820cf0e8e9cb3ac34f165"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "农家望晴",
        "preface": "",
        "paragraphs": [
            "尝闻秦地西风雨，为问西风早晚回。",
            "白发老农如鹤立，麦场高处望云开。"
        ],
        "notes": "",
        "id": "cf225bd656130ed9c68993f053eb6479"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "宫人斜",
        "preface": "",
        "paragraphs": [
            "几多红粉委黄泥，野鸟如歌又似啼。",
            "应有春魂化为燕，年来飞入未央栖。"
        ],
        "notes": "",
        "id": "8a5c7bc353b57b738d7a8de30e53ed10"
    },
    {
        "author": "雍裕之",
        "dynasty": "唐",
        "type": "诗",
        "rhythmic": "",
        "title": "曲江池上",
        "preface": "",
        "paragraphs": [
            "殷勤春在曲江头，全藉群仙占胜游。",
            "何必三山待鸾鹤，年年此地是瀛洲。"
        ],
        "notes": "",
        "id": "9340a0b73fe1070be44c931a74a23789"
    }
]