[
    {
        "author": "杨璇",
        "dynasty": "宋",
        "type": "诗",
        "rhythmic": "",
        "title": "咏东山广福院",
        "preface": "",
        "paragraphs": [
            "舣棹青山下，来寻蓟子家。",
            "人鱼皆静乐，水木亦清华。",
            "松老欲成盖，菊寒殊未花。",
            "何须觅句漏，此自有丹砂。"
        ],
        "notes": "",
        "id": "3354fb215fe8b29daa92425c6bb77661"
    },
    {
        "author": "杨璇",
        "dynasty": "宋",
        "type": "诗",
        "rhythmic": "",
        "title": "咏西山广福院二首  其一",
        "preface": "",
        "paragraphs": [
            "野寺孤峰上，危楼耸翠微。",
            "卷廉沧海近，洗钵白云飞。",
            "竹影临经案，松花点衲衣。",
            "日斜登望处，湖畔一僧归。"
        ],
        "notes": "",
        "id": "5c393c10c46ea027240f543dd5789a47"
    },
    {
        "author": "杨璇",
        "dynasty": "宋",
        "type": "诗",
        "rhythmic": "",
        "title": "咏西山广福院二首  其二",
        "preface": "",
        "paragraphs": [
            "地势连沧海，山名号紫微。",
            "景闲僧坐久，路僻客来稀。",
            "峡影青相照，河流石自围。",
            "尘喧都不到，安得此忘归。"
        ],
        "notes": "",
        "id": "9cc695ac80b488133676235d4ed92175"
    }
]