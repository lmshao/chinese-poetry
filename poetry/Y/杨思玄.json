[
    {
        "author": "杨思玄",
        "dynasty": "唐",
        "type": "诗",
        "rhythmic": "",
        "title": "奉和圣制过温汤",
        "preface": "",
        "paragraphs": [
            "丰城观汉迹，温谷幸秦余。",
            "地接幽王垒，涂分郑国渠。",
            "风威肃文卫，日彩镜雕舆。",
            "远岫凝氛重，寒丛对影疎。",
            "回瞻汉章阙，佳气满宸居。"
        ],
        "notes": "",
        "id": "5a251a331eba5662f54e1b0bdb3cea76"
    },
    {
        "author": "杨思玄",
        "dynasty": "唐",
        "type": "诗",
        "rhythmic": "",
        "title": "奉和别鲁王",
        "preface": "",
        "paragraphs": [
            "元王诗传博，文后宠灵优。",
            "鹤盖动宸眷，龙章送远游。",
            "函关疏别道，灞岸引行舟。",
            "北林分苑树，东流溢御沟。",
            "鸟声含羽碎，骑影曳花浮。",
            "圣泽九垓普，天文七曜周。",
            "方图献雅乐，簪带奉鸣球。"
        ],
        "notes": "",
        "id": "35a5f1f10c7a8af333afaadbe3b6fafe"
    }
]