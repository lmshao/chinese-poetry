[
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "心事茫然两鬓斑，十年空走利名关。",
            "算来只合苔矶坐，钓不得鱼犹得闲。"
        ],
        "notes": "",
        "id": "fd481daa64704cd655b5d34adf5b5b07"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "家住夕阳江上村，一湾流水护柴门。",
            "种来松树高于屋，借与春禽养子孙。"
        ],
        "notes": "",
        "id": "cd34035c967ca8acd2ccbc0019ecac8d"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "渔家杂兴",
        "preface": "",
        "paragraphs": [
            "鸣榔声里过吴松，月似银槃贴水中。",
            "网得锦鳞鱼数尾，岂无一尾是蛟龙。"
        ],
        "notes": "",
        "id": "b98a49ec587c22a56377837c7847cc41"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "留宿山家",
        "preface": "",
        "paragraphs": [
            "山翁留我宿，行倦看群捷。",
            "黄□满山落，白猿终夜啼。",
            "枕边千里梦，窗外一声鸡。",
            "明日登程去，何村日又西。"
        ],
        "notes": "",
        "id": "4c0354a527852552dea755114d6d104c"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "山寺",
        "preface": "",
        "paragraphs": [
            "一树桃花一半空，不堪狼籍梵王宫。",
            "山僧手把青鸾尾，背却东风扫落红。"
        ],
        "notes": "",
        "id": "9ed5724e05096c6e1795308dfe33c94f"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "送友人从军",
        "preface": "",
        "paragraphs": [
            "斗酒不为薄，饯君千里行。",
            "时危见豪杰，年少易功名。",
            "旗影龙蛇动，甲光霜雪明。",
            "天山三箭定，不请羽林兵。"
        ],
        "notes": "",
        "id": "99d8f79b5c9f7f96639dac48f50f6aa5"
    }
]