[
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "自赞",
        "preface": "",
        "paragraphs": [
            "心事茫然两鬓斑，十年空走利名关。",
            "算来只合苔矶坐，钓不得鱼犹得闲。"
        ],
        "notes": "",
        "id": "94509ad6b93c38e3ff590725a252759f"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "家住夕阳江上村，一湾流水护柴门。",
            "种来松树高于屋，借与春禽养子孙。"
        ],
        "notes": "",
        "id": "2f689f8cc711f57ebd3f778281daf53d"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "渔家杂兴",
        "preface": "",
        "paragraphs": [
            "鸣榔声里过吴松，月似银槃贴水中。",
            "网得锦鳞鱼数尾，岂无一尾是蛟龙。"
        ],
        "notes": "",
        "id": "004495e0c4834bc33e6b6edab331ee8b"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "留宿山家",
        "preface": "",
        "paragraphs": [
            "山翁留我宿，行倦看群捷。",
            "黄□满山落，白猿终夜啼。",
            "枕边千里梦，窗外一声鸡。",
            "明日登程去，何村日又西。"
        ],
        "notes": "",
        "id": "236558631e4961b3506fe392f8e1e5df"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "山寺",
        "preface": "",
        "paragraphs": [
            "一树桃花一半空，不堪狼籍梵王宫。",
            "山僧手把青鸾尾，背却东风扫落红。"
        ],
        "notes": "",
        "id": "bbf0366f28e50af036ec96075f830af0"
    },
    {
        "author": "叶元素",
        "dynasty": "宋",
        "type": "诗",
        "rhythmic": "",
        "title": "送友人从军",
        "preface": "",
        "paragraphs": [
            "斗酒不为薄，饯君千里行。",
            "时危见豪杰，年少易功名。",
            "旗影龙蛇动，甲光霜雪明。",
            "天山三箭定，不请羽林兵。"
        ],
        "notes": "",
        "id": "8608e5c89c10357820551b202d97a9e0"
    }
]