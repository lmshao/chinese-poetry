[
    {
        "author": "羊滔",
        "dynasty": "唐",
        "type": "诗",
        "rhythmic": "",
        "title": "游烂柯山 一",
        "preface": "",
        "paragraphs": [
            "步登春岩里，更上最远山。",
            "聊见宇宙阔，遂令身世闲。",
            "清辉赏不尽，高驾何时还。"
        ],
        "notes": "",
        "id": "e7ce60442d0250b5b8e363d879f0b987"
    },
    {
        "author": "羊滔",
        "dynasty": "唐",
        "type": "诗",
        "rhythmic": "",
        "title": "游烂柯山 二",
        "preface": "",
        "paragraphs": [
            "石梁耸千尺，高盼出林囗。",
            "亘壑蹑丹虹，排云弄清影。",
            "路期访道客，游衍空井井。"
        ],
        "notes": "",
        "id": "494faebcd78d2f913f9f8a34e103fb0b"
    },
    {
        "author": "羊滔",
        "dynasty": "唐",
        "type": "诗",
        "rhythmic": "",
        "title": "游烂柯山 三",
        "preface": "",
        "paragraphs": [
            "采薪穷冥搜，深路转清暎。",
            "安知洞天里，偶坐得棋圣。",
            "至今追灵迹，可用陶静性。"
        ],
        "notes": "",
        "id": "4ced4ca4026c5be4e1dd482e9fb56a6f"
    },
    {
        "author": "羊滔",
        "dynasty": "唐",
        "type": "诗",
        "rhythmic": "",
        "title": "游烂柯山 四",
        "preface": "",
        "paragraphs": [
            "沙门何处人，携手俱灭迹。",
            "深入不动境，乃知真圆寂。",
            "有时归罗浮，白日见飞锡。"
        ],
        "notes": "",
        "id": "5c05ce3f6d869afd2187c7810f113d21"
    }
]