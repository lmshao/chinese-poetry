[
    {
        "author": "姚述尧",
        "dynasty": "宋",
        "type": "诗",
        "rhythmic": "",
        "title": "赋青田",
        "preface": "",
        "paragraphs": [
            "水绕山围景物赊，楼台相望酒旗斜。",
            "暮云低锁门前柳，晓日轻笼陌上花。",
            "簇簇鱼盐喧贾市，声声弦诵半儒家。",
            "我来亦为邦人庆，写入新诗一笑夸。"
        ],
        "notes": "",
        "id": "3457714267fd93a855f3b7bd4422e2c5"
    },
    {
        "author": "姚述尧",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "曾湿西湖雨。"
        ],
        "notes": "",
        "id": "5101b54d5849a729bb380c59a2af1746"
    },
    {
        "author": "姚述尧",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "三年枕上吴中路。",
            "遣黄耳、随君去。",
            "君到松江呼小渡。",
            "莫惊鸥鹭，四桥尽是，老子经行处。",
            "辋川图上看春暮。",
            "长记高人右丞句。",
            "作个归期天已许。",
            "春衫犹是，小蛮针线，曾湿西湖雨。"
        ],
        "notes": "",
        "id": "1896d73f2a311cc63aeee557781e9d29"
    },
    {
        "author": "姚述尧",
        "dynasty": "宋",
        "type": "词",
        "rhythmic": "丑奴儿",
        "title": "",
        "preface": "",
        "paragraphs": [
            "晓来佳气穿帘幕，郁郁葱葱。",
            "宝鸭烟浓。",
            "戏采庭前玉树丛。",
            "肌肤绰约真仙子，王母宫中。",
            "欢会曾同。",
            "笑问蟠桃几度红。"
        ],
        "notes": "",
        "id": "823febeef8b8c77dfe012cbd00e1b9e1"
    },
    {
        "author": "姚述尧",
        "dynasty": "宋",
        "type": "词",
        "rhythmic": "丑奴儿",
        "title": "",
        "preface": "",
        "paragraphs": [
            "山城寂寞浑无绪，兀坐黄昏。",
            "多谢东君。",
            "先遣司花来报春。",
            "清标自是蓬莱客，冰玉精神。",
            "独步前村。",
            "分付仙翁作主人。"
        ],
        "notes": "",
        "id": "cf30d1ee9d09449e02a9954afb5f963b"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "忆昨曾将明使指，轺车踏遍东城。",
            "重来游戏拥双旌。",
            "江山皆故部，英俊尽门生。",
            "杖策翩然归去也，送行满坐簪缨。",
            "尊前雨泪不胜情。",
            "曲终人散后，江上数峰青。"
        ],
        "notes": "",
        "id": "4fd78b93ad87c3a11ad3c7eb062fd3da"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "一去吴山三改火，我来两见寒梅。",
            "君今先向斗城回。",
            "尊前方重别，征骑莫相催。",
            "堪笑人生如逆旅，明年我亦言归。",
            "羡君平步到天涯。",
            "吴侬如有问，为我说归期。"
        ],
        "notes": "",
        "id": "fb6369bd7f9851b6f83d2658be8039b0"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "橘绿橙黄秋正好，霜飙洗尽炎威。",
            "园林木落望中奇。",
            "俊游方得意，楚客为谁悲。",
            "况有风流文字饮，何妨同醉东篱。",
            "狂歌犹记少陵诗。",
            "地偏初衣襫，山拥更登危。"
        ],
        "notes": "",
        "id": "ada681ed5ef849f7c3f397b769e40cd1"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "材刃纵横森武库，箫台旧日梅仙。",
            "累陪簪盖醉花前。",
            "吴门归去后，一别动经年。",
            "曾到赤城真隐处，飘飘凤举龙蟠。",
            "勒回俗驾向长安。",
            "好将医国手，从此活人间。"
        ],
        "notes": "",
        "id": "2fc0e6ada5520e2a1a8933e71940772a"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "万石家声夸第一，清材更美姿容。",
            "笑谈落落与谁同。",
            "烟分丹篆碧，香泛小槽红。",
            "准拟中秋圆月好，暮云忽翳晴空。",
            "共将清致敌西风。",
            "举头连玉兔，乘兴沃金锺。"
        ],
        "notes": "",
        "id": "1b3867f6f6bec881f367e5ff92c0c955"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "云度岩扉风振谷，迅雷惊起蛟龙。",
            "天威汹汹变晴空。",
            "搅翻银汉水，倾入宝莲宫。",
            "雪浪奔冲凌翠麓。",
            "陇头低挂双虹。",
            "人间热恼尽消融。",
            "此流长不断，万折竟朝东。"
        ],
        "notes": "",
        "id": "274a40e71bf5dcbdb04eced2a37f2361"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "佳节喜逢长久日，翩翩凫舄朋来。",
            "霜清天宇绝纤埃。",
            "遥怜巴岭月，拟上曲江台。",
            "怀县从容留客宴，追欢正好传杯。",
            "使君归骑莫相催。",
            "更拼明日醉，未放菊花开。"
        ],
        "notes": "",
        "id": "25090dcb448d19896c605a01ce51e130"
    },
    {
        "author": "姚述尧",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "山县登高真胜事，满筵当代英奇。",
            "黄花无语笑东篱。",
            "龙山真鼠辈，巴岭漫羁栖。",
            "醉后风流情更好，笑谈落落珠玑。",
            "莫将乌帽任风吹。",
            "动容皆是舞，出语总成诗。"
        ],
        "notes": "",
        "id": "67a337492207096b9cc29e67bf0c35db"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "琴堂无事。",
            "满酌金罍承帝祉。",
            "乐奏箫韶。",
            "更与封人共祝尧。",
            "君王万岁。",
            "岁岁今朝歌既醉。",
            "主圣臣贤。",
            "从此鸿图万万年。"
        ],
        "notes": "",
        "id": "19696dc7bc4ab2f44146104d0a520f2e"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "薰风解愠。",
            "手握乾符躬揖逊。",
            "廊庙无为。",
            "天子亲传万寿卮。",
            "恩覃湛露。",
            "和气欢声均海宇。",
            "嵩岳三呼。",
            "父子唐虞今古无。"
        ],
        "notes": "",
        "id": "d2d33e77927a27fa71fecd67375046fb"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "天寒人静。",
            "啸倚胡床闲画永。",
            "春信初回。",
            "报道南枝昨夜开。",
            "沈沈庭院。",
            "独坐黄昏谁是伴。",
            "风过南墙。",
            "似觉天宫暗递香。"
        ],
        "notes": "",
        "id": "f6c39ab21515a0a6bbcc65f561914dfe"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "飞龙利见。",
            "前夜君王方锡宴。",
            "今日相逢。",
            "却向南阳起卧龙。",
            "果为霖雨。",
            "洗尽苍生炎夏苦。",
            "喜气匆匆。",
            "好向尊前醉晚风。"
        ],
        "notes": "",
        "id": "dfd07f404e4748827e803dc38cd38d9a"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "霜天奇绝。",
            "江上寒英重缀雪。",
            "簌簌轻绡。",
            "应是司花巧奏刀。",
            "东君清楚。",
            "故把疏枝来酒所。",
            "点点新妆。",
            "冷浸冰壶别有香。"
        ],
        "notes": "",
        "id": "aa9c2706a90e8c04ed8365d521909d68"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "暗香清绝。",
            "不比寻常枝上雪。",
            "细叠冰绡。",
            "多谢天公快翦刀。",
            "仙姿楚楚。",
            "轻曳霓裳来帝所。",
            "淡拂宫妆。",
            "瑞脑重铺片片香。"
        ],
        "notes": "",
        "id": "db68d4039efd862415cfe15c4d265e18"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "烟收云敛。",
            "极目遥岑三四点。",
            "过了重阳。",
            "篱下残花未褪黄。",
            "郑庄好客。",
            "故遣红妆飞大白。",
            "月满回廊。",
            "饮散歌阑已断肠。"
        ],
        "notes": "",
        "id": "51283db8e21f739db63b41345bfe2b96"
    },
    {
        "author": "姚述尧",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "井梧飞早。",
            "一雁横空天更好。",
            "才子寻幽。",
            "争把新诗断送秋。",
            "浮生鸥没。",
            "莫为尘劳轻度日。",
            "倒载何妨。",
            "唱彻凉州月在旁。"
        ],
        "notes": "",
        "id": "c3b173a586f636ff63b837d68358fd11"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "秋水莹精神。",
            "靖节先生太逼真。",
            "谭麈生风霏玉屑，津津。",
            "爽气冷然欲浸人。",
            "一坐尽生春。",
            "满引琼觞已半醺。",
            "更把黄花寿彭祖，盈盈。",
            "数阕新声又遏云。"
        ],
        "notes": "",
        "id": "d791da79adb929a50580f360f0c24830"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "雨过云峰净，天高水镜平。",
            "望中寸碧远山横。",
            "潇洒何郎相对、挹金觥。",
            "朱李沈寒碧，新瓜破玉英。",
            "浩然谭笑有馀情。",
            "醉舞何妨颓玉、倚飞琼。"
        ],
        "notes": "",
        "id": "1db15ad0ae1c9a9b699943b464dc81fb"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "误入红莲幕，来依玉树丛。",
            "也将尘迹寄东风。",
            "忙里偷闲同到、此山中。",
            "迥野韶华丽，晴岚秀色锺。",
            "凭高凝望倦扶筇。",
            "喜见今年和气、满南东。"
        ],
        "notes": "",
        "id": "4b874eb7f45a9111963008e5a70b0ddd"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "金谷貂蝉侣，东山锦绣丛。",
            "管弦丝竹醉东风。",
            "漫逐流莺飞舞、乱红中。",
            "清尝吾人事，诗情我辈锺。",
            "藤萝欲上更搘筇。",
            "笑指壶天烟绕、斗城东。"
        ],
        "notes": "",
        "id": "67849e343ebef012699250164d002044"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "罗盖轻翻翠，冰姿巧弄红。",
            "晚来习习度香风。",
            "疑是华山仙子、下珠宫。",
            "柳外神仙侣，花间锦绣丛。",
            "竞将玉质比芳容。",
            "笑指壶天何惜、醉千锺。"
        ],
        "notes": "",
        "id": "7493f9aaf425396c4b219c56c0b056ab"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "宾宴亲尧日，薰弦动舜风。",
            "公馀无事乐年丰。",
            "多谢歌姬流盼、更情浓。",
            "气逼云天外，毫濡雪碗中。",
            "百篇斗酒兴何穷。",
            "却笑东山无语、醉花丛。"
        ],
        "notes": "",
        "id": "3d9178c185ac4525daa48381cff11181"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "咳唾琼珠璀，精神冰玉寒。",
            "不求名利不谈玄。",
            "明月清风相对、自怡然。",
            "潇洒真仙隐，繁华小洞天。",
            "薰风飒飒度虞弦。",
            "更拥姬姜何惜、醉华年。"
        ],
        "notes": "",
        "id": "90dd94e5610cf92f2edfd74eea1f0adf"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "瑞彩迎朝日，柔枝绕庆云。",
            "谁将仙种下天阍。",
            "却笑葵杯榴火、俗纷纷。",
            "色映蔷薇水，光浮琥珀尊。",
            "美人浴罢近黄昏。",
            "总把淡妆浓抹、斗芳芬。"
        ],
        "notes": "",
        "id": "cd4f0bad3b3948abce84263d3d18e489"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "人在烟云里，山横碧落旁。",
            "望中缥缈是仙乡。",
            "幸有佳朋、何惜醉斜阳。",
            "公子传杯速，骚人练句忙。",
            "悠然此兴未能忘。",
            "似觉庭花、全胜去年黄。"
        ],
        "notes": "",
        "id": "9bd60aefcc834a1feaa90cb68e86ca80"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "天宇霜风净，雷封露气寒。",
            "群贤高宴胜龙山。",
            "中有仙翁绿鬓、更朱颜。",
            "北阙心犹壮，东篱兴为阑。",
            "年年身健足清欢。",
            "后会不妨重约、醉长安。"
        ],
        "notes": "",
        "id": "fc827b0c29a0c16ef154714bf397ad61"
    },
    {
        "author": "姚述尧",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "素节秋强半，嘉名久最宜。",
            "霜风簌簌下天涯。",
            "幸有佳朋、何惜共登危。",
            "月窟诸仙子，天宫两白眉。",
            "相逢不醉定无归。",
            "笑问黄花重约、是何时。"
        ],
        "notes": "",
        "id": "1af364428f76af7c661f996d349fff8d"
    },
    {
        "author": "姚述尧",
        "dynasty": "宋",
        "type": "词",
        "rhythmic": "太平欢・念奴娇",
        "title": "",
        "preface": "",
        "paragraphs": [
            "蕤宾奏律，正太平无事，欢娱时节，翘首箫台南望处，两两寿星明彻。",
            "和满乾坤，春回草木，瑞霭凝金阙。",
            "钧天齐奏，嵩呼隐隐三发。",
            "遥想帝里繁华，庆父尧子舜，赓歌胥悦。",
            "黼座传觞仙仗里，拜舞两阶英杰。",
            "酝解薰风，恩覃湛露，玉陛笙镛咽。",
            "溥天同庆，年年沈醉花月。"
        ],
        "notes": "",
        "id": "ed77d9e1d4c1c81674cd8564d3afd9ef"
    },
    {
        "author": "姚述尧",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "梅子欲黄时，霖雨晚来初歇。",
            "谁在绿窗深处，把彩丝双结。",
            "浅斟低唱笑相偎，映一团香雪。",
            "□指墙头榴火，倩玉郎轻折。"
        ],
        "notes": "",
        "id": "8362e303682c25e9f11a67d0dc93ed7c"
    },
    {
        "author": "姚述尧",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "水阁弄清风，黯黯满园肥绿。",
            "茶罢竹间携手，有佳人如玉。",
            "渊明三径已催归，名利几时足。",
            "遥想五云多处，奏南风一曲。"
        ],
        "notes": "",
        "id": "57bf10d8669a4568e3d22ad5a2f0ee6d"
    },
    {
        "author": "姚述尧",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "龙焙初分丹阙。",
            "玉果轻翻琼屑。",
            "彩仗挹香风，搅起一瓯春雪。",
            "清绝。",
            "清绝。",
            "更把兽烟频爇。"
        ],
        "notes": "",
        "id": "fc7ff21f828180b74615320231a78ba5"
    },
    {
        "author": "姚述尧",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "雅淡轻盈如语。",
            "碧玉枝头娇处。",
            "钩月衬凌波，仿佛湘江烟路。",
            "凝伫。",
            "凝伫。",
            "不似梨花带雨。"
        ],
        "notes": "",
        "id": "b685b387e8e5a102370ff17cae70e770"
    },
    {
        "author": "姚述尧",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "绰约冰姿无语。",
            "高步广寒深处。",
            "香露浥檀心，拟到素娥云路。",
            "仙去。",
            "仙去。",
            "莫学朝云暮雨。"
        ],
        "notes": "",
        "id": "43b1c70bf40186bbf1f06c29c64d7bab"
    },
    {
        "author": "姚述尧",
        "dynasty": "宋",
        "type": "词",
        "rhythmic": "归国谣・归国遥",
        "title": "",
        "preface": "",
        "paragraphs": [
            "春已去。",
            "墙外榴花红半吐。",
            "薰风习习生庭户。",
            "美人浴罢黄昏暮。",
            "愁无绪。",
            "阑干倚遍凭谁诉。"
        ],
        "notes": "",
        "id": "be1104b2a99ca893ba54503755ee99e7"
    },
    {
        "author": "姚述尧",
        "dynasty": "宋",
        "type": "词",
        "rhythmic": "归国谣・归国遥",
        "title": "",
        "preface": "",
        "paragraphs": [
            "初夏好。",
            "雨过池塘荷盖小。",
            "绿阴庭院莺声悄。",
            "朱帘隐隐笙歌早。",
            "沈烟袅。",
            "玉人笑拥金尊倒。"
        ],
        "notes": "",
        "id": "a50fd792bcd2091f3854896b38415707"
    },
    {
        "author": "姚述尧",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "珠帘深。",
            "玉人天上传清音。",
            "传清音。",
            "云横新雁，梅落寒林。",
            "□□□□□□□。",
            "□□□□□□□。",
            "□□□。",
            "谢家庭院，寿酒频斟。"
        ],
        "notes": "",
        "id": "941924911ed738aabc04f187bcb0e11b"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "早春时候，占百花头上，天香芳馥。",
            "寥廓寒分和气到，知是花神全毓。",
            "独步前林，挽回春色，素节辉冰玉。",
            "悠然一笑，便应扫尽粗俗。",
            "最爱潇洒溪头，孤标凛凛，不与凡华逐。",
            "自是玉堂深处客，聊寄疏篱茅屋。",
            "已报君王，为调金鼎，直与人间足。",
            "更看难老，岁寒长友松竹。"
        ],
        "notes": "",
        "id": "324d23d3175abef5fa61d328e3555b1f"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "芸堂春早，正芳苞紫萼，笼烟调雨。",
            "隐隐朝阳歌宴罢，拥出三千宫女。",
            "醉面匀红，香囊暗惹，鹊尾烟频炷。",
            "庐山佳致，依然都在庭宇。",
            "因念一种天香，当年岩谷下，想难俦侣。",
            "一旦呈祥都占断，阆苑琼林歌舞。",
            "瑞彩扶疏，锦笼绰约，兰蕙应羞妒。",
            "明朝胜赏，有谁同唱金缕。"
        ],
        "notes": "",
        "id": "fe986fcaeaf5570ef4d5fee5bf90c1b4"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "江山清绝，正箫台花县，霜秋时候。",
            "寻胜登高环望处，碧瓦参差铺绣。",
            "五岫藏云，两溪吞月，古市渔盐凑。",
            "青帘斜扬，家家香泛丹溜。",
            "况是东鲁风流，看儒冠济济，垂天赋就。",
            "陶令从容官事了，把菊高吟闲昼。",
            "草鞠圜扉，香凝燕寝，豪饮挥金斗。",
            "公庭无事，珍祥休问驯兽。"
        ],
        "notes": "",
        "id": "44ad16902a84b1069904b667ae71f2e7"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "山城秋好，正西风淅淅，登高时候。",
            "杖倚徘徊凝望处，翠叠万山如绣。",
            "云绕禾场，熢沈戎马，田野欢声凑。",
            "琴堂无事，何妨同泛香溜。",
            "况有庭下黄花，遍河阳、尽把金钱铺就。",
            "一座簪缨谭笑里，尘脱风生清昼。",
            "饮罢龙山，诗成彭泽，灏气森星斗。",
            "醉归凝伫，美人时炷金兽。"
        ],
        "notes": "",
        "id": "5595be2b0357153e2d4c14e4bc29c755"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "霜风初过，正仙吏微吟，诗喉清咽。",
            "静对南山真赏处，秋后一亭花月。",
            "翠簇香裀，光摇今胜，玉女肌凝雪。",
            "寒城无伴，灿然还自奇绝。",
            "况有凫舄朋来，拼金钱都罄，晚酣留客。",
            "应笑陶潜孤负了，多少傲霜馀色。",
            "鲸饮方豪，龙饮未已，更著雕胡设。",
            "清欢无限，醉归犹记前说。"
        ],
        "notes": "",
        "id": "cc10b01ef88288db4cc14671cd859b7d"
    },
    {
        "author": "姚述尧",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "山城秋早，听画角吟风，晓来声咽。",
            "梦断华胥人乍起，冷浸一天霜月。",
            "灏气参横，尘埃洗尽，玉管濡冰雪。",
            "兴来吟咏，灵均谁谓今绝。",
            "闻道潇洒王孙，对黄花清赏，喜延佳客。",
            "一坐簪缨谭笑处，全胜东篱山色。",
            "酒兴云浓，诗肠雷隐，饮罢须臾设。",
            "醉归凝伫，此怀还与谁说。"
        ],
        "notes": "",
        "id": "876ac53129ac677a9c1d9cbe52bba9ab"
    },
    {
        "author": "姚述尧",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "满城风雨近重阳。",
            "小院更凄凉。",
            "遥想东篱山色，今年花为谁黄。",
            "何妨载酒，登高落帽，物外徜徉。",
            "都把渊明诗思，消磨□□□□。"
        ],
        "notes": "",
        "id": "ff93fd41af39c84d3e6aeaf5ac57c01e"
    },
    {
        "author": "姚述尧",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "泽国正秋杪，微雨洒江滨。",
            "凭高一望，万里多稼总如云。",
            "芳野壤歌鼎沸，古市欢声辐凑，尽是泰平人。",
            "铃阁尽无事，桃李满公门。",
            "恨瓜戍，趣征驭，惜芳辰。",
            "高情耿耿，重别中夜沃清尊。",
            "不为阑亭感慨，莫作楚狂醉倒，谭笑自生春。",
            "明日送行处，忍顾翠眉颦。"
        ],
        "notes": "",
        "id": "fb56b470203cb7e66d994197ac4b97e1"
    },
    {
        "author": "姚述尧",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "上苑暮春好，烟雨正溟濛。",
            "桃蹊冷落无语，嫩绿翳残红。",
            "好是翠幈乍展，喜见玉英初坼，裁翦费春工。",
            "绰约更娇软，轻扬万条风。",
            "散清馥，翻素艳，照晴空。",
            "佳人羞妒，兢把粉质斗芳容。",
            "无限恼人风味，别有留春情韵，都付酒杯中。",
            "极目凭阑久，月影在墙东。"
        ],
        "notes": "",
        "id": "9889647bb9f7741145d47b2f3e70c043"
    },
    {
        "author": "姚述尧",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "三五半圆夜，二七素秋天。",
            "银河耿耿，中渡绛节会星軿。",
            "宝鹊喜传佳信，丹凤欢迎仙仗，瑞彩映珠躔。",
            "此意天长久，不比在人间。",
            "多情客，捧香饵，洁宾筵。",
            "殷勤拜舞，乞寿乞富乞团圆。",
            "宜与人人愿足，更看家家欢洽，喜气满江山。",
            "今夕莫辞醉，后会是来年。"
        ],
        "notes": "",
        "id": "16e4f1d7f87eb51fef180b87b616b9a9"
    },
    {
        "author": "姚述尧",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "碧落暮云卷，玉宇静无尘。",
            "宝阶露滴仙掌，秋气正平分。",
            "冷浸银河清澈，光射珠躔明灭，素女拥冰轮。",
            "今夕桂华满，疑是别乾坤。",
            "对清影，凌灏气，沃芳尊。",
            "凭高凝望，万里城阙尽铺银。",
            "偏照长门离恨，更揽西园诗思，何处不关情。",
            "此景年年好，莫惜醉归频。"
        ],
        "notes": "",
        "id": "1ab7d24d3c584b26665e2dd902e3493"
    },
    {
        "author": "姚述尧",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "金风玉露，正清秋初霁。",
            "天上星郎夜游戏。",
            "喜鹊儿、向织女报佳期，停机杼，草草便谐欢会。",
            "情深悄无寤，云雨须臾，刚被鸡人早惊起。",
            "念岁岁年年，今夕之前，两下里、千山万水。",
            "到今夕、相逢又葱葱，愿地久天长，永无抛弃。"
        ],
        "notes": "",
        "id": "4151af7f7272ecc4422b6aa4c0529041"
    },
    {
        "author": "姚述尧",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "短棹翩翩绿一莎。",
            "碧潭深处几风波。",
            "晚来风定却高歌。",
            "千尺丝纶随卷放，数声玉笛足清和。",
            "蝇头名利奈伊何。"
        ],
        "notes": "",
        "id": "3b72e1c3cdc76827b81d7e625ba6591f"
    },
    {
        "author": "姚述尧",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "两到蟾宫折桂枝。",
            "经文纬武拟康时。",
            "箫台仙隐漫游嬉。",
            "气宇棱棱吞梦泽，笑谈落落催珠玑。",
            "何妨相对沃金卮。"
        ],
        "notes": "",
        "id": "607602b6411f81dcf46eed8bd594fb6"
    },
    {
        "author": "姚述尧",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "与客相从谒谢公。",
            "芝田绛节拥仙翁。",
            "数枝桃杏斗香红。",
            "醉眼斜拖春水绿，黛眉低拂远山浓。",
            "此情都在酒杯中。"
        ],
        "notes": "",
        "id": "c45cc17156df5420f2182503f3d1206f"
    },
    {
        "author": "姚述尧",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "乳酒初颁菊正黄。",
            "去年高宴近清光。",
            "朝回犹带御炉香。",
            "暂向花封陪客醉，已闻芝检促归装。",
            "昌黎宁许到潮阳。"
        ],
        "notes": "",
        "id": "8627c86ac7b99b37e29cf3279e666571"
    },
    {
        "author": "姚述尧",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "酒泛恩波，香凝瑞彩，笙歌鼎沸华堂。",
            "簪缨济济，拜手祝君王。",
            "好是重华盛世，康衢里、争颂陶唐。",
            "古今少，圣明相继，交劝万年觞。",
            "升平，无外事，穷天极地，俱沐恩光。",
            "更宫花齐戴，锦绣成行。",
            "愿捧蟠桃为寿，对瑶宴、一曲山香。",
            "尧天近，葵倾心切，相约共梯航。"
        ],
        "notes": "",
        "id": "9af9bab6150b4b29fb5002875fd8acfa"
    },
    {
        "author": "姚述尧",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "玉叶金英，倩谁移下蟾宫树。",
            "香风飘度。",
            "满院飞黄雨。",
            "独倚寒林，搜尽高人句。",
            "关情处。",
            "素娥无语。",
            "的皪枝头露。"
        ],
        "notes": "",
        "id": "f6a18f37f07fd157e793908099eda687"
    },
    {
        "author": "姚述尧",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "夜桂飘香，西风淅淅寒窗悄。",
            "素娥相照。",
            "倍觉秋光好。",
            "花本无情，刚被诗情恼。",
            "知音少。",
            "为花歌笑。",
            "醉向花前倒。"
        ],
        "notes": "",
        "id": "0a58ab62c6024ad4f6a2067a675fb6ce"
    },
    {
        "author": "姚述尧",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "金碧交辉，江陵千树天然富。",
            "寒林争秀。",
            "独向霜风后。",
            "写入冰纨，两两情何厚。",
            "同携久。",
            "凉生清画。",
            "香满佳人手。"
        ],
        "notes": "",
        "id": "5adb9794b8dcc99ca99526a612145ad5"
    },
    {
        "author": "姚述尧",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "潇洒寒林，玉丛遥映松篁底。",
            "凤簪斜倚。",
            "笑傲东风里。",
            "一种幽芳，自有先春意。",
            "香风细。",
            "国人争媚。",
            "不数桃和李。"
        ],
        "notes": "",
        "id": "ae44bf941b3bcff0355849673172338d"
    },
    {
        "author": "姚述尧",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "司花著意惜春光。",
            "桃杏飘零此独芳。",
            "一抹霞红匀醉脸，恼人情处不须香。",
            "王孙好客成巢饮，故翦繁枝簇画堂。",
            "后夜更将银烛照，美人敛衽怯残妆。"
        ],
        "notes": "",
        "id": "230bc4c11a9b004868587856b90dce94"
    },
    {
        "author": "姚述尧",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "天赋仙姿。",
            "玉骨冰肌。",
            "向炎威、独逞芳菲。",
            "轻盈雅淡，初出香闺。",
            "是水宫仙，月宫子，汉宫妃。",
            "清夸檐卜，韵胜酴醿。",
            "笑江梅、雪里开迟。",
            "香风轻度，翠叶柔枝。",
            "与玉郎摘，美人戴，总相宜。"
        ],
        "notes": "",
        "id": "c9744deb27f41a6e96b4494a57f08345"
    },
    {
        "author": "姚述尧",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "嫩绿烟笼碎玉，繁红日护香绡。",
            "故人去后恨迢迢。",
            "独倚危楼情悄。",
            "脉脉望穷云杪，看看月上花梢。",
            "嫩添金鸭任烟消。",
            "杜宇一声春晓。"
        ],
        "notes": "",
        "id": "913f30bcbf677430ae461993b179ffa6"
    },
    {
        "author": "姚述尧",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "红叶漫随风舞，黄花不畏霜凋。",
            "诗人把酒竞招招。",
            "更欲移尊籍草。",
            "醉里谪仙兴逸，夜深归骑声呶。",
            "孟公投辖未相饶。",
            "不放秋光便老。"
        ],
        "notes": "",
        "id": "58258104f7e636ade4994c7cce8f3ebc"
    },
    {
        "author": "姚述尧",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "春回海角。",
            "望中佳气连云幕。",
            "晓来隐隐闻天乐。",
            "玉女金童，来奉瑶池约。",
            "东风已破蟠桃萼。",
            "霞觞荐寿更酬酢。",
            "香山舞罢宫花落。",
            "步辇安舆，岁岁同行乐。"
        ],
        "notes": "",
        "id": "3820dd3acb12ae53bd26991c55a2a71c"
    },
    {
        "author": "姚述尧",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "江村昨夜一枝梅。",
            "先传春信回。",
            "非烟非雾下瑶台。",
            "香风拂面来。",
            "云幕卷，日华开。",
            "祥光映上台。",
            "安舆从此步天街。",
            "君王赐寿杯。"
        ],
        "notes": "",
        "id": "36c2a5930f83268c22426c68936bf9dd"
    },
    {
        "author": "姚述尧",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "凤阙朝回晓色分。",
            "彩霞轻拂绛衣新。",
            "炎乌影里年年好，碧玉枝头日日春。",
            "携翠斝，对芳尊。",
            "东君著意属诗人。",
            "夜深莫放西风入，频遣司花护锦裀。"
        ],
        "notes": "",
        "id": "087da53f0ab959954422c5b0cea8f419"
    },
    {
        "author": "姚述尧",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "几阵萧萧弄雨风。",
            "片云微破月朦胧。",
            "田家侧耳听鸣鹳，寰海倾心想卧龙。",
            "尧日近，舜云浓。",
            "圣仁天覆忍民穷。",
            "会看膏泽随车下，祗恐诗人句未工。"
        ],
        "notes": "",
        "id": "2f80557b08ca462852ce4bc22c7fa1f9"
    },
    {
        "author": "姚述尧",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "昨夜东风到海涯。",
            "繁红簇簇吐胭脂。",
            "恍疑仙子朝天罢，醉面匀霞韵更宜。",
            "欢未足，困相依。",
            "羞将兰麝污天姿。",
            "少陵可是风情薄，却为无香不作诗。"
        ],
        "notes": "",
        "id": "8adb194c6797200cb6e41a4acba6f49c"
    },
    {
        "author": "姚述尧",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "玉宇无尘露气清。",
            "凭高极目万山横。",
            "霜前白雁初传信，篱下黄花独有情。",
            "乌帽侧，紫萸馨。",
            "尊前醉舞拥飞琼。",
            "明年此会知何处，不是鄱江是帝城。"
        ],
        "notes": "",
        "id": "6053a2425ddf99cbc1944be01116bd41"
    }
]