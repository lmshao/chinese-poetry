[
    {
        "author": "云台峰五女仙",
        "dynasty": "唐",
        "type": "诗",
        "rhythmic": "",
        "title": "会真诗 一",
        "preface": "",
        "paragraphs": [
            "人世徒纷扰，其生似梦华。",
            "谁言今昔里，俯首视云霞。"
        ],
        "notes": "",
        "id": "d8a7f0fa0bd681645cc0f2171cb1021f"
    },
    {
        "author": "云台峰五女仙",
        "dynasty": "唐",
        "type": "诗",
        "rhythmic": "",
        "title": "会真诗 二",
        "preface": "",
        "paragraphs": [
            "几劫澄烦思，今身仅小成。",
            "誓将云外隐，不向世间存。"
        ],
        "notes": "",
        "id": "c0cddd35052a0040a041acf113e4ae8e"
    },
    {
        "author": "云台峰五女仙",
        "dynasty": "唐",
        "type": "诗",
        "rhythmic": "",
        "title": "会真诗 三",
        "preface": "",
        "paragraphs": [
            "绰约离尘世，从容上太清。",
            "云衣无绽日，鹤驾没遥程。"
        ],
        "notes": "",
        "id": "eca29b179df68de925037c31d974b779"
    },
    {
        "author": "云台峰五女仙",
        "dynasty": "唐",
        "type": "诗",
        "rhythmic": "",
        "title": "会真诗 四",
        "preface": "",
        "paragraphs": [
            "华岳无三尺，东瀛仅一杯。",
            "入云骑彩凤，歌舞上蓬莱。"
        ],
        "notes": "",
        "id": "1d6ee803b1859e5823003a9fa339e586"
    },
    {
        "author": "云台峰五女仙",
        "dynasty": "唐",
        "type": "诗",
        "rhythmic": "",
        "title": "会真诗 五",
        "preface": "",
        "paragraphs": [
            "共作云山侣，俱辞世界尘。",
            "静思前日事，抛却几年身。"
        ],
        "notes": "",
        "id": "dcc2254f2826b24e6312097a0003ccf7"
    }
]