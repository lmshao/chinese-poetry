[
    {
        "author": "虞刚简",
        "dynasty": "宋",
        "type": "诗",
        "rhythmic": "",
        "title": "三池丁祭宿斋所赋",
        "preface": "",
        "paragraphs": [
            "洙泗微言日夜行，天高地下昨犹今。",
            "□□□□六经意，识得皇皇万古心。",
            "宗庙百官谁不见，朱弦疏越有知音。",
            "同人得似三池盛，属目冠裳俨若林。"
        ],
        "notes": "",
        "id": "cd583e32bdc9a98fbe48bc6c922c550a"
    },
    {
        "author": "虞刚简",
        "dynasty": "宋",
        "type": "诗",
        "rhythmic": "",
        "title": "游灵岩寺  其一",
        "preface": "",
        "paragraphs": [
            "八年前识兹山面，今日幽盟许重寻。",
            "乱石悬崖僧易少，疎林浅薄寺难深。",
            "流泉药得何人病，绝壁灵通古佛心。",
            "老我泊然元会得，俯空一笑晚风临。"
        ],
        "notes": "",
        "id": "2a3515118784040dab972008f8274038"
    },
    {
        "author": "虞刚简",
        "dynasty": "宋",
        "type": "诗",
        "rhythmic": "",
        "title": "游灵岩寺  其二",
        "preface": "",
        "paragraphs": [
            "摩挲石刻拜方兴，误国从初恨老秦。",
            "十六州归仍遗虏，百余年事语谁人。",
            "出师表在今如昔，坠泪碑存旧似新。",
            "江水江花岂终极，风光一任转青春。"
        ],
        "notes": "",
        "id": "71018d91b7a845072579e6ae62ba1e24"
    },
    {
        "author": "虞刚简",
        "dynasty": "宋",
        "type": "诗",
        "rhythmic": "",
        "title": "送子就试帖",
        "preface": "",
        "paragraphs": [
            "儿有掌中杯但把，归期苦苦催奕世。",
            "衣冠仍上第公台，元自诗书里面来。",
            "秋色为渠开先我，梁山马首回猿鹤。",
            "莫轻窥蕙帐惊猜，苔步归休亦乐哉。"
        ],
        "notes": "",
        "id": "d445cc5662a74a2934473183cf6ef0a9"
    },
    {
        "author": "虞刚简",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "天上人间元一气，如何顷刻烂樵柯。"
        ],
        "notes": "",
        "id": "d823fcf07fafea21641e595380f0308d"
    }
]