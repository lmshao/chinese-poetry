[
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "陇头秋月明，陇水带关城。",
            "笳添离别曲，风送断肠声。",
            "映雪峰犹暗，乘冰马屡惊。",
            "雾中寒雁至，沙上转蓬轻。",
            "天山传羽檄，汉地急征兵。",
            "阵开都护道，劒聚伏波营。",
            "于兹觉无渡，方共濯胡缨。"
        ],
        "notes": "",
        "id": "ab920ac95f8d8321135f2128f97f7db8"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "中书寓直咏雨简褚起居上官学士",
        "preface": "",
        "paragraphs": [
            "云暗苍龙阙，沈沈殊未开。",
            "窗临凤凰沼，飒飒雨声来。",
            "电影入飞阁，风威凌吹台。",
            "长簷响奔溜，清簟肃浮埃。",
            "早荷叶稍没，新篁枝半摧。",
            "兹晨怅多绪，怀友自难裁。",
            "况复重城内，日暮独裴回。",
            "玉阶良史笔，金马掞天才。",
            "高甍通散骑，复道驾蓬莱。",
            "思君赠桃李，于此冀琼瓌。"
        ],
        "notes": "",
        "id": "9e0ac99d90404d23d83192e18aa5c7eb"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "阙题",
        "preface": "",
        "paragraphs": [
            "汉家伊洛九重城，御路浮桥万里平。",
            "桂户雕梁连绮翼，虹梁绣柱映丹楹。",
            "朝光欲动千门曙，丽日初照百花明。",
            "燕赵蛾眉旧倾国，楚宫腰细本传名。",
            "二月桑津期结伴，三春淇水逐关情。",
            "兰丛有意飞双蝶，柳叶无趣隐啼莺。",
            "扇里细妆将夜并，风前独舞共花荣。",
            "两鬟百万谁论价，一笑千金判是轻。",
            "不为披图来侍寝，非因主第奉身迎。",
            "羊车讵畏青门闭，兔月今宵照后庭。"
        ],
        "notes": "",
        "id": "e4deb6419a38dcecffa74f86ef2945be"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "初秋夜坐应诏",
        "preface": "",
        "paragraphs": [
            "玉琯凉初应，金壶夜渐阑。",
            "沧池流稍洁，仙掌露方漙。",
            "雁声风处断，树影月中寒。",
            "爽气长空净，高吟觉思宽。"
        ],
        "notes": "",
        "id": "df8cf1ff86079e642b286b787d3d2987"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "赋终南山用风字韵应诏",
        "preface": "",
        "paragraphs": [
            "眷言怀隐逸，辍驾践幽丛。",
            "白云飞夏雨，碧岭横春虹。",
            "草绿长杨路，花疎五柞宫。",
            "登临日将晚，兰桂起香风。"
        ],
        "notes": "",
        "id": "ed06971d0be792e5b1e7771e4df528bf"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏饮马应诏",
        "preface": "",
        "paragraphs": [
            "清晨控龙马，弄影出花林。",
            "躞蹀依春涧，联翩度碧浔。",
            "苔流染丝络，水洁写雕簪。",
            "一御瑶池驾，讵忆长城阴。"
        ],
        "notes": "",
        "id": "264b0dedcfeb63f388799ec3ed43af24"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "初宵看婚",
        "preface": "",
        "paragraphs": [
            "洛城花烛动，戚里画新蛾。",
            "隐扇羞应惯，含情愁已多。",
            "轻啼湿红粉，微睇转横波。",
            "更笑巫山曲，空传暮雨过。"
        ],
        "notes": "",
        "id": "a20eaaaad39e18ecd82ceebe8d99d630"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 一",
        "preface": "",
        "paragraphs": [
            "北林鹊夜飞，南轩月初进。",
            "调弦发清征，荡心祛褊吝。",
            "变作离鸿声，还入思归引。",
            "长叹未终极，秋风飘素鬓。"
        ],
        "notes": "",
        "id": "7b82203e8a40b4503bc1f81884f65b8b"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "侍宴赋得起坐弹鸣琴二首 二",
        "preface": "",
        "paragraphs": [
            "丝传园客意，曲奏楚妃情。",
            "罕有知音者，空劳流水声。"
        ],
        "notes": "",
        "id": "62afb60d17778cdff3bc694586e5e697"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏琴",
        "preface": "",
        "paragraphs": [
            "久擅龙门质，孤竦峄阳名。",
            "齐娥初发弄，赵女正调声。",
            "嘉客勿遽反，繁弦曲未成。"
        ],
        "notes": "",
        "id": "5222fd27d05d07c21a7b623a3c12f3e3"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏笙",
        "preface": "",
        "paragraphs": [
            "短长插凤翼，洪细摹鸾音。",
            "能令楚妃叹，复使荆王吟。",
            "切切孤竹管，来应云和琴。"
        ],
        "notes": "",
        "id": "299526dc6076496ec7b08f46ce632119"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "应诏咏巢乌",
        "preface": "",
        "paragraphs": [
            "桂树春晖满，巢乌刷羽仪。",
            "朝飞丽城上，夜宿碧林陲。",
            "背风藏密叶，向日逐疎枝。",
            "仰德还能哺，依仁遂可窥。",
            "惊鸣雕辇侧，王吉自相知。"
        ],
        "notes": "",
        "id": "4520dc6b4c15db62dac0100717bb8f1e"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和夏日晚景应诏",
        "preface": "",
        "paragraphs": [
            "辇路夹垂杨，离宫通建章。",
            "日落横峰影，云归起夕凉。",
            "雕轩动流吹，羽盖息回塘。",
            "薙草生还绿，残花落尚香。",
            "青岩类姑射，碧涧似汾阳。",
            "幸属无为日，欢娱尚未央。"
        ],
        "notes": "",
        "id": "8c520619d0c4cded1998ed52e0998079"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和圣制春日望海",
        "preface": "",
        "paragraphs": [
            "春山临渤海，征旅辍晨装。",
            "回瞰卢龙塞，斜瞻肃慎乡。",
            "洪波回地轴，孤屿映云光。",
            "落日惊涛上，浮天骇浪长。",
            "仙台隐螭驾，水府泛鼋梁。",
            "碣石朝烟灭，之罘归雁翔。",
            "北巡非汉后，东幸异秦皇。",
            "搴旗羽林客，跋距少年场。",
            "龙击驱辽水，鹏飞出带方。",
            "将举青丘缴，安访白霓裳。"
        ],
        "notes": "",
        "id": "b87afd1b8436f93db594feb033e1bbec"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "春朝闲步",
        "preface": "",
        "paragraphs": [
            "休沐乘闲豫，清晨步北林。",
            "池塘藉芳草，兰芷袭幽衿。",
            "雾中分晓日，花里弄春禽。",
            "野迳香恒满，山阶笋屡侵。",
            "何须命轻盖，桃李自成阴。"
        ],
        "notes": "",
        "id": "ded3663e6869fa63a1f03a603faf187e"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "还山宅",
        "preface": "",
        "paragraphs": [
            "暮春还旧岭，徙倚玩年华。",
            "芳草无行迳，空山正落花。",
            "垂藤扫幽石，卧柳碍浮槎。",
            "鸟散茅簷静，云披涧户斜。",
            "依然此泉路，犹是昔烟霞。"
        ],
        "notes": "",
        "id": "c15bd15c5334c5b94f092599f5673745"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏马",
        "preface": "",
        "paragraphs": [
            "宝马权奇出未央，雕鞍照曜紫金装。",
            "春草初生驰上苑，秋风欲动戏长杨。",
            "鸣珂屡度章台侧，细蹀经向濯龙傍。",
            "徒令汉将连年去，宛城今已献名王。"
        ],
        "notes": "",
        "id": "c23a590e3870370414614ae04fd271c3"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和咏弓",
        "preface": "",
        "paragraphs": [
            "霜重麟胶劲，风高月影圆。",
            "乌飞随帝辇，雁落逐鸣弦。"
        ],
        "notes": "",
        "id": "1b3428c431fc7fd41120ecb94189ca2d"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏砚",
        "preface": "",
        "paragraphs": [
            "圆池类璧水，轻翰染烟华。",
            "将军欲定远，见弃不应赊。"
        ],
        "notes": "",
        "id": "55320647b866fc12f1158db5e9889f33"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "奉和正日临朝应诏",
        "preface": "",
        "paragraphs": [
            "皇猷被寰宇，端扆属元辰。",
            "九重丽天邑，千门临上春。"
        ],
        "notes": "",
        "id": "3a41ba8ba3624def96c116493e30e515"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "咏舞",
        "preface": "",
        "paragraphs": [
            "二八如回雪，三春类早花。",
            "分行向烛转，一种逐风斜。"
        ],
        "notes": "",
        "id": "b835b765ca881dcfecf396897ea2424a"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "采莲",
        "preface": "",
        "paragraphs": [
            "采莲江浦觅同心，日暮风生江水深。",
            "莫言花重船应没，自解凌波不畏沈。"
        ],
        "notes": "",
        "id": "8c8a1fff0478adea2dd4f51b2c7e3e5b"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "五言早秋[仪鸾殿]侍宴应诏",
        "preface": "",
        "paragraphs": [
            "秋气洒云景，高弦韵早风。",
            "雕梁尚飞鷰，洛浦未惊鸿。",
            "水泛芙蕖影，桥临芳桂丛。",
            "称觞奉高兴，长愿比华嵩。",
            "（见清末贵阳陈田影刊日本尾张国真福寺藏唐卷子本《翰林学士集》）（按：此诗原署：「中书令驸马都尉安德郡开国公臣杨师道上」。",
            "）。"
        ],
        "notes": "",
        "id": "8eeb39555e2f1baedfc6ef5f137aace0"
    },
    {
        "author": "杨师道",
        "dynasty": "唐",
        "type": "诗",
        "rhythmic": "",
        "title": "五言奉和行经破薛举战地应诏",
        "preface": "",
        "paragraphs": [
            "凤纪初膺箓，龙颜昔在田。",
            "鸣祠凭陇嶂，召雨窃泾川。",
            "受律威丹浦，扬兵震阪泉。",
            "止戈基此地，握契硉斯年。",
            "六辔乘秋景，三驱被广壥。",
            "凝笳入晓啭，析羽杂风悬。",
            "塞云衔落日，关城带断烟。",
            "回舆登故垒，驻跸想荒阡。",
            "岁月方悠敻，神功逾赫然。",
            "微臣愿奉职，导礼翠华前。",
            "（同前）（按：此诗原署「太常卿驸马都尉安德郡开国公臣杨师道上」。",
            "张步云《唐代逸诗辑存》收录本诗。",
            "）。"
        ],
        "notes": "",
        "id": "5bbf8c36108ef61cf4667b508f40a3fd"
    }
]