[
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思诗呈同院诸公三首  其一",
        "preface": "",
        "paragraphs": [
            "秋日同文馆，官寮许暂依。",
            "卫轩留鹤住，楚泽滞鸿归。",
            "木选山中胜，珍求世上稀。",
            "清时方物贡，宁在箧中玑。"
        ],
        "notes": "",
        "id": "3ef2eb013c2b9c4564ee10b8d71b2052"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思诗呈同院诸公三首  其二",
        "preface": "",
        "paragraphs": [
            "秋日同文馆，兴贤道与光。",
            "雄奇思汝颍，浮巧笑齐梁。",
            "绿醑倾蛆瓮，青灯拆米囊。",
            "雅谈挥玉麈，未厌漏声长。"
        ],
        "notes": "",
        "id": "0bbb935e589ed299126d7ca305170c7d"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思诗呈同院诸公三首  其三",
        "preface": "",
        "paragraphs": [
            "秋日同文馆，抡才又一回。",
            "楩柟输海徼，金玉振岩隈。",
            "富赡看先达，清新畏后来。",
            "百朋行可锡，所乐在多才。"
        ],
        "notes": "",
        "id": "b31d5a543d1619e425040d7f8b212370"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思未试即事杂书率用秋日同文馆为首句三首  其一",
        "preface": "",
        "paragraphs": [
            "零露沾明砌，凄风入邃闱。",
            "添愁虫劝织，惊梦鸟催归。",
            "哀调孤吹笛，寒声远捣衣。",
            "飘蓬虽已久，今夜觉分违。"
        ],
        "notes": "",
        "id": "ae3f5ae99b3fce34e12872da50ebfe91"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思未试即事杂书率用秋日同文馆为首句三首  其二",
        "preface": "",
        "paragraphs": [
            "引类凭先进，搜材及寸长。",
            "隔帘愁昼暝，隠几怯秋凉。",
            "化力人难测，机心我已忘。",
            "封侯良可待，谁有不龟方。"
        ],
        "notes": "",
        "id": "172f5aed86c4f96d52703851d2d178ac"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思未试即事杂书率用秋日同文馆为首句三首  其三",
        "preface": "",
        "paragraphs": [
            "帘幕深常闭，门庭閴未开。",
            "愁将河女隔，喜见月娥来。",
            "骚客吟冰柱，仙官醉玉杯。",
            "蹇修那可得，笑齿竟谁媒。"
        ],
        "notes": "",
        "id": "28d66ffc063208875b106adda5f5dd7d"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思初入试院",
        "preface": "",
        "paragraphs": [
            "江南尝应檄书行，多向西风拂露英。",
            "薄暮解装融祖寺，侵晨挥策楚王城。",
            "明蟾又见中秋色，哀雁仍闻半夜声。",
            "怀旧感新搔短发，归时应有二毛生。"
        ],
        "notes": "",
        "id": "37060003c7147e2f21fb8281d467a4d3"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "试院即事呈诸公",
        "preface": "",
        "paragraphs": [
            "去家策马上长河，逆旅光阴忽忽过。",
            "陈迹不堪追放浪，新才仍复委搜罗。",
            "雅谈幸有青云士，佳句宁无白雪歌。",
            "此兴非凭吟笑遣，未应能奈客愁何。"
        ],
        "notes": "",
        "id": "81e1079a973250fd7799a2739d4939f2"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思重九考罢试卷书呈同院诸公",
        "preface": "",
        "paragraphs": [
            "庭实方期国士充，知音须办铎符钟。",
            "孔融爱客樽常满，摩诘思亲节又逢。",
            "鸟养任真终自适，彘谋伤性竟谁从。",
            "开门预计无多日，犹起清愁暮霭浓。"
        ],
        "notes": "",
        "id": "9e4f7daadbeca82a8e0480b5ef546fe4"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和邓慎思同舍问及故山景物用钟字韵诗以答",
        "preface": "",
        "paragraphs": [
            "烟霞曾是踏诸峰，翻作清歌笑玉钟。",
            "几代孙经桃坞隔，千年坛忆华山逢。",
            "美才方赴鸣驺召，逸兴何由税驾从。",
            "我亦江乡成阻阔，西风归意浩然浓。"
        ],
        "notes": "",
        "id": "2d1c202c5d47f2b9f35acd0e32693d3a"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "和曹子方呈邓张晁蔡",
        "preface": "",
        "paragraphs": [
            "可畏日轮如赤釜，頼有群仙司下土。",
            "稍从寥廓涌浓云，旋向尘埃洒甘雨。",
            "松萝既女更施泽，山木欲童俄得乳。",
            "马牛暂息要途劳，鱼鼈顿舒炎海苦。",
            "野鹳那虚屋上鸣，穴狸不缪山中语。",
            "清风岂假白羽摇，轻汗宁沾翠绡舞。",
            "已怜爽气满襟袖，更喜余霞照庭户。",
            "后朝便足阅英才，为指帡幪设千俎。"
        ],
        "notes": "",
        "id": "c41a94d557be4414f693da025fc04c47"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "次韵天启戏为禅句之作",
        "preface": "",
        "paragraphs": [
            "一片木柴投向釜，不是知音色如土。",
            "道途谩用运三车，根性终然资一雨。",
            "相逢倘获个中人，涓滴何辞北馿乳。",
            "善才童子天质奇，抛官远遁修行苦。",
            "果向北山曾遇人，便解捐书寻一语。",
            "而今脱却七斤衫，相见山山惟作舞。",
            "秋闱何幸相握手，未厌夜深来叩户。",
            "莫愁客至将何待，困有眠床饥有俎。"
        ],
        "notes": "",
        "id": "187032cfe682e7dbe917fd0685aa5739"
    },
    {
        "author": "余干",
        "dynasty": "宋",
        "type": "诗",
        "rhythmic": "",
        "title": "次韵赠无咎学士",
        "preface": "",
        "paragraphs": [
            "毗陵城如金斗方，往事历历那能忘。",
            "相逢童子佩兰芳，秀发人指谁家郎。",
            "未几重见突而长，即今不觉秋蓬苍。",
            "戏笑岂复为儿狂，追昔宓子初登堂。",
            "辞锋峭拔森刀枪，器识沉远包氐羌。",
            "阳秋宁肯露否臧，有子游学先聚粮。",
            "相将百里陟岵冈，邂逅一挹坐僧床。",
            "大辩倾注如无旁，天马方谓先骞骧。",
            "观鱼谁复驻濠隍，瓜期受代垂趋装。",
            "当路奏牍交称扬，行将超擢奄云亡。",
            "坐令志气不得偿，传家岂诧钱一囊。",
            "诸儿经行名州乡，挟书继踵诸父行。",
            "旋见天衢飞骕骦，论治直要超周商。",
            "术卑效浅笑杜房，况是亨运遭兴王。",
            "致君绍祖邦家光，何止追考归焚黄。",
            "邃庭朝露明芸香，异书满阁秋气凉。",
            "咏歌间成随豆觞，读之如欲凌云翔。",
            "暂近大手离未央，□□□□□□望。",
            "挈箧来寄深闺霜，宾兴贤能视文章。",
            "尊尚周孔麾韩庄，搜奇殆有通夕忙。",
            "英游疑动聚星祥，我归复翳环堵墙。",
            "世味已能如饮浆，羲皇上人琴一张。"
        ],
        "notes": "",
        "id": "aea1567f45569c00f766113a4e83ead1"
    }
]