[
    {
        "author": "姚孳",
        "dynasty": "宋",
        "type": "诗",
        "rhythmic": "",
        "title": "咏东溪碧波亭",
        "preface": "",
        "paragraphs": [
            "頼简池台两蜀夸，东溪别是一仙家。",
            "令人却忆康王谷，坐看珠帘溅雨花。"
        ],
        "notes": "",
        "id": "892a70b99c389fb964ba6255ca3b040b"
    },
    {
        "author": "姚孳",
        "dynasty": "宋",
        "type": "诗",
        "rhythmic": "",
        "title": "金鸡关",
        "preface": "",
        "paragraphs": [
            "甘露灵根不老，尔朱丹灶空存。",
            "三十六蒙好处，倚栏役破诗魂。"
        ],
        "notes": "",
        "id": "e1d89fd9087e5d45d1fa0463e81dfe79"
    },
    {
        "author": "姚孳",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "万派铿鞫走电车，跨岩蚴蟉玉虹斜。",
            "灵禽飞下传消息，五百瓯心结茗花。"
        ],
        "notes": "",
        "id": "43e0c1f7fd68d98e83a836a577ec5b36"
    },
    {
        "author": "姚孳",
        "dynasty": "宋",
        "type": "诗",
        "rhythmic": "",
        "title": "国清寺",
        "preface": "",
        "paragraphs": [
            "梵宫四面五峰巑，兜率台高倚翠峦。",
            "会有寒山重到此，倩谁试与问丰干。"
        ],
        "notes": "",
        "id": "6415776f11476e15abdecb4ad3d6584c"
    }
]