[
    {
        "author": "俞希孟",
        "dynasty": "宋",
        "type": "诗",
        "rhythmic": "",
        "title": "范阳同年示及零陵三题率然为答甚愧妍唱 火星岩",
        "preface": "",
        "paragraphs": [
            "信美真灵宅，呀然洞府通。",
            "皇家尊盛德，南夏享阴功。",
            "庙貌邻炎帝，峰名比祝融。",
            "游人思所谓，无独爱嵌空。"
        ],
        "notes": "",
        "id": "97ca6848ccf1ed13dd6c1e393a219522"
    },
    {
        "author": "俞希孟",
        "dynasty": "宋",
        "type": "诗",
        "rhythmic": "",
        "title": "范阳同年示及零陵三题率然为答甚愧妍唱 朝阳岩",
        "preface": "",
        "paragraphs": [
            "旭日多横照，幽岩得粹华。",
            "次山名此地，潇水汇其涯。",
            "峭壁生云叶，危根溅浪花。",
            "终携羡门侣，晨坐咽东霞。"
        ],
        "notes": "",
        "id": "cf209a4a51dc42b4b68cefe8d0d6a0f6"
    },
    {
        "author": "俞希孟",
        "dynasty": "宋",
        "type": "诗",
        "rhythmic": "",
        "title": "范阳同年示及零陵三题率然为答甚愧妍唱 澹山岩",
        "preface": "",
        "paragraphs": [
            "岩腹潜云构，清凉十亩间。",
            "天留盘古穴，人识宝陁山。",
            "坏像烟岚湿，高僧岁月闲。",
            "圣时无遁客，佳境付禅关。"
        ],
        "notes": "",
        "id": "5d381d85637f75ba2c497aefda3dd93b"
    },
    {
        "author": "俞希孟",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "若把东闽比西洛，可将陈紫敌姚黄。"
        ],
        "notes": "",
        "id": "5808084f2941d0b5e1d645e18f9ba7e4"
    }
]