[
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意五首  其一",
        "preface": "",
        "paragraphs": [
            "迢迢长安道，古堠双复只。",
            "游子辞家去，去去何所适。",
            "素商昔转玄，朱羲今由白。",
            "悠悠世路艰，江湖虎豹宅。",
            "杨朱泣途穷，鲁叟悲麟获。",
            "愿言弛负担，归与慰岑寂。"
        ],
        "notes": "",
        "id": "928d0c957686ad22eb6aab88a84f079f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意五首  其二",
        "preface": "",
        "paragraphs": [
            "亹亹天上云，滔滔海中波。",
            "时哉不我与，况复未息戈。",
            "浮氛冒曾岭，君去将如何。",
            "君吟行路难，妾思扊扅歌。",
            "积忧傥心痗，采蕨南山阿。"
        ],
        "notes": "",
        "id": "59af2068d3194d39b89a7ad3ca2ecc3e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意五首  其三",
        "preface": "",
        "paragraphs": [
            "悠悠君何之，茕茕妾影只。",
            "萧萧两鬓丝，寒衣不堪织。",
            "纵使堪织衣，练能成几尺。",
            "西窗暗雨鸣，孤灯耿复灭。",
            "君心如妾心，妾心匪木石。"
        ],
        "notes": "",
        "id": "15ed4ee654fb124e0105fa3ccc2f2c2b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意五首  其四",
        "preface": "",
        "paragraphs": [
            "皎皎天上月，辉光烛蓬门。",
            "蓬门亦何有，古镜堂上悬。",
            "妾心如古镜，磨尽明不昏。",
            "君心镜上尘，磨去不复存。",
            "猗嗟贱妾心，与君难具论。"
        ],
        "notes": "",
        "id": "607146028a930d0b7a3a38c2e4a910b9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意五首  其五",
        "preface": "",
        "paragraphs": [
            "忆妾初嫁时，感君涂蔇茨。",
            "嫁君未三载，君行河北陲。",
            "长庚耿天际，饭粟羹伏雌。",
            "君云去不远，五月当来归。",
            "闻君往从军，裘马事轻肥。",
            "蓬蒿没深巷，风露凄妾衣。",
            "夫君岂不念，将由道路逶。",
            "道路或孔迩，妾忧宁不知。"
        ],
        "notes": "",
        "id": "34c71f0ca823dfa633672de7cda74861"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "吴郡斋遣怀",
        "preface": "",
        "paragraphs": [
            "斋居苦无悰，散屧步芳圃。",
            "花柳度暖风，莓苔滋宿雨。",
            "叠嶂隠簷牙，幽禽哢林莽。",
            "池光瓦蔽亏，日气石吞吐。",
            "迥眺觌层城，狂歌隘天宇。",
            "倏欢景已流，俄思愁复聚。",
            "楚奏钟仪悲，越吟庄舄苦。",
            "人情异穷达，土思渺今古。",
            "信美非吾乡，归心属兰杜。"
        ],
        "notes": "",
        "id": "291fcb8b4c9b7134e36f1b6e6dd9f1b2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "龚圣予号翠岩晚岁更号岩翁为赋",
        "preface": "",
        "paragraphs": [
            "春风桃李颜，岁寒松柏心。",
            "达人步大方，静爱无弦琴。",
            "无弦岂堪听，弦外多遗音。",
            "世涂甚风水，对面商与参。",
            "孤芳忌群处，散材辞众侵。",
            "霜降水归源，日旭星就阴。",
            "浮华剥落尽，古道谁复今。",
            "吾家鴈山下，翠𪩘高千岑。",
            "清秋灏气塞，万里纤埃沈。",
            "安得与君去，结架聆清吟。"
        ],
        "notes": "",
        "id": "898aa4040f447862f9e67ea27078e25b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀三首  其一",
        "preface": "",
        "paragraphs": [
            "莓墙荫薜萝，中有一亩宅。",
            "花竹分四时，野鸟鸣格磔。",
            "浩歌引清觞，微风岸低帻。",
            "百骸任舒伸，一笑天地窄。",
            "剥啄谁叩门，门外有佳客。"
        ],
        "notes": "",
        "id": "014c2d2d25935cf5798edb6b580bcc23"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀三首  其二",
        "preface": "",
        "paragraphs": [
            "坐中有佳客，尊中有美酒。",
            "酒美客更佳，一醉亡何有。",
            "醉余送客去，新月挂疎柳。",
            "明日欲重来，已戒应门走。"
        ],
        "notes": "",
        "id": "9a8bee367b7e7128a209a30b60d5431b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀三首  其三",
        "preface": "",
        "paragraphs": [
            "客至固自佳，客去亦不恶。",
            "起舞弄清影，明月劝孤酌。",
            "一杯复一杯，轻飔动修薄。",
            "扰扰百年间，谁能得此乐。",
            "酒醒日射窗，推窗见梅落。"
        ],
        "notes": "",
        "id": "24bb657d492c5720d98383959634a157"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闻角",
        "preface": "",
        "paragraphs": [
            "角声呜咽梅花老，远客夜长风草草。",
            "起倾冻酒浇愁胸，愁思转多杯恨小。",
            "人生石火斯须期，月转楼西角又吹。",
            "咍台一枕华胥梦，明日看山笏拄颐。"
        ],
        "notes": "",
        "id": "4ea76b47282ab2fb43c0860f28bfab80"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其一",
        "preface": "",
        "paragraphs": [
            "来日悲苦短，颓龄恨将侵。",
            "西山产灵药，暇日聊与寻。",
            "䔿荟蔚𡾰𡶴，兔狐走高岑。",
            "洪厓去不返，羡门杳无音。",
            "𥩟立长太息，谁哉知我心。"
        ],
        "notes": "",
        "id": "441362b69fef841ad16fcf564bd20761"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其二",
        "preface": "",
        "paragraphs": [
            "雉鸣朝求雌，木坏疾无枝。",
            "仁心秉君子，小弁怨何矶。",
            "在昔共世子，待烹慰骊姬。",
            "亦有鲁闵氏，朔风衣单衣。",
            "二贤岂不怨，仁义固良知。",
            "夐夐彼投兔，䔩䔩奔鹿斯。",
            "道死尚或墐，况乃天性为。"
        ],
        "notes": "",
        "id": "54dbf8e520aeacd56d04edfe141c9f09"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其三",
        "preface": "",
        "paragraphs": [
            "豕交食弗爱，兽畜爱弗敬。",
            "烈士死一言，利禄安足竞。",
            "陛戟觐伏波，井蛙败人兴。",
            "不见古公子，亲御侯生乘。"
        ],
        "notes": "",
        "id": "083ec3359af75d1b01a3fef82db8e52c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其四",
        "preface": "",
        "paragraphs": [
            "鸡鸣食孟门，指鹿相秦室。",
            "所以有志士，林樊屏辙迹。",
            "得时贵行道，枉寻岂直尺。",
            "无为赵孟间，笑此陈蔡厄。"
        ],
        "notes": "",
        "id": "1318563d81d2da1e163a226b710e433a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其五",
        "preface": "",
        "paragraphs": [
            "翛翛琼田鹤，高步何颀颀。",
            "霜毛映寒月，丹顶含晴晖。",
            "胡不乘轩车，俛啄前谿为。",
            "谿水清且沦，白石亦粼粼。",
            "虽无鱼虾味，且免鸡鹜嗔。"
        ],
        "notes": "",
        "id": "592b9cdfcf96ec3f109fb47c9ed1af33"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其六",
        "preface": "",
        "paragraphs": [
            "赵子有古心，眂世澹如寄。",
            "青编对朝夕，黄花当姬侍。",
            "海上逐臭人，纷纷笑厓异。",
            "焉知四五间，政在薛公辈。"
        ],
        "notes": "",
        "id": "71bde41b69195b0b36cd9906fe087bdc"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其七",
        "preface": "",
        "paragraphs": [
            "俗子尘满襟，门外纷偪塞。",
            "髯龚诗中英，高卧翠岩侧。",
            "风云入古砚，鸟乌窥冻壁。",
            "似闻中馈虚，桑麻欠机织。",
            "母氏圣且善，门闾望朝夕。",
            "择妇要得人，在德不在色。"
        ],
        "notes": "",
        "id": "8af1dba78df0b2280ee00c5d0f730d71"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其八",
        "preface": "",
        "paragraphs": [
            "卯金我石友，胸次如阮嵇。",
            "灌园西郊外，竹径风烟迷。",
            "我宅今易主，政拟寻幽栖。",
            "卜邻傥有分，当在西枝西。"
        ],
        "notes": "",
        "id": "d9784a353a545a5fd2138c7862a96346"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其九",
        "preface": "",
        "paragraphs": [
            "我昔爱君直，蚤慧机云比。",
            "一别复几时，使我费怀企。",
            "梦中往相寻，宛在水中沚。",
            "水中多凫鹥，水边鸣鸠飞。",
            "天雨逐妇去，天晴呼妇归。",
            "凫鹥政自乐，鸠妇吁可悲。"
        ],
        "notes": "",
        "id": "db8786a74fa971199414787b710b822a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣兴十首呈孟兵部使君  其一○",
        "preface": "",
        "paragraphs": [
            "逄蒙学羿射，杀羿射始神。",
            "羿兮信有罪，蒙哉真忍人。",
            "世涂昏若漆，对面越与秦。",
            "眼中今历历，欲语愁余嗔。"
        ],
        "notes": "",
        "id": "1fb9038c0849abc639d8c338655b7bc1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "石门洞",
        "preface": "",
        "paragraphs": [
            "衙衙双石撑青空，涧鸣瀑吼惊鱼龙。",
            "维舟支筇步山径，山黑鬼啸猿啼风。",
            "云巢雪屋数羽士，玉函宝笈繙晨钟。",
            "天寒木落山露骨，日月隠隠行空蒙。",
            "九衢黄埃没马腹，一家歌笑百家哭。",
            "虽然是山猛虎多，犹胜人间赋蛇毒。"
        ],
        "notes": "",
        "id": "ca7a61d85f6cfedafd5a182a9e0b6df5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "灵乌",
        "preface": "",
        "paragraphs": [
            "灵乌太多知，庭树久栖寄。",
            "主人闵乌灵，遗食寓仁意。",
            "乌亦感主恩，哑哑动鸣喙。",
            "心知主厌闻，冀主早自计。",
            "大忠易为僇，至灵乃凶类。",
            "折翅会有期，卷舌良自愧。",
            "终当为主鸣，谁与喂羹胾。"
        ],
        "notes": "",
        "id": "bb44e4d3e7da33df7f4e3599a0ec17b1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠成雷师",
        "preface": "",
        "paragraphs": [
            "妖氛塞乾坤，乘罅毒黔首。",
            "膏肓不可针，灵文泄枢斗。",
            "雷师烂柯仙，造化默授受。",
            "捕蛟笞鬼神，宛似弥明叟。",
            "雷霆指顾间，云雨翻覆手。",
            "携诗走江湖，万里屈伸肘。",
            "平生刘伯龙，贻笑今已久。",
            "谁能烦律令，三揖费蕉柳。",
            "嗟嗟世涂艰，魑魅白昼吼。",
            "蓝色杂曼肤，睒眒眩妍丑。",
            "我欲扫除之，荒郊乏荆帚。",
            "何当袭师术，轰霆震枯朽。",
            "坐使四海清，物物跻仁寿。"
        ],
        "notes": "",
        "id": "865b5e7c89a58807a8fa9d5e5d165222"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其一",
        "preface": "",
        "paragraphs": [
            "商岩赉良弼，周岳生甫申。",
            "一贤关世运，六合归吾仁。",
            "英英丹霞翁，异代独儗伦。",
            "骑𬴊下帝所，仗钺清塞尘。",
            "塞尘行且清，器农不器兵。",
            "廊庙端绂冕，永永扶休明。"
        ],
        "notes": "",
        "id": "9d6418c850d2c207563649ac8d05c323"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其二",
        "preface": "",
        "paragraphs": [
            "曾城护六朝，长江渺万里。",
            "紫盖照东南，屏蔽独此恃。",
            "连营步骑屯，列遂刍粮峙。",
            "填拊兹匪轻，倚毗良有以。",
            "愿言策殊勋，千岁光竹史。"
        ],
        "notes": "",
        "id": "d99081891b605d8305e139e4e82cb562"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其三",
        "preface": "",
        "paragraphs": [
            "军中用范老，幕下罗欧阳。",
            "玉人不受絷，白驹犹在场。",
            "乃知古君子，致泰由包荒。",
            "山深草木萃，海阔珍怪藏。",
            "周公昔吐哺，鸣凤纷高冈。"
        ],
        "notes": "",
        "id": "b87cfa01c3f9aab8fef2c269129cade3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其四",
        "preface": "",
        "paragraphs": [
            "越流饮醇酎，街亭正军律。",
            "劝惩妙微机，今古轨辙一。",
            "韩昭戒梦言，荀攸贵深密。",
            "此事难语人，端居幸时绎。"
        ],
        "notes": "",
        "id": "0a3b23823d2c112a157710524a5b22d3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其五",
        "preface": "",
        "paragraphs": [
            "父母斯民寄，斯心斯民心。",
            "仁哉彼君子，天地融一襟。",
            "得情贵勿喜，顾畏如弗任。",
            "神明次公政，所至留棠阴。",
            "宁使民觌德，兹言良足钦。"
        ],
        "notes": "",
        "id": "54f0b342ff39a85901659789a2f936d5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其六",
        "preface": "",
        "paragraphs": [
            "五龙阅古今，颜貌俨童孺。",
            "亦有赤松子，驾鸿凌紫雾。",
            "静心遗纷华，定力养冲素。",
            "因知龟鹤年，非以服食护。",
            "公身天地身，出处系王度。",
            "愿言保千龄，持用答三顾。"
        ],
        "notes": "",
        "id": "269f7306c1da927cf52457bcd6e19c08"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寿沿江黄制置七首  其七",
        "preface": "",
        "paragraphs": [
            "走也晚闻道，曳裾登师门。",
            "师门岌数仞，冠珮何訚訚。",
            "拂拭长光贾，吹嘘怜苦辛。",
            "永言一饭报，睠然清渭滨。",
            "燕飞认巢稳，马瘦思草春。",
            "何当入钧播，坱圠知无垠。"
        ],
        "notes": "",
        "id": "61df61c592252bb2c7acfdee3fb6c446"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题刘同知所藏春山访隠图",
        "preface": "",
        "paragraphs": [
            "环洲玲珑径深窈，巉岩翠壁摩苍颢。",
            "幽人结屋倚阴厓，云木烟萝互萦绕。",
            "维舟散屧欲往从，山深树密无行踪。",
            "徘徊谿桥自叹息，安得上下如云龙。",
            "古云大隠隠朝市，市朝亦有居巢子。",
            "胡然见面不见心，咫尺娟娟隔春水。"
        ],
        "notes": "",
        "id": "8ad248c3af200d2d896db979689a80d3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠雷岩赵相士",
        "preface": "",
        "paragraphs": [
            "雷填填，雨冥冥，千岩万壑白昼暝。",
            "真人宴坐神不惊，一瞬百怪无留形。",
            "风休电止天宇浄，顶笠挑包谈性命。",
            "龙铅虎汞世莫知，更说荣枯动人听。",
            "壶子久不作，季咸亦已矣。",
            "杜德衡气无二机，弟靡波流宁底止。",
            "矧伊浮世上，旋转如飞蓬。",
            "死生梦蝶成蝶梦，祸福得马失马翁。",
            "羊裘垂钓或谏议，不龟手药忽取封。",
            "相形相不尽，相心心莫穷。",
            "雷岩雷岩，不如归卧岩之下，吾亦柴桑税吾驾。",
            "明月投人戒暗投，美玉匵藏须待贾。"
        ],
        "notes": "",
        "id": "e6822b69b1a33a167ab1b1345562ec1a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题补跖翁图",
        "preface": "",
        "paragraphs": [
            "圣月无盈亏，劫烬有新故。",
            "嗟嗟补跖翁，乃复不早悟。",
            "为王虽云乐，万几实心蠹。",
            "世尊愍众生，引手弘六度。",
            "以我智慧灯，照彼八正路。",
            "令于淤泥中，识此清浄土。",
            "我本有发僧，静参无二句。",
            "拊图对青山，了然见心素。",
            "从兹谢笔墨，白云共朝暮。",
            "剥啄谁扣门，法喜慎勿语。"
        ],
        "notes": "",
        "id": "f500adf46e122fcbeb04068b2c3790be"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为马受益题韩滉画子母牛图",
        "preface": "",
        "paragraphs": [
            "老犍耕余饱枯䕸，呼牸引犊缘欹厓。",
            "犊儿母怀不父怀，母子僔沓形离𠇗。",
            "牧童生来识牛意，倦抛台笠曲肱睡。",
            "尔牛不寝亦不讹，我亦无梦游南柯。",
            "归来短衣不掩骭，却笑漫漫歌夜半。"
        ],
        "notes": "",
        "id": "59a3ba0023af33354b40b64397fa5dde"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "甲戌游旴江六月二十二日发武林",
        "preface": "",
        "paragraphs": [
            "威弧惨无光，城乌啄大屋。",
            "淮云苍莽间，十载几荼毒。",
            "忧心甫殷殷，又复正阳筑。",
            "正阳亦何许，地接英与六。",
            "传闻夜点兵，文书下机速。",
            "挥汗起负戈，部伍竞驰逐。",
            "平明驱出城，令严秋气肃。",
            "岂不实苦辛，主忧固臣辱。",
            "前年戍襄樊，去年戍郢复。",
            "白骨秋野横，青燐阴房煜。",
            "生还偶然尔，忍怨征行促。",
            "所悲世路艰，无罪罹杀戮。",
            "潢池弄盗兵，绿林仇饷肉。",
            "茫茫畿甸间，风尘涴人目。",
            "圣明抚遐荒，先事清辇毂。",
            "干戈动邦内，岂计颛臾蹙。",
            "扶颠要得人，拨乱如转烛。",
            "秋山翡翠青，秋水蒲桃绿。",
            "去去取封侯，勿羡牧羊仆。"
        ],
        "notes": "",
        "id": "73eeafb23da872b07470c24b3bdaaa10"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "甲戌秋过丫头岩有感",
        "preface": "",
        "paragraphs": [
            "昔年北兵浒黄渡，官军一万丫岩驻。",
            "岩前十里无人烟，焉知今日重生聚。",
            "老翁殷勤指长孙，生时开庆方改元。",
            "今年裹头明年娶，感荷太平天子恩。",
            "传闻鼎湖龙又逝，空余弓剑留人世。",
            "天上唯多三数公，社稷苍生谁早计。",
            "老翁忧时色枯槁，羸卧岩前分犊草。",
            "京师来往千万人，欲问明时知者少。",
            "嗣皇继圣生神灵，西陲何事犹征兵。",
            "襄樊未复郢又急，正阳新筑淮未平。",
            "吾侪红额今有几，青袍白马纷纷是。",
            "岩前鬼燐阴雨青，老翁说著心胆惊。",
            "愿君努力扶休明，翁也菁羹橡饭安余生。"
        ],
        "notes": "",
        "id": "d47db0d51a6ea4be1b593e956d7574ed"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "甲戌六月十四日月食过半七月十四日抵广信月岩有感而作",
        "preface": "",
        "paragraphs": [
            "昔闻月岩岩上月，无今无古无圆缺。",
            "天无二日月有二，此岂鬼剔神剜出。",
            "我从前月客帝京，月明忽苦虾蟇精。",
            "尔时见天会事发，誓取妖蟇膏寸铁。",
            "不知岩月当此时，上睹月食悲不悲。",
            "我行过此三叹息，此月不食彼月食。",
            "再拜山灵问川后，妖蟇到底受磔否。"
        ],
        "notes": "",
        "id": "ce1e1fce8c6b2b2ceedfe5432c038c56"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "仙人岩即事",
        "preface": "",
        "paragraphs": [
            "夕阳隔溪明薜萝，数峰谿畔青嵯峨。",
            "层霄仿佛相荡摩，谿流汹涌通银河。",
            "金支翠旗飐山阿，风传雾乐锵銮鉌。",
            "云封岩窦生灵禾，仙灵蜕久留仙艖。",
            "弈枰丹灶斲月柯，漥尊土缶石臼磨。",
            "苔剜藓刻千岁过，护以鬼物烦㧑诃。",
            "谿南谿北夔罔多，𩽼鲂鳣鲔蛟鼋鼍。",
            "雷声吭磕涷雨𩃱，仙筇九节扶下坡。",
            "红妆半醉谁娇娥，容颜二八细马驮。",
            "下马避雨吴歈歌，兰麝馥郁飘绮罗。",
            "灵箫学道蠲烦疴，湘浦解佩声瑳瑳。",
            "双成饮罢鸣云龢，蓝桥一醉朱颜酡。",
            "扶桑旸谷同碧涡，玄书宝文传岂譌。",
            "浮生百岁如飞梭，当欢不欢奈老何。"
        ],
        "notes": "",
        "id": "da75294acc2484ec01b6613bd8dc621a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为孟希圣题孛落鹌鹑画扇",
        "preface": "",
        "paragraphs": [
            "下车式怒蛙，为爱蛙有气。",
            "秋风化为鹑，迺复有鬭志。",
            "丛丛槲叶边，身睨而视。",
            "虽非纪渻鸡，宛类浮图鸷。",
            "因知气苟存，百变终不惴。",
            "斯人倘若斯，似可敌王忾。",
            "云胡万夫特，甘受巾帼遗。",
            "鹑兮尔固微，或者宁不愧。"
        ],
        "notes": "",
        "id": "dd7327dd634a73e45557ae8e837a880e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "吴江夜泊",
        "preface": "",
        "paragraphs": [
            "扁舟渺何之，汹汹吴江水。",
            "走马见新堤，垂虹失旧址。",
            "战艘列旌旗，随风纷旖旎。",
            "须臾暝色至，悲笳数声起。",
            "椎髻黄须儿，臂枪挟弧矢。",
            "篙夫趣登舟，掩篷不敢视。",
            "但闻深夜中，刁斗鸣不已。",
            "及明问前途，山长川弥弥。",
            "我生苦漂零，十载行万里。",
            "焉知及兹晨，忧伤泪如洗。"
        ],
        "notes": "",
        "id": "699ba16d6900a29e5f8f83d14b4529c6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "过钓台",
        "preface": "",
        "paragraphs": [
            "行色苦迢递，人烟渺凄凉。",
            "泊舟值严濑，濯缨感沧浪。",
            "赤符谶龙鬭，白水瞻凤翔。",
            "淳风协玄德，客星隠寒芒。",
            "桑溟忽变易，草木犹芬芳。",
            "嗟予遘迍蹇，垂老悲兴亡。",
            "溪湍兀小艇，岚气昏战场。",
            "安得钓台钓，尚友狂奴狂。"
        ],
        "notes": "",
        "id": "da6c88b0a1eb3d6a2a430da41266b7b7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "兰溪叟",
        "preface": "",
        "paragraphs": [
            "戎戎溪市暗，翳翳山云昏。",
            "惊雷趣冻雨，顷刻如翻盆。",
            "潦涨蛟蜃作，厓裂魑魅奔。",
            "游子亦惝怳，舍櫂投孤村。",
            "及明浮霁色，步入兰江门。",
            "烈风煽劫火，百室一二存。",
            "忽逢病羸叟，呻吟行路难。",
            "问之苦何疾，满体催租瘢。",
            "千村尽荆杞，何以输王官。",
            "嗟我择术暗，半生误儒冠。",
            "济世虽有志，老去徒悲酸。",
            "对此重恻怛，凛凛毛生寒。"
        ],
        "notes": "",
        "id": "5d85ed3594ec1d865ca17c8654dc1a3d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "龙门岭",
        "preface": "",
        "paragraphs": [
            "沮洳栈道湿，惨澹旌竿暮。",
            "经行兹山中，髣髴龙门句。",
            "借问山何名，亦以龙门故。",
            "祝融鞭火虬，正昼纷驰骛。",
            "乾坤一洪𬬻，何适非窘步。",
            "况兹履嵌岑，豺狼隘前路。",
            "及暮云气阴，霈然洒甘霔。",
            "迺知天地仁，不待苍生诉。"
        ],
        "notes": "",
        "id": "f8fce5d73aae7f257c37879e7ee2a6b5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "丽阳祠",
        "preface": "",
        "paragraphs": [
            "峭壁出蒙茏，澄溪深漭潒。",
            "碧瓦映朱扉，雕甍灿金榜。",
            "巫觋纷后先，苾芬盛肸蚃。",
            "云此丽阳祠，桂籍夙所掌。",
            "当时逢掖士，祈禬何穰穰。",
            "歘然梦寐通，其应捷影响。",
            "我学非时须，青紫绝妄想。",
            "及兹值艰虞，乾坤倦摇荡。",
            "山行愁虎狼，川游畏夔罔。",
            "故乡隔三秋，烟尘极坱莽。",
            "神兮罔时怨，诃护迄来往。",
            "中夜若有闻，缥渺隘云仗。",
            "及明泛逆溪，祥飚送双桨。"
        ],
        "notes": "",
        "id": "f2041bdeb2ed16dfa412c707135f7b86"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "前哀哉行",
        "preface": "",
        "paragraphs": [
            "妾家淛水东，一门十朱轮。",
            "男多止一女，钟爱归妾身。",
            "七岁诵经史，十岁学补纫。",
            "十五事机杼，二十供藻苹。",
            "不忍嫁张掖，爱我归宁频。",
            "去年边事起，处处惊为燐。",
            "尽室遯空谷，雷雨弥半旬。",
            "狐兔伴我食，虎狼为我邻。",
            "群盗政猖獗，白昼昏埃尘。",
            "惊忧转成疾，抱痛不敢呻。",
            "传闻官军至，草木生欢欣。",
            "岂料反纵暴，舞戈猎生人。",
            "仓皇不得避，驱斥行海滨。",
            "避寇寇幸免，依人人不仁。",
            "哀哉有如此，妾生何不辰。"
        ],
        "notes": "",
        "id": "4f5d9eecec2cc4ba13a6da0f95ed5225"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "后哀哉行",
        "preface": "",
        "paragraphs": [
            "前年强寇至，仓忙避空谷。",
            "我里数百家，及归半鱼肉。",
            "去年南军来，讵意行杀戮。",
            "纵暴与寇等，十家九家哭。",
            "今年迎北军，膜拜卷两足。",
            "死者归涂泥，存者依草木。",
            "惊魂苦未定，乃复遭驱逐。",
            "凄凄廛市间，寒月照逃屋。",
            "乾坤等覆持，圣明均喣育。",
            "而我天降凶，伊谁怨荼毒。",
            "哀哉勿重陈，回首诉力牧。"
        ],
        "notes": "",
        "id": "46a9ef4a85ba4550befe883d18e131e3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋夜杂兴三首  其一",
        "preface": "",
        "paragraphs": [
            "客舍坐不寐，隠隠闻秋碪。",
            "清露月中下，凉飔开我襟。",
            "明河斜欲落，斗柄横嵚崟。",
            "寒螀亦何事，彻夜长悲吟。",
            "起坐万感集，松泉响天琴。",
            "海阔阔有涯，山高高有岑。",
            "客怀浩无极，及此秋夜深。"
        ],
        "notes": "",
        "id": "294085d5635799deacc10a6bc877b145"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋夜杂兴三首  其二",
        "preface": "",
        "paragraphs": [
            "凉风起秋夜，露冷梧叶飞。",
            "棘林照熠燿，促织无停机。",
            "窗前有孤𫛳，鸣啸声譩譩。",
            "援琴鼓清商，哀怨凝金徽。",
            "伯牙久不作，至音知者稀。",
            "徒令世俗耳，增此儿女悲。",
            "弃置复弃置，明月斜侵帷。"
        ],
        "notes": "",
        "id": "02c0f2505b8ce6fcfbebef44c88caaa4"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋夜杂兴三首  其三",
        "preface": "",
        "paragraphs": [
            "明月何皎皎，流光入城𬮱。",
            "永怀辽鹤去，及归无故人。",
            "故人亦何许，往事不忍陈。",
            "龙逝鼎河寂，麟伤周道湮。",
            "桑溟变俄顷，干戈徧穹垠。",
            "眼中万年少，谈笑乘朱轮。",
            "王侯与卿士，零落随埃尘。",
            "兴亡固有数，贵贱亦有因。",
            "狐裘冬则御，桃笙夏乃珍。",
            "万事每如此，毋为徒苦辛。"
        ],
        "notes": "",
        "id": "8e43535fc9e6fdd42a5a4b0ae4ae8cf6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "常州天庆观画龙二世传仙笔一点睛乘雷电飞去一经兵火亦不复存",
        "preface": "",
        "paragraphs": [
            "毘陵天庆宫中壁，夭趫双龙势千尺。",
            "鬐圆尾壮角浪平，目深鼻豁鳞纤密。",
            "一龙点睛已飞去，电掣金蛇雷破柱。",
            "一龙旧壁尚蜿蜒，朝昏恍惚腾云雾。",
            "黑风动地劫火燔，鬼神糜烂龙崩奔。",
            "苍生百万化鱼肉，𥁃池觱沸骸陵屯。",
            "灵物去留应有数，戛铜吹竹谁韶頀。",
            "会归罨画吸清谿，一雨八荒均布濩。"
        ],
        "notes": "",
        "id": "56c7fa4bc0d3971135d6c5f2cce4d78e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "独孤桧",
        "preface": "",
        "paragraphs": [
            "烈帝祠中独孤桧，鬰鬰亭亭一车盖。",
            "根盘九地蛰蛟螭，干耸层霄浮霮䨴。",
            "朔风赑屭尘昼昏，炎炎譌火连空燔。",
            "一蛇腾骧赤帝子，将军舌腭空惊反。",
            "天愁地泣鬼神怒，元绪老桑哀莫诉。",
            "斤斧侵寻岁月枯，寂寞半心承雨露。"
        ],
        "notes": "",
        "id": "d2d6b5f20eda07b70a57813dac5e7024"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "垂杨带雨烟沈沈，绮窗翠幕清昼阴。",
            "琵琶拨尽谁知音，一声望帝春事深。"
        ],
        "notes": "",
        "id": "c1d2f9111584803cc23f7e26e0495282"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "鹁鸪词",
        "preface": "",
        "paragraphs": [
            "鹁鸪鹁鸪，尔拙无伍。",
            "朝飞何从来，暮宿何处所。",
            "饮啄不自营，日日呱呱叫春雨。",
            "沙场鬼哭天沈阴，泽国夔魈夜相语。",
            "一声两声云冥冥，三声四声水建瓴。",
            "十声百声大雨车轴下，千声万声江翻海涨鼇宫倾。",
            "羲和推车不敢出，鲛人畏湿绡机停。",
            "淤泥三尺百贾卧，十家一二炊烟青。",
            "鹁鸪鹁鸪唤雨又不已，教尔闭觜不闭觜。",
            "再拜拜天公，笺词小心风。",
            "雨师屏翳，云师丰隆。",
            "鹁鸪尔何物，盗天之柄裒顽凶。",
            "天晴呼妇雨逐妇，寄巢生子随西东。",
            "愿天敕后羿，挟矢操强弓。",
            "射逐九州外，勿使孳尾添雌雄。",
            "天关九重暗氛雾，鹁鸪飞来复飞去。",
            "黔黎𫙺𫙺生鱼头，鹁鸪犹自鸣不休。",
            "重为告曰，鹁鸪鹁鸪，尔形甚眇，尔声孔悲。",
            "尔鸣不止，尔心何为。",
            "伊昔黄帝作，凤凰巢阿阁。",
            "此时无尔鸣，五风十雨天下乐。",
            "又闻有虞氏，韶成凤凰至。",
            "此时无尔鸣，风雨弗迷天下治。",
            "尔今虽彊颜，不如阖口归深山。",
            "山深树密百鸟闲，落花流水声潺潺。",
            "秋分春分任尔化，何用对雨鸣间关。",
            "尔今不肯去，吾亦能尔恕。",
            "长安挟弹多少年，劝尔藏头莫相遇。"
        ],
        "notes": "",
        "id": "9b44601de249389ffb24ed38737d2f1e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送丹山林秀才",
        "preface": "",
        "paragraphs": [
            "燕台筑黄金，致士合隗始。",
            "子留既朞月，及归乃白士。",
            "岂伊赋万言，不直一杯水。",
            "提携古锦囊，尚诧骊珠比。",
            "得非坐诗穷，顦顇至于此。",
            "丈夫贵出世，卿相偶然尔。",
            "昼绣岂必荣，韦布何足耻。",
            "伪游淮阴缚，绐载晁错死。",
            "所以贤达人，咄咄从黄绮。",
            "丹山有源泉，清可以洗耳。",
            "丹山有奇石，坚可以砺齿。",
            "去去勿咨嗟，时止固应止。"
        ],
        "notes": "",
        "id": "f936574863e53ba63e9568c23746daf1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈静佳治中九日见寄",
        "preface": "",
        "paragraphs": [
            "凉飚涤残暑，霁宇蔼清气。",
            "悠然采黄华，谁望白衣至。",
            "江州老使君，怀人寤不寐。",
            "清尊远送将，惊呼候门稚。",
            "一醉得我生，五斗宁复计。",
            "衰荣本无期，出处各有意。",
            "醒者彼自醒，醉者彼自醉。",
            "醒醉更相嗤，死生同一寄。",
            "嗟嗟戏马台，千古夸胜地。",
            "谁知柴桑翁，醉中有真味。"
        ],
        "notes": "",
        "id": "caddb531c94dafcfac6421d6a8f40751"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题寒江听雨图",
        "preface": "",
        "paragraphs": [
            "江风渺云鸿，江雨湿烟树。",
            "扁舟出波涛，悠然于此住。",
            "掩篷卧看书，不受蛟龙怖。",
            "焉知临流人，扰扰需翁渡。"
        ],
        "notes": "",
        "id": "f0665ff4aa460af5a8f7a29284e15606"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "聂道录和王寅甫外郎雪诗因次韵仍依白战体",
        "preface": "",
        "paragraphs": [
            "黑螭驾趣玄冥来，朔风卷地飞尘埃。",
            "江南澶漫数十郡，太半化作昆明灰。",
            "穷阴用壮势猎猎，田父吓吓何时哉。",
            "龙公行雪亦诧事，缥缈落屑随飚回。",
            "八荒炫晃尽一色，羽卫隔远空黄台。",
            "闭门穷巷独僵卧，饿死已分如墨胎。",
            "哗哗传诵汝颍句，冻口久合逌然开。",
            "当年白战禁体物，练絮玉月银梨梅。",
            "醉翁仙去不可作，欲追胜赏谁传杯。",
            "荒丘坳垤陷猊虎，老树𠗉𠗨封莓苔。",
            "风尘澒洞诗事废，巨笔把槊无雄材。",
            "嗟余客路二千里，梦寐无复斑衣莱。",
            "何当宾日照旸谷，苏息困约无绳菑。",
            "会趋宾馆贺元献，不敢合閙骚樽罍。"
        ],
        "notes": "",
        "id": "147802482d2a958696316adf5291ed65"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "望夫石",
        "preface": "",
        "paragraphs": [
            "朝望夫，暮望夫。",
            "望夫夫不至，江树烟模糊。",
            "一朝化为石，谁知望夫苦。",
            "独有坚贞心，千古复万古。"
        ],
        "notes": "",
        "id": "9471b9727cd116b18d5b8bb10328ddc0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "三五七言诗",
        "preface": "",
        "paragraphs": [
            "守钱虏，抱官囚。",
            "铜山富埒国，金印班彻侯。",
            "宛其死矣人入室，不义而富嘻云浮。"
        ],
        "notes": "",
        "id": "15477c719594d6a4c11d1176060103ec"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈彦实游罗汉寺",
        "preface": "",
        "paragraphs": [
            "林泉近城市，而无城市人。",
            "携壶散游屧，心境同一春。",
            "何必事幽讨，辞家入西秦。",
            "西秦苦迢递，劳我金闺身。",
            "不如远公社，醉倒人不嗔。",
            "百年电明灭，万事蠖屈伸。",
            "所以古达士，死葬陶者邻。",
            "或者为瓮盎，尚得日饮醇。",
            "岂比夷与齐，忍饥以求仁。",
            "吾生幸未化，有酒勿厌频。",
            "一杯复一杯，浩歌落梁尘。",
            "但问客醉醒，不问疎与亲。",
            "君看北邙墓，松柏多为薪。"
        ],
        "notes": "",
        "id": "61d2113079634025f3cf9056df07822e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "陈登父和再用韵奉答共说江南杜禅",
        "preface": "",
        "paragraphs": [
            "煌煌光明宫，中有西方人。",
            "当年修何道，辛苦逾十春。",
            "道成就空灭，姬周遽嬴秦。",
            "空令亿万劫，稽首金色身。",
            "我无忍辱行，独立招众嗔。",
            "常愿习浄业，趺坐脚不伸。",
            "向来宿木下，亦颇钟梵邻。",
            "傲睨远公社，沈冥栗里醇。",
            "终然守陋巷，尚友颜生仁。",
            "岂伊石头路，行行欠频频。",
            "百年三万日，奄忽如飚尘。",
            "痴人昧非想，念念生疎亲。",
            "何当见佛影，国清甘爨薪。"
        ],
        "notes": "",
        "id": "31ae3b6c4d2936e3e9fc5b624f322f91"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈登父风雨枕上书怀",
        "preface": "",
        "paragraphs": [
            "雾气黯层峰，雨声諠万瓦。",
            "蘧然梦华胥，兹寐殆非假。",
            "寐久失晨兴，喔喔邻鸡鸣。",
            "鸡鸣鸡自鸣，我本忘吾形。",
            "忘形岂徇物，况乃真坦率。",
            "人生寿百年，能得几日月。",
            "日月去堂堂，河流逝活活。",
            "觉悟不早计，龟筒恐难脱。"
        ],
        "notes": "",
        "id": "c3d288a69c16c271e0eb7e932791d78d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "扁舟夹港下，漕渠溢春水。",
            "水边两翁仲，阅人亦多矣。",
            "其中鬰佳城，寂寞向千祀。",
            "冈峦失故态，草木罹新毁。",
            "缅想窀穸初，鸣笳泛清汜。",
            "送车数千两，夹道陈簠簋。",
            "岁月迅不留，嗟嗟遽如此。",
            "因知人间世，变化倏忽耳。",
            "金箱贮茂陵，籧篨槃石子。",
            "贵贱虽不侔，腐坏畧相似。",
            "踟蹰复踟蹰，蒙庄信达士。"
        ],
        "notes": "",
        "id": "b7f011f0ffedbe1feb262cf7a3c47f0a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题郭元德所藏龚圣予瘦马图",
        "preface": "",
        "paragraphs": [
            "吾闻神骏之肋十有五，雄姿矫矫腾龙虎。",
            "四蹄踣铁尾捎风，藐视昆仑薄玄圃。",
            "何时历块误一蹶，弃置荒林翳榛莽。",
            "思昔先朝十二闲，𬳵骃骐骆充其间。",
            "此马当时最倜傥，流沙万里来函关。",
            "祇今沦落归人世，何人保养思终惠。",
            "髯龚前身李伯时，殷勤染翰怜权奇。",
            "崚嶒瘦骨见者叹，度越驽骀犹万万。",
            "天上房星久已空，此图此马俱难逢。",
            "主人爱图如爱马，收拾瓌文为模写。",
            "我知髯龚欲画时，天地黯黪风烟悲。",
            "离离禾黍今如此，谁识羸骖真𫘧駬。",
            "明年野外春草平，瑶池八骏还争鸣。",
            "此时更倩髯龚笔，一扫𥬞云龙八尺。"
        ],
        "notes": "",
        "id": "a292e636b6c49150d97673a10912b216"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "京口遣怀呈张彦明刘伯宣郎中并诸友一百韵",
        "preface": "",
        "paragraphs": [
            "坏云覆紫微，疾风卷黄屋。",
            "生灵半涂炭，社稷竟倾覆。",
            "借问谁厉阶，往事具可复。",
            "穆陵握干符，丁揆复鼎𫗧。",
            "北兵渡浒黄，沔鄂盛諠讟。",
            "涟海荡为墟，交广骇斡腹。",
            "兀然天柱摇，凛甚国脉蹙。",
            "明诏起臣潜，扶颠秉钧轴。",
            "将帅一奋呼，江汉奏清肃。",
            "维时望公闾，高誉儗方叔。",
            "遄归持相印，景定实初卜。",
            "百寮逆近郊，至尊畧边幅。",
            "策勋告庙庭，陈乐备敔柷。",
            "煌煌福华编，传者笔为秃。",
            "焉知事夸毗，欲掩天下目。",
            "得政曾几何，故老尽斥逐。",
            "哀哀杞天崩，度皇继历服。",
            "定策比周召，卜世过郏鄏。",
            "万微委岩廊，十年卧林麓。",
            "金屋贮娉婷，羽觞醉醽醁。",
            "伍符日空虚，郿邬富储蓄。",
            "纷纷轻薄徒，睒眒希自鬻。",
            "荃蕙化为茅，龟玉毁于椟。",
            "怡然谈笑间，祸机已潜伏。",
            "延洪幼冲人，天步冞踖踧。",
            "一朝襄樊破，杀气薄川谷。",
            "折冲亦何为，筹边置机速。",
            "拊御既失宜，奔溃更相属。",
            "含垢护逆俦，况望诛马谡。",
            "沙武倏飞渡，长江俨平陆。",
            "连樯万艨艟，悠悠自回舳。",
            "老夏亦遁逃，竟学龟藏六。",
            "败证剧膏肓，搏手但颦蹙。",
            "仓黄出视师，氛埃瞇前纛。",
            "总统付虎臣，窃倚晋郤縠。",
            "丁洲帅前锋，未战兵已衄。",
            "溃卒争倒戈，降将群袒肉。",
            "单骑窜维扬，走险甚奔鹿。",
            "触热赴清漳，就死何觳觫。",
            "蹇予客朱方，沈忧发曲局。",
            "讙传用宜中，厦仆支一木。",
            "奈何张苏刘，猜忌不相睦。",
            "所过皆夺攘，兹事岂颇牧。",
            "借箸资腐庸，授钺逮厮仆。",
            "焦门集战舰，乾坤一掷足。",
            "水陆迷畏途，师丧国逾辱。",
            "区区拒毘陵，曾不事版筑。",
            "驱民入罟擭，骈首遭屠戮。",
            "至今用钺地，天阴闻鬼哭。",
            "苏秀暨湖杭，死生犹转烛。",
            "行成漫旁午，公等真碌碌。",
            "独松守张濡，儿戏鬭蛮触。",
            "信使诡成禽，贾祸几覆族。",
            "三宫泣草莱，万姓呼䓖曲。",
            "疑丞诣高亭，献玺愿臣属。",
            "黼扆释冕旒，羽卫撤弓韣。",
            "广益亟南奔，穷荒寻帝儵。",
            "茕然太母身，垂老歌黄鹄。",
            "彼哉宁馨儿，乘罅叨爵禄。",
            "屈膝同所归，伊谁念王蠋。",
            "江湖数十郡，李赵差可录。",
            "元恶迷是似，万世有余恧。",
            "庭芝困广陵，储亡二年粟。",
            "力战尚可支，而乃事蜗缩。",
            "乙亥仲夏交，北向发一镞。",
            "死伤近七千，从此辍推毂。",
            "浮海未及桴，委身饲蛇蝮。",
            "姜才就葅醢，淮城危破竹。",
            "故国莽丘墟，彼黍何稢稢。",
            "翠华渺焉之，扶桑睇日浴。",
            "魂断曲江春，新蒲为谁绿。",
            "骑鲸事已非，葬鱼势转促。",
            "南纪讫朱厓，一战绝遗躅。",
            "旋闻俘文相，系颈絷燕狱。",
            "又闻陆元枢，抗节死弥笃。",
            "二公风尘中，耿介受命独。",
            "板荡见忠臣，百身竟难赎。",
            "恭惟五季间，永昌应符箓。",
            "一举平泽潞，最后收庸蜀。",
            "文子继文孙，三才归位育。",
            "中更靖康祸，流血洒川渎。",
            "光尧躬再造，艰苦芜蒌粥。",
            "淳熙受内禅，德盛仁亦熟。",
            "宁理度丕承，膏泽多渗漉。",
            "内无褒妲患，外绝安史黩。",
            "戚畹及阉寺，屏气但踡跼。",
            "向非彼权臣，玉食擅威福。",
            "如何磐石固，转移仅一蹴。",
            "凄凉数载间，王侯乏半菽。",
            "九庙翳蒿藜，五陵游豕豰。",
            "向来阛阓地，雨露滋苜蓿。",
            "老我亦何为，穷途困羁束。",
            "愁伤觉衰曳，垢腻忘颒沐。",
            "蛰迹笑桓鲵，窃食愧饥鹜。",
            "安得董狐辈，直笔濡简牍。",
            "诛奸录忠荩，上与麟经续。",
            "海宇今一家，贡赋均四隩。",
            "化日满穷阎，淳风变颓俗。",
            "余生幸未化，刀剑易牛犊。",
            "聊种邵平瓜，且植渊明菊。"
        ],
        "notes": "",
        "id": "a7e073586afaa5b0208fb40afa5e28bb"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "宿高邮露筋",
        "preface": "",
        "paragraphs": [
            "午发淮子口，晚泊露筋北。",
            "舟人指灵祠，欲语辄叹息。",
            "伊昔避乱初，女郎实英特。",
            "行行侍丘嫂，日暮云气黑。",
            "嫂兮宿邻庄，我宁止路侧。",
            "我生虽不辰，秉身贵弗㥾。",
            "草深聚蚊虻，中夜纷鼓翼。",
            "吮血噆人肤，其毒甚沙蜮。",
            "女郎不肯顾，筋露身亦踣。",
            "至今是邦人，庙貌严血食。",
            "惜哉岁月深，姓氏不可识。",
            "维士有百行，维女独四德。",
            "贞洁一以亏，姬姜徒国色。",
            "所以古妇人，送迎不逾阈。",
            "嗟嗟露筋事，可为百世则。",
            "胡然世俗人，所重在倾国。"
        ],
        "notes": "",
        "id": "42d20a3a6aa7b2e5aa6b7901ed575bdb"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵答王国华",
        "preface": "",
        "paragraphs": [
            "甚矣吾衰矣，怀哉予归哉。",
            "雀蜃不能化，何用充海淮。",
            "王郎东鲁秀，玉质离氛埃。",
            "青丝络白马，啸吟浮玉隈。",
            "余子录录耳，谁敢相朋侪。",
            "一朝款柴户，严若问子来。",
            "又疑蒙谷士，汗漫期九垓。",
            "嗟我晚闻道，可人常永怀。",
            "乱后苦契阔，襟抱无由开。",
            "常深越鸟志，自腼庄栎材。",
            "感子慰离索，驾言且勿催。",
            "人生驹过隙，发白不再孩。",
            "鸡鸣舜为善，犬放轲所哀。",
            "文字乃其闰，末俗供驩咍。",
            "朂哉圣贤事，充此天降才。",
            "赠言愧斐率，过此谁能裁。"
        ],
        "notes": "",
        "id": "7a0837818a34a8c9d922fb5dea34a517"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠朐山孙画师",
        "preface": "",
        "paragraphs": [
            "少年酷爱山，移家入山住。",
            "朅来廛市中，尘土涴巾屦。",
            "有时拟山游，大笑出门去。",
            "二毛飒垂领，乃乏济胜具。",
            "归来笏拄颐，意欲凌风翥。",
            "朐山有佳人，以我爱山故。",
            "九曲武夷溪，移将置缣素。",
            "禽鸟纷飞翔，烟云莽回互。",
            "林深虎豹藏，石怪龙蛇骛。",
            "对此竟忘疲，兴与精灵聚。",
            "想当槃礴臝，下笔有神助。",
            "不然方丈间，那有许奇趣。",
            "安得绢千疋，烦君画瑶圃。"
        ],
        "notes": "",
        "id": "e7e5babd414342a025e33db480515d0a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "双清堂诗为石民瞻赋",
        "preface": "",
        "paragraphs": [
            "黄尘没马腹，洪涛喷鹢首。",
            "是身如转蓬，随风任飞走。",
            "归来丘壑中，高袖拄笏手。",
            "床头一束书，壁下一壶酒。",
            "暴背对青山，杖藜从白叟。",
            "乃知羲皇上，何尝离北牖。",
            "民瞻真可人，青岁纡墨绶。",
            "一朝拂衣去，归种彭泽柳。",
            "萧然林下意，今无古或有。",
            "富贵等浮云，斯须变苍狗。",
            "终南政自佳，不作捷径不。",
            "仁者赠以言，立名要不朽。"
        ],
        "notes": "",
        "id": "efa66caef2a003f692d2a3a2fab5812c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山阳客中杂言四首  其一",
        "preface": "",
        "paragraphs": [
            "三载行万里，劳生真转蓬。",
            "转蓬去日远，何时归本丛。",
            "万古一生死，趋竞徒怱怱。",
            "况复遭丧乱，天地多秋风。",
            "退无鹿门隠，进乏麟阁功。",
            "一岁复一岁，倏忽成衰翁。",
            "嵇康殊寡识，陶潜真固穷。",
            "萧然北窗下，瓶粟从屡空。"
        ],
        "notes": "",
        "id": "72176cf5d3e78784d55ef592f728af16"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山阳客中杂言四首  其二",
        "preface": "",
        "paragraphs": [
            "秋帆泊淮浦，小山倏春风。",
            "春风到花柳，青青间深红。",
            "散屧慰寂寞，道与征夫逢。",
            "为言丧乱后，十室八九空。",
            "村墟暗荆杞，渚泽哀飞鸿。",
            "奈何数下令，科歛纷错重。",
            "语已仰天叹，泣涕沾其胸。",
            "呜呼天地德，微小无不容。",
            "贵人岂不仁，视汝如蒿蓬。",
            "会闻贤刺史，抚汝如汉龚。",
            "征夫甫收泣，悍吏来自东。"
        ],
        "notes": "",
        "id": "20c7b67b1a4d8b2bd01b947ed69778df"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山阳客中杂言四首  其三",
        "preface": "",
        "paragraphs": [
            "衰年逢世变，人事如虮虱。",
            "忧端常澒洞，头垢不暇栉。",
            "樯乌终岁飞，况复无宁日。",
            "方春暂返櫂，浃辰卧蓬荜。",
            "天风倏吹衣，轻易复一出。",
            "旅巢乏安枝，如意十不一。",
            "七秩能几何，日月过箭疾。",
            "夜深不成眠，吟虫助唧唧。"
        ],
        "notes": "",
        "id": "869117b3b13cee27349d55581cb0a712"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山阳客中杂言四首  其四",
        "preface": "",
        "paragraphs": [
            "淮城酒味薄，酸涩如败虀。",
            "一千沽一斗，聊欲纾惨凄。",
            "壶倾不成醉，羁思终转迷。",
            "因思古达士，山林卜幽栖。",
            "暴背坐扪虱，看云闲杖藜。",
            "理乱耳不闻，其乐无端倪。",
            "纷纷彼俗子，谄笑劳夏畦。",
            "安知万世下，清风想夷齐。"
        ],
        "notes": "",
        "id": "7822b9612c1a7b53f1f310d0765d3117"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "以竹院逢僧为韵集杜工部句赠鹤林老别流禅师四首  其一",
        "preface": "",
        "paragraphs": [
            "卜居期静处，采药山北谷。",
            "鹤下云汀近，迳转山田熟。",
            "回首望松筠，登危聚麋鹿。",
            "兴深终不渝，日暮倚修竹。"
        ],
        "notes": "",
        "id": "d50d57f82f11acf522773644fd23e3ec"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "以竹院逢僧为韵集杜工部句赠鹤林老别流禅师四首  其二",
        "preface": "",
        "paragraphs": [
            "松门耿疎影，天黑闭春院。",
            "长风中怒号，白日递隠见。",
            "惠远德过人，秀发吾所羡。",
            "晤语契深心，风床展书卷。"
        ],
        "notes": "",
        "id": "f9695fb5d0ea80250126924d5f0d211e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "以竹院逢僧为韵集杜工部句赠鹤林老别流禅师四首  其三",
        "preface": "",
        "paragraphs": [
            "道林才不世，离别重相逢。",
            "会面慰我久，观身向酒慵。",
            "寂寥人散后，结构坐来重。",
            "况乃气清爽，娟娟林表峰。"
        ],
        "notes": "",
        "id": "6d1e492f97a955b562e2356da5ee7bfd"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "以竹院逢僧为韵集杜工部句赠鹤林老别流禅师四首  其四",
        "preface": "",
        "paragraphs": [
            "浮生如过隙，世故莽相仍。",
            "畧税林下鞅，远访云端僧。",
            "愿闻第一义，将衰栖大乘。",
            "清谈有滋味，小子得无承。"
        ],
        "notes": "",
        "id": "c2235b3c3cdc6f0546d1b2a5d2dde4ee"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题王谢燕游图为杨少监作 王茂弘",
        "preface": "",
        "paragraphs": [
            "牺牛石马出宝图，百年江左一夷吾。",
            "西风不受元规污，八銮指日还旧都。",
            "天时人事重呜呼，翠幢金节聊燕娱。",
            "堂堂玉立森戟须，犹似拱揖称兰阇。",
            "公乎公乎真丈夫。"
        ],
        "notes": "",
        "id": "a32cc351fec069bf884f3612c7125f05"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题王谢燕游图为杨少监作 谢安石",
        "preface": "",
        "paragraphs": [
            "夕阳亭中语未已，一合乾坤匝疮痏。",
            "疮生望公公不起，携妓东山玩山水。",
            "神州陆沈宁不耻，正頼丝竹陶写耳。",
            "淮淝风鹤繇密指，固应孩视桓元子。",
            "吁嗟公乎真杰士。"
        ],
        "notes": "",
        "id": "559169b117823460ac62a65241662d8b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一",
        "preface": "",
        "paragraphs": [
            "世路日已迫，吾行将安之。",
            "醉乡无畔岸，俗似太古时。",
            "一廛昔愿受，或者当在兹。",
            "在兹竟卜筑，何为复狐疑。",
            "但得酒杯在，无螯还可持。"
        ],
        "notes": "",
        "id": "330598c78269368b8f101506915e776b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其二",
        "preface": "",
        "paragraphs": [
            "鼓刀战牧野，采薇饿西山。",
            "出处各有意，喋喋俱空言。",
            "不如得美酒，一醉终余年。",
            "贤愚死则已，死去知谁传。"
        ],
        "notes": "",
        "id": "056f6571de3e7f264a5ff0353702c7a0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其三",
        "preface": "",
        "paragraphs": [
            "嗜酒有何好，酒酣见真情。",
            "忍断杯中物，而留身后名。",
            "名誉外物尔，醉乃得此生。",
            "神完气不慑，坠车终莫惊。",
            "何必事轻举，崆峒师广成。"
        ],
        "notes": "",
        "id": "9fe673f1c3c9b5db0020004c4cdedd11"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其四",
        "preface": "",
        "paragraphs": [
            "饵香鱼深逝，弋篡鸿高飞。",
            "商皓虽寂寞，幸免阬焚悲。",
            "云何客卿辈，逐去还依依。",
            "一朝叹黄犬，骨肉异所归。",
            "贵盛能有几，转盼倏已衰。",
            "衰荣苟如此，得酒无相违。"
        ],
        "notes": "",
        "id": "d74c59ed81573136dbe76b7f2d3320c5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其五",
        "preface": "",
        "paragraphs": [
            "山林厌岑寂，城市嗟庳諠。",
            "醉乡有佳趣，其地幽且偏。",
            "清商叩前林，白云依远山。",
            "渔樵二三子，朝暮相往还。",
            "举酒坐争席，亦复多至言。"
        ],
        "notes": "",
        "id": "5fcdf31fc252c53fb7e1e1733b31e8d1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其六",
        "preface": "",
        "paragraphs": [
            "毁以是为非，誉以非为是。",
            "是非自有真，不在誉与毁。",
            "誉尧复毁桀，两忘固佳耳。",
            "不见缯布纹，眼醉眩成绮。"
        ],
        "notes": "",
        "id": "432d6bfcc9b8c15d29f7881b1ad0a394"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其七",
        "preface": "",
        "paragraphs": [
            "三闾爱秋菊，浥露餐落英。",
            "独醒鄙众醉，乃觉非人情。",
            "楚亡如厦仆，一木那支倾。",
            "离骚固愤切，聒聒如蛩鸣。",
            "𫗦糟何必恶，一醉观我生。"
        ],
        "notes": "",
        "id": "0c48bacf88194177cd0440f97342c459"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其八",
        "preface": "",
        "paragraphs": [
            "霜松无悴色，春花有余姿。",
            "勿以春花妍，弃彼霜松枝。",
            "悠悠风尘中，始见达士奇。",
            "公田可种秫，弦歌聊尔为。",
            "意倦即归去，五斗何能羁。"
        ],
        "notes": "",
        "id": "a7cafe5b24f91f8027e1fd7448c19073"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其九",
        "preface": "",
        "paragraphs": [
            "凉飚起木末，尊酒聊独开。",
            "开尊念故友，亦复伤我怀。",
            "翻然蹈东海，甘与时世乖。",
            "岂比为佞者，日夕常栖栖。",
            "如何事与迹，零落归涂泥。",
            "诛奸无董狐，志怪空齐谐。",
            "安知万世下，善恶无谬迷。",
            "不如日饮酒，勿使肠九回。"
        ],
        "notes": "",
        "id": "d0c6cec34f8a1c3abb318b567b117f59"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一○",
        "preface": "",
        "paragraphs": [
            "轻风飏高帜，摇摇城西隅。",
            "杖藜沽一醉，雨霁泥满涂。",
            "欲借东家馿，泥滑不敢驱。",
            "归来取败榼，怅然沥其余。",
            "一醉不易得，醉乡真可居。"
        ],
        "notes": "",
        "id": "224ffe59582c6c157c67e52cba9f0347"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一一",
        "preface": "",
        "paragraphs": [
            "昔为饥所驱，束书涉远道。",
            "俯仰四九年，少壮忽已老。",
            "引杯沃衰颜，杯尽颜复槁。",
            "人生如电露，安得长美好。",
            "所以彼至人，达生以为宝。",
            "形全精不亏，高蹈八极表。"
        ],
        "notes": "",
        "id": "1b455dab18ad8954796aa74f4aa3c287"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一二",
        "preface": "",
        "paragraphs": [
            "醉中忘世事，犹有酒醒时。",
            "未醒辄复醉，乃得与世辞。",
            "伯伦颂酒德，佳趣端在兹。",
            "云何礼法士，闻风独迟疑。",
            "浊酒聊可恃，渊明不吾欺。",
            "去去勿复道，有酒吾中之。"
        ],
        "notes": "",
        "id": "fc7c1b28748af404d64deca0de0d3108"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一三",
        "preface": "",
        "paragraphs": [
            "百年三万日，已入桑榆境。",
            "沈醉复几时，而令终日醒。",
            "爰丝饮亡何，此事要心领。",
            "有锥姑处囊，无用求脱颖。",
            "雾豹亦何辜，伤生在文炳。"
        ],
        "notes": "",
        "id": "976c0e5bcc4781dc83bf4ffa1570e209"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一四",
        "preface": "",
        "paragraphs": [
            "渊明昔闲居，偶尔白衣至。",
            "开尊得美酒，忽焉遂复醉。",
            "醉语聊自娱，辞多失诠次。",
            "安知后千年，乃为世所贵。",
            "诗虽有余音，酒亦有真味。"
        ],
        "notes": "",
        "id": "4105256f5e2e75a7a8a798d3797c700f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一五",
        "preface": "",
        "paragraphs": [
            "凄凉三径中，中有一亩宅。",
            "庭多鸟雀喧，巷绝车马迹。",
            "卧病与世疎，俯仰逾半百。",
            "何以销我忧，美酒浮大白。",
            "独欠高阳徒，临风增惋惜。"
        ],
        "notes": "",
        "id": "d8b4a6e16554affef5862f1b87042647"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一六",
        "preface": "",
        "paragraphs": [
            "昔我事决科，穷年抱六经。",
            "桑溟忽已变，栖栖竟无成。",
            "归来请学稼，平贾充过更。",
            "徽弦挂空壁，袯襫留前庭。",
            "中夜耿不寐，惟有寒螀鸣。",
            "不頼一尊酒，何以纾吾情。"
        ],
        "notes": "",
        "id": "d59242dc959f0b9401cca16b5614f23e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一七",
        "preface": "",
        "paragraphs": [
            "园中有佳菊，含英待秋风。",
            "惜哉无美酒，对此时一中。",
            "谁如王刺史，殷勤遣庞通。",
            "怅望复怅望，云山挂天弓。"
        ],
        "notes": "",
        "id": "ae92f01a253b98be8286b0f547b2bca0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一八",
        "preface": "",
        "paragraphs": [
            "五十近衰境，所戒当在得。",
            "永怀叔节辈，三者一不惑。",
            "寸田日敷菑，常恐易茅塞。",
            "犹思普天下，无有禁酒国。",
            "一醉终余生，不语亦不默。"
        ],
        "notes": "",
        "id": "d87499b8bf90385eab950e003cf8a617"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其一九",
        "preface": "",
        "paragraphs": [
            "在昔盛壮时，为贫亦求仕。",
            "终然返故庐，谋道不谋己。",
            "岂不忧饥寒，折腰固吾耻。",
            "左手招夷齐，右手揖绮里。",
            "何必驷马车，策勋耀前纪。",
            "时行吾则行，时止吾则止。",
            "行止未有涯，醉乡差可恃。"
        ],
        "notes": "",
        "id": "ce85ca1aacebd23ac22a5f57148acd83"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "暇日饮酒辄用靖节先生韵积二十首  其二○",
        "preface": "",
        "paragraphs": [
            "道丧圣复远，奸伪纷乱真。",
            "山林有逸士，但饮曹参醇。",
            "宁著潜夫论，有死不美新。",
            "岂不羡爵位，比肩羞董秦。",
            "生为朝中英，死为泉下尘。",
            "奄忽随物化，营营徒尔勤。",
            "不如寓之酒，日与糟丘亲。",
            "秋渠溜宿雨，园蔬含土津。",
            "西郊澄霁景，柴车行可巾。",
            "有客乃竟醉，不问何许人。"
        ],
        "notes": "",
        "id": "6590a8874e20e094504892eee591ea09"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "课仆诣田所偶用渊明庚戌岁九月中于西田获早稻韵",
        "preface": "",
        "paragraphs": [
            "人生念何事，方寸缠忧端。",
            "忧端日澒洞，胡不思自安。",
            "富贵等电露，变灭无留观。",
            "百亩虽已隘，朝耕夕复还。",
            "秋风穑宝实，十口无饥寒。",
            "何为苦役役，而欲事所难。",
            "所以沮溺徒，不受名利干。",
            "行藏随用舍，千载师孔颜。",
            "作劳有余暇，柴门昼常关。",
            "斗酒且自劳，此外无足叹。"
        ],
        "notes": "",
        "id": "2c4cf57e042175775534d609f61fb700"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "连雨独坐旅楼有作",
        "preface": "",
        "paragraphs": [
            "淫雨弥半月，河流涨通衢。",
            "旧畿十万家，太半忧为鱼。",
            "旅楼起复卧，神气鬰不舒。",
            "床床苦漏湿，岂暇论侏儒。",
            "缅怀十载间，洚水频三吴。",
            "三吴莽一壑，平陆纷施罛。",
            "老羸委沟谿，少壮泣路隅。",
            "鬻卖及男女，庶几活须臾。",
            "民穷已到骨，乃复剥其肤。",
            "自天发明断，元恶随就诛。",
            "畴咨用稷契，跻世当黄虞。",
            "政拟疮痍瘳，讵意疾痛呼。",
            "阴阳系调燮，此理信不诬。",
            "寄言秉钧者，治安宜早图。"
        ],
        "notes": "",
        "id": "043d16b665b0cb2ebb7611f9f91a7f18"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为郭元德题和靖探梅图",
        "preface": "",
        "paragraphs": [
            "祥符真人调玉烛，四海八荒春意足。",
            "孤山山小不容春，十月梅花破寒玉。",
            "风流诗老癖爱梅，拂晓骑馿度山曲。",
            "呼童忍冻折南枝，香满吟窗伴幽独。",
            "到今写入画图中，骨冷神清炯双目。",
            "荡荡巍巍尧舜天，外臣巢许谁羁束。",
            "前年我亦访湖山，山色湖光竟尘俗。",
            "荒坟三尺走狐狸，那复寒泉荐秋菊。",
            "真祠并入梵王家，香月亭前马牛牿。",
            "水边篱落忽横枝，遥睇犹艰况斤𣃁。",
            "鸡园释子皆鹰腾，挟弹扬鞭骤平陆。",
            "仓皇走避尚遭嗔，蹇卫何堪共驰逐。",
            "三百年间一梦同，人与梅花几荣辱。",
            "拊图三叹复何言，天外飞来两黄鹄。"
        ],
        "notes": "",
        "id": "bc19125155c593026549d4ba1031ae03"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵萧静安元夕书感",
        "preface": "",
        "paragraphs": [
            "鼇山倚晴昊，龙灯照澄川。",
            "良宵重三五，辇路凝非烟。",
            "一从桑溟改，春花谢芳妍。",
            "铜驼暗荆杞，触目兴悲怜。",
            "芸芸百千态，悠悠二八年。",
            "金吾纵弛柝，相府谁歌莲。",
            "九衢灯火市，愁云瞀穷天。",
            "管宁东入海，乐毅北去燕。",
            "伊谁载美酒，醉我东风前。",
            "晨策散广隰，晚屧周嚣廛。",
            "所嗟世路迫，人事多变迁。",
            "归来卧蓬荜，聊复草我玄。"
        ],
        "notes": "",
        "id": "78f6def0a4ca46d14313472f1433e2d7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "小楼诗为汤计议作",
        "preface": "",
        "paragraphs": [
            "英英人中豪，岁月阅江浪。",
            "胡然构小楼，不卧百尺上。",
            "跂予一登临，规制差可尚。",
            "座中容六客，窗外罗万象。",
            "云烟互吐吞，冈阜相背向。",
            "谁云眼界窄，颇觉形神王。",
            "乃知人间世，小大俱幻妄。",
            "壶公家一壶，维摩室方丈。",
            "拟兹十二楼，钟鼎视杯盎。",
            "鹏鷃同一适，椿菌偶殊状。",
            "何必事翚飞，肆目逞雄壮。",
            "深红屋角花，浅碧盆池涨。",
            "且当共倚阑，烂漫倒春酿。"
        ],
        "notes": "",
        "id": "64b2fe258556d4072ced2fc1d814a1e8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "郭元德席上赋红牡丹分韵得粉字五言十韵",
        "preface": "",
        "paragraphs": [
            "桑田变沧溟，黍宫杂蒿堇。",
            "霜台得奇葩，谁寄天津隠。",
            "褰帷窥董园，拨根认洛坟。",
            "亭亭一萼春，风露洗尘坌。",
            "朱缨粲赤瑛，绛蜡照红粉。",
            "庄严富贵姿，漏泄造化蕴。",
            "主人戏斑衣，领客醉芳酝。",
            "乔梓森南山，知谓游隠弅。",
            "缀席已形秽，哦诗谩营吻。",
            "起舞呼乌乌，君当恕杨恽。"
        ],
        "notes": "",
        "id": "d61ec1bbe18dd922fbea657cb85b2b5f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠月篷戴相士",
        "preface": "",
        "paragraphs": [
            "双眸炯炯秋篷月，十载声名动京阙。",
            "隆准龙颜曾为开，麞头鼠目谁撄揬。",
            "我闻论相先论心，此语古传非恍惚。",
            "闾阎谈笑觅侯封，渭水垂纶飘白发。",
            "脍肝盗跖以寿终，赵盖杨韩膏斧钺。",
            "相形相心两莫凭，使我向空书咄咄。",
            "年来四海一鼓鼙，萧艾腾芳兰茝歇。",
            "宣室宁无贾谊思，侯门半却祢衡谒。",
            "君归若见袁李徒，造化韫藏须剞劂。",
            "我今自分老山林，渴饮壑冰饥食蕨。",
            "但烦一语抱璞人，莫学卞和遭再刖。"
        ],
        "notes": "",
        "id": "405e9e79c62fa86e9cb67ee093139f3a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "跋韩仲文所藏史共山草书",
        "preface": "",
        "paragraphs": [
            "公孙大娘舞剑器，张颠早悟回翔意。",
            "学书学剑虽不侔，用志凝神固无二。",
            "瓘也得筋靖得肉，圣趣谁能一蹴至。",
            "我生忧患缘知书，教儿仅使通名氏。",
            "春蚓秋蛇自结蟠，莫向兵曹甘委贽。",
            "烟薰屋漏玉轴妆，何许天风划飞坠。",
            "读一遗二口若钳，大草闲临真自愧。",
            "虽然非古空壮雄，要是逢场聊作戏。",
            "鲁公怀素俱已仙，世指周奴笑羊婢。",
            "讵夸弃笔如丘山，夭阏剡藤烦叹喟。",
            "卷还鲸锦心和平，尘席藜羹固吾事。"
        ],
        "notes": "",
        "id": "c22e7a8baf6da133f9d81209ea17ef8a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其一",
        "preface": "",
        "paragraphs": [
            "丹穴九苞凤，荆州一角麟。",
            "圣明久不作，举世谁见珍。",
            "纷纷贺厦雀，廼复为嘉宾。",
            "嘉宾蓄尔辈，麟凤何由驯。"
        ],
        "notes": "",
        "id": "c01742560806fcffec867f83bcdb9a0d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其二",
        "preface": "",
        "paragraphs": [
            "真玉名以石，贞士诬以诈。",
            "古今率皆然，何事独悲咤。",
            "嗟哉尔卞和，智乃在葵下。",
            "曷不韫匵藏，待此连城贾。"
        ],
        "notes": "",
        "id": "aa2a19117d3a492fd63020ac97cdbdac"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其三",
        "preface": "",
        "paragraphs": [
            "麾戈指白日，驾鸿凌紫烟。",
            "终然竟无补，空羡龟鹤年。",
            "古来有介士，采薇首阳巅。",
            "虽非炼五石，名与日月悬。"
        ],
        "notes": "",
        "id": "f4220171b001d7a3333a00cf90244d7e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其四",
        "preface": "",
        "paragraphs": [
            "孔明感三顾，幡然扶汉家。",
            "一朝赤星陨，竟使蜀妇髽。",
            "雄图虽未竟，万世常咨嗟。",
            "老瞒志意满，一笑蛮触蜗。"
        ],
        "notes": "",
        "id": "9de3cdf73b09817a5bdcbd15135b8509"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其五",
        "preface": "",
        "paragraphs": [
            "宋人得燕石，宝为希世珍。",
            "周客掩口笑，乃复遭怒嗔。",
            "阘茸竟尊显，贤圣多隠沦。",
            "人物顾所遇，何事徒悲辛。"
        ],
        "notes": "",
        "id": "04e2cf56484679fdce0e754c179bd923"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其六",
        "preface": "",
        "paragraphs": [
            "突决华栋焚，燕雀自娱乐。",
            "风横乔木巅，藤萝尚栖托。",
            "凤鸟固识时，朝菌不知朔。",
            "佌佌何人斯，胸次尔龌龊。"
        ],
        "notes": "",
        "id": "fa8a640bc841c63320e796cb186d016d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其七",
        "preface": "",
        "paragraphs": [
            "神龙失灵渊，翳形在勺水。",
            "勺水不可容，又复制蝼蚁。",
            "一朝驾大霆，肤寸云万里。",
            "始知勺水龙，沛雨有如此。"
        ],
        "notes": "",
        "id": "f5a7b21056a3519fed4a22811aea3a3e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古意八首  其八",
        "preface": "",
        "paragraphs": [
            "鼓钟乐爰居，藻棁居大蔡。",
            "云壑骀背人，一生餍粗粝。",
            "长镵耕黄独，短蓑钓清濑。",
            "富贵等浮云，达生谁芥蔕。"
        ],
        "notes": "",
        "id": "721e884d14da80336f61525418bd8e06"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠丹阳邢尉",
        "preface": "",
        "paragraphs": [
            "孟郊尉溧阳，曹务缘诗废。",
            "徘徊金濑傍，府以假尉代。",
            "一生坐诗穷，酸寒见余态。",
            "邢君世业儒，才猷乃十倍。",
            "吏隠黄绶间，诗亦性所爱。",
            "羸骖京岘游，古锦奚奴佩。",
            "扣门索我诗，丁宁至于再。",
            "我老学殖荒，久嗟诗力退。",
            "肠肚纵煎煼，落笔与时背。",
            "况复风雅衰，淫哇乱鄘邶。",
            "济南名士多，此语出前辈。",
            "我昔交数公，梦寐想风裁。",
            "西窗剪残烛，顾影寸心痗。",
            "北渚凌清河，平畴接海岱。",
            "子行赋归与，我实增感慨。",
            "为吾谢故人，德音幸时逮。"
        ],
        "notes": "",
        "id": "c6525ac7de42ea78b2da401fc46f465c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "猫燕行",
        "preface": "",
        "paragraphs": [
            "燕飞画梁猫越屋，飞走性殊岂相毒。",
            "饥猫攫燕欲何为，燕比他禽况无肉。",
            "可怜乳燕未出巢，探头伺乳声嘲嘲。",
            "母去不归子饥饿，柔而害物嘻汝猫。",
            "汝猫不仁燕何罪，我思里人为心痗。",
            "父逃官逋母系官，悍吏催钱夜打门。",
            "一朝母作沟中瘠，三女一子家四壁。",
            "官司株逮尚不休，诸孤骈首为累囚。",
            "传闻诏书复逃户，日夜茕茕望其父。",
            "父存父殁竟不知，此冤此苦苏何时。",
            "皇天复帱均四海，人灵万物为物宰。",
            "民之无禄天荐瘥，况此微物知奈何。",
            "呼童屑米哺乳燕，一夜哀伤泪如线。"
        ],
        "notes": "",
        "id": "9509798101dcfed24010a6c610cab9b2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "沽酒行",
        "preface": "",
        "paragraphs": [
            "去年斗酒贯三百，路逢曲车常啧啧。",
            "朝来啜虀暮食盐，汲井煎茶待佳客。",
            "尔时石秫十二千，仍更五千籴石麦。",
            "米曲柴薪价倍增，酒价虽增欲谁责。",
            "昨秋一稔天所怜，瓯窭刈获过良田。",
            "大麦小麦今又熟，麟经髣髴书有年。",
            "年登米麦塞市廛，官酒定价那增钱。",
            "一朝酒家悉闭户，斗酒更欲沽二千。",
            "道逢醉者惊相顾，老夫仓忙问其故。",
            "答云近日添课程，去城十里皆官库。",
            "岂惟酒价今日增，明日十千卖石醋。",
            "乞浆得酒良已难，或者乞醯邻亦怒。",
            "君不见昔时三百青铜沽一斗，坊外酒徒犹忍口。"
        ],
        "notes": "",
        "id": "1c2e0b1fe7361541660bcbb5c7ab6f12"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "陪赵明叔侍御游茅山次韵二首  其一",
        "preface": "",
        "paragraphs": [
            "夷言卫侯说，土风钟仪操。",
            "百年等逆旅，南北俱劳劳。",
            "何如事幽讨，杖藜舒鬰陶。",
            "上山拾瑶草，下山折藑茅。",
            "寻我烟霞朋，缔此金石交。",
            "胡然自局趣，顾影悲系匏。",
            "归去来山中，山中有松醪。"
        ],
        "notes": "",
        "id": "abbbb815332a52fb7541c3e8a88662a0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "陪赵明叔侍御游茅山次韵二首  其二",
        "preface": "",
        "paragraphs": [
            "绣衣汉使者，斧钺尝再操。",
            "六条詟吏胆，一饭思民劳。",
            "翩然拂衣去，访此华阳陶。",
            "苍烟鬰松桧，白云露菅茅。",
            "重冈暖霭合，平畴远风交。",
            "我爱龙池水，愿君酌霜匏。",
            "商岩沛霖雨，越流化醇醪。"
        ],
        "notes": "",
        "id": "989c5edb79321f7ffa70d32123b9fc04"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵麟洲龙仁夫游三茅山",
        "preface": "",
        "paragraphs": [
            "朝行良常南，暮息良常北。",
            "山水互萦纡，松篁相依绿。",
            "尚拟效古人，夜游迭秉烛。",
            "嗟我独何为，红尘走车轴。",
            "有如嗜饮者，性命寄芳醁。",
            "时于茅檐下，支颐望浮玉。",
            "或梦泊西岩，汲湘然楚竹。",
            "终然缠世故，欲往竟未卜。",
            "安得乘天风，翩翩出嚣俗。",
            "士生一世间，衣食贵裁足。",
            "谁为翔蒿鷃，谁为冲霄鹄。",
            "誓将与子游，保此受命独。"
        ],
        "notes": "",
        "id": "7b56c14bc2e2c4e87f743cf3cb0f476b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵龙仁夫种菊二首  其一",
        "preface": "",
        "paragraphs": [
            "忧来感人心，把菊行东篱。",
            "悠然南山句，忆此删后诗。",
            "诗亡绝遗响，菊在余幽姿。",
            "麟洲有达士，与菊心相期。",
            "左揖隆中老，右揖绵上推。",
            "泛此忘忧物，聊以供吾私。",
            "真乐未易识，胜事空自知。",
            "金风摵摵鸣，金英粲粲垂。",
            "我欲从子醉，不羡高阳池。",
            "焉知义熙后，此会非今时。"
        ],
        "notes": "",
        "id": "1a2da765b35bd88159f85bca69101b8b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵龙仁夫种菊二首  其二",
        "preface": "",
        "paragraphs": [
            "种菊东篱下，菊密荒疎篱。",
            "掇英浥坠露，想像渊明诗。",
            "猗嗟子龙子，磊落山林姿。",
            "钦翘二三客，异郡同襟期。",
            "而我何为者，俛首供丁推。",
            "宁复饮我酒，欢饫均嬿私。",
            "乃知意气合，岂计新相知。",
            "蹇予久衰曳，素发飒已垂。",
            "何能借九翮，一朝奋天池。",
            "但当对菊饮，与君赓醉时。"
        ],
        "notes": "",
        "id": "3c48c7f4e0a142823d7214e50927009e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题白廷玉所藏白马图",
        "preface": "",
        "paragraphs": [
            "八尺龙驹蹄削玉，霜毛雪鬣超凡俗。",
            "骄嘶顾影食场苗，朝暮逍遥在空谷。",
            "诏书歘下征骐𬴊，香街紫陌惊行人。",
            "金环压辔出天厩，不数𬳵骆骊骝骃。",
            "三品豆刍饱终日，终日不鸣鸣辄黜。",
            "何如不絷亦不维，腾雾𥬞云全玉质。"
        ],
        "notes": "",
        "id": "7e78f43e5db08ffe64d4d9d8932f5f59"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈彦实醉中杂言",
        "preface": "",
        "paragraphs": [
            "悠悠广陌尘，冉冉征途客。",
            "征途渺无际，人寿不满百。",
            "百年复几何，鬓发早已白。",
            "发白无由玄，扰扰终奚益。",
            "富贵势熏天，忽作冷灰寂。",
            "突兀树丰碑，犹有金石厄。",
            "所以贤达人，万古等朝夕。",
            "俯仰宇宙间，但恨酒杯窄。",
            "持杯辄酣歌，那暇寸阴惜。"
        ],
        "notes": "",
        "id": "4ea5cec3498608717b8a981360c806a0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "水墨兰",
        "preface": "",
        "paragraphs": [
            "三闾一朝蜕，九畹千载荒。",
            "茫茫天壤内，春在桃李场。",
            "幽兰有贞质，转泛欺众芳。",
            "宁受缁尘染，尚余风露香。",
            "乃知德胜色，不采庸何伤。"
        ],
        "notes": "",
        "id": "4bfa2a6790afb40fbadd72608aebb903"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中谢亲友四首  其一",
        "preface": "",
        "paragraphs": [
            "昔年居穷巷，门多长者辙。",
            "一病逾十旬，意可雀罗设。",
            "往来问死生，多谢迹不绝。",
            "贩夫逢仆隶，慰问犹切切。",
            "嗟我何人斯，才薄德又劣。",
            "何以报诸公，寸心常激烈。"
        ],
        "notes": "",
        "id": "3fc7962a165ee1fae1153bab7acc5945"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中谢亲友四首  其二",
        "preface": "",
        "paragraphs": [
            "生平性嗜客，病不废应酬。",
            "终然瘦骨立，欲语气不收。",
            "客多语嘈杂，两耳鸣啾啾。",
            "登床就偃息，客语或未休。",
            "客意岂不佳，而我自作忧。",
            "奈何坐客去，床下多鬭牛。"
        ],
        "notes": "",
        "id": "182c77b1506088317a509a9c3de4ebc5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中谢亲友四首  其三",
        "preface": "",
        "paragraphs": [
            "病骨瘦崚嶒，僵卧难帖席。",
            "一夕三四迁，起坐长太息。",
            "大患缘有身，无身更何疾。",
            "从今事委蜕，梦觉非所择。",
            "须臾忽蘧然，又到华胥国。",
            "何处发晨钟，耿耿霜月白。"
        ],
        "notes": "",
        "id": "35bbbff74e8466b1961f30c5ab96d712"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中谢亲友四首  其四",
        "preface": "",
        "paragraphs": [
            "一病连三月，肥甘宁得知。",
            "医复戒食盐，盐食非所宜。",
            "素餐幸无刺，餐素将何疑。",
            "因思丧乱际，黎民多阻饥。",
            "朝餐乃木叶，暮食乃树皮。",
            "我今食无盐，早晚白玉炊。",
            "稽首谢苍天，揆分忱过之。"
        ],
        "notes": "",
        "id": "9f9eea5444cc4938c8902b343798fa44"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "僧舍高低见，潮音晓夜闻。",
            "仙凡一水隔，淮浙半江分。",
            "鹘冷山腰月，龙嘘海角云。",
            "瞿昙端不动，人世几纷纷。"
        ],
        "notes": "",
        "id": "db752046bda382ed9eae14ac7936dcfe"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "曲肱",
        "preface": "",
        "paragraphs": [
            "门掩青苔砚掩尘，曲肱隠几自观身。",
            "已怜白发无公道，独喜清风似故人。",
            "跃马卧龙俱寂寞，盟鸥狎鹭莫逡巡。",
            "东屯涧水通畦稻，植杖看耘意更真。"
        ],
        "notes": "",
        "id": "3235216cd8b33c3bd0d092ce1ac77094"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "舟过桐庐作",
        "preface": "",
        "paragraphs": [
            "三年常作客，几度溯前川。",
            "山合疑无路，谿回别有天。",
            "虹分遥电雨，风袅近虚烟。",
            "归路知多少，啼鹃云树边。"
        ],
        "notes": "",
        "id": "02ab9745f1e57b206da76b42125d3033"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "陈索郎滩",
        "preface": "",
        "paragraphs": [
            "去国逾千里，辞家过十程。",
            "饭炊云子白，酒醉索郎清。",
            "柂捩秋江驶，帆开暮霭轻。",
            "圣明方在御，何地不升平。"
        ],
        "notes": "",
        "id": "a8f3c72562accdee0203725228fa9ba7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "行寿昌道中",
        "preface": "",
        "paragraphs": [
            "山邑少桑麻，清谿卷素沙。",
            "岸崩桥半断，村僻路三叉。",
            "废渡留芳草，深沟卧古槎。",
            "老翁苔石坐，犹自问京华。"
        ],
        "notes": "",
        "id": "cb128f952e6982666472ee57a7cf7c46"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "庚午读邸报",
        "preface": "",
        "paragraphs": [
            "西北干戈猝未阑，苍生谁与破愁颜。",
            "甫闻高议云台上，又见投身瘴海间。",
            "天地十年氛雾暗，江湖万里鬓毛斑。",
            "欲寻酩酊判豪饮，郊外旗亭半掩关。"
        ],
        "notes": "",
        "id": "7df3f1d446d3bf31f18574616f69c5e2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闻筑鹿门",
        "preface": "",
        "paragraphs": [
            "干戈又绕鹿门西，清梦犹应忆鼓鼙。",
            "可叹遭逢夸二鸟，却令经济属三犀。",
            "腐儒暗事惟蒿目，圣哲知几莫噬脐。",
            "坱莽氛埃何日浄，春江飞雨涨芹泥。"
        ],
        "notes": "",
        "id": "f75883f037a3ad1d75ca3bfc509fe9fd"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "金陵板桥别弟",
        "preface": "",
        "paragraphs": [
            "江郊忆旧庐，送尔复踌躇。",
            "别惯不形梦，情多懒寄书。",
            "江湖归棹远，风雨夜床疎。",
            "杯酒慈颜悦，离愁頼扫除。"
        ],
        "notes": "",
        "id": "616c7a2cad6e1d0197a050a516c572db"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古寺",
        "preface": "",
        "paragraphs": [
            "古寺接荒城，浮图倚太清。",
            "松环岚翠蔚，泉激涧虹明。",
            "僧定花开落，人行鸟送迎。",
            "西枝如可卜，吾欲证无生。"
        ],
        "notes": "",
        "id": "5c6ba18afddd6a5535183ff6273bafe5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋日客中",
        "preface": "",
        "paragraphs": [
            "枫落秋江塞鴈宾，客怀依旧忆鲈莼。",
            "百年三万六千日，半世东西南北人。",
            "满目空村争虎豹，何时高阁绘麒麟。",
            "由来管葛皆天意，霄汉泥涂任此身。"
        ],
        "notes": "",
        "id": "0755cff0a90c781f23b57962a06185ee"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "书斋",
        "preface": "",
        "paragraphs": [
            "寂寂书斋万虑空，恍然赤甲古城东。",
            "鸟呼幽梦日方午，花恼醉吟春正中。",
            "军将送茶惊谏议，门生载酒过扬雄。",
            "能诗识字皆为累，闲杀江头独钓翁。"
        ],
        "notes": "",
        "id": "f82f8f8b76c5a3d9bd33d9e6bd9d6ddc"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠静斋赵使君淮",
        "preface": "",
        "paragraphs": [
            "两翁今古妙经纶，续续家声属后昆。",
            "黑发珥貂依日月，金羁络马半乾坤。",
            "千年带砺河山在，一脉诗书礼乐存。",
            "我本信庵门下士，祇今弹铗向谁门。"
        ],
        "notes": "",
        "id": "81d24b603f4c291e1d4d843a369e9293"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "常山道中",
        "preface": "",
        "paragraphs": [
            "县古浮梁外，沙平草树秋。",
            "远山明去鹭，骤雨咽鸣鸠。",
            "岸狭水痕涨，云归暝色愁。",
            "谁怜苏季子，尘土涴貂裘。"
        ],
        "notes": "",
        "id": "d37c98326bb19e95df36e2f33f2b502e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "鹭鸶林",
        "preface": "",
        "paragraphs": [
            "客久倦嵚崟，寻幽洗客襟。",
            "青烟杨柳岸，白酒鹭鸶林。",
            "当户孤峰秀，环溪万玉阴。",
            "留连不忍别，月澹砌蛩吟。"
        ],
        "notes": "",
        "id": "d85ee0343e1b210543f58347d8d12bd4"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "白兔山庵",
        "preface": "",
        "paragraphs": [
            "清江田舍已悠悠，谩结茅茨傍小丘。",
            "月冷雪窗迷扑握，山连烟草叫軥辀。",
            "了知世事同槐蚁，何有机心到海鸥。",
            "却笑东坡老居士，一生随处贾胡留。"
        ],
        "notes": "",
        "id": "64277265cb963cd3b1ad83f7caad5b70"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵朱子厚九月十一日见寄三首  其一",
        "preface": "",
        "paragraphs": [
            "三载干戈隔胜游，江山依旧鬰相缪。",
            "蛩吟砌壁莓苔古，鴈落汀沙草木秋。",
            "画角飘江犹北固，白云飞岫认东瓯。",
            "凭高望远心如醉，风岸乌巾雪满头。"
        ],
        "notes": "",
        "id": "c2aeff20ab08e366c4c8d7a9af49fa3f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵朱子厚九月十一日见寄三首  其二",
        "preface": "",
        "paragraphs": [
            "凄凉风雨暗山薇，梦里归与迄未归。",
            "礼乐不存三代远，江山如故六朝非。",
            "读书老去翻成癖，煮字从来不救饥。",
            "短褐长镵真活计，载芟何日咏春祈。"
        ],
        "notes": "",
        "id": "5727ac48e3d7dc2481dc64e8d79ee010"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵朱子厚九月十一日见寄三首  其三",
        "preface": "",
        "paragraphs": [
            "冷雨凄风万木飞，年来世事不胜悲。",
            "青山白水新安道，云梦绿林夔府诗。",
            "耆旧飘零今有几，乾坤翻覆政缘谁。",
            "鬓丝一夜三千丈，甚矣吾衰如此衰。"
        ],
        "notes": "",
        "id": "ee57c4a7281bf84d9c9755b95005027a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "登六和塔",
        "preface": "",
        "paragraphs": [
            "僧舍倚松北，浮图界竹西。",
            "江通严濑远，云压越山低。",
            "槐里三原隔，襄城七圣迷。",
            "临风悲往事，月落冻乌啼。"
        ],
        "notes": "",
        "id": "6d35562d91562df9d6ef3c48f6046356"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "客中别友",
        "preface": "",
        "paragraphs": [
            "语别莫怱怱，情怀彼此同。",
            "山川秋色里，风雨客愁中。",
            "故国俱离黍，劳生共转蓬。",
            "鼓鼙声一概，何处是辽东。"
        ],
        "notes": "",
        "id": "60dffeaa29c3adf6ddf91ab52dc2cc58"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简黄监簿淳宗三首  其一",
        "preface": "",
        "paragraphs": [
            "流年暗数手中蓍，短发𩭹髿每自悲。",
            "金甲牙旗非昨梦，黄虀白米慰朝饥。",
            "山河万里归新主，湖海三年隔故知。",
            "惟有浣花堂上燕，春来依旧不相遗。"
        ],
        "notes": "",
        "id": "c2ddd017b6aa57eaea2b8ea2067d8fe3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简黄监簿淳宗三首  其二",
        "preface": "",
        "paragraphs": [
            "桂树团团满故山，一尊风月羡君闲。",
            "交游副墨洛诵里，诗句生民清庙间。",
            "我辈无才难用世，故人厚禄竟何颜。",
            "西楼十二阑干月，清梦应须共往还。"
        ],
        "notes": "",
        "id": "6f7bb66b34f98fe9885b93bf883c23a6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简黄监簿淳宗三首  其三",
        "preface": "",
        "paragraphs": [
            "化鹤辽东老令威，旧家华表未能归。",
            "三千里客贡禹恨，四十九年蘧瑗非。",
            "事与心违多感慨，人随世易重歔欷。",
            "黄华老尽秋容淡，何日西山薄采薇。"
        ],
        "notes": "",
        "id": "1d6463176930230f30dc5f56d23426b9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵碧窗聂道录",
        "preface": "",
        "paragraphs": [
            "胸蟠今古袖披披，老作黄冠恐未宜。",
            "辽鹤不归人已换，濠鱼自乐子焉知。",
            "瓠留西域青精饭，杖削东川紫玉皮。",
            "我似渊明君陆静，相看一笑俨前时。"
        ],
        "notes": "",
        "id": "9e4cad2a5cda95a8bbc65b65a8e10495"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "卧听窗外扑春虫，逗晓緌緌搅太空。",
            "万迳千山孤鸟绝，八荒四海一云同。",
            "寒声静起瀌浮外，生意深藏肃杀中。",
            "乘兴𠇹思游剡曲，狼烽明灭又天东。"
        ],
        "notes": "",
        "id": "0fcb4e4d86170742d565c5ad67119a1b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "哭涂移愚教授",
        "preface": "",
        "paragraphs": [
            "北固登山屐，西园载酒船。",
            "论心今一世，握手后千年。",
            "湖海风波恶，乾坤雨露偏。",
            "无因见宿草，流泪涨黄泉。"
        ],
        "notes": "",
        "id": "500708ebb1e7dd6e23651b1f87814264"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "春日苦雨二首  其一",
        "preface": "",
        "paragraphs": [
            "𪿫车云起走丰隆，河伯重驱十二童。",
            "山窍号风雷破柱，海门翻浪雨飞空。",
            "一春狂犬吠日出，三月老农愁岁终。",
            "斗米换衾宁计直，却疑家近漏天东。"
        ],
        "notes": "",
        "id": "a80f715db59e91ded40287d4e6a4722a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "春日苦雨二首  其二",
        "preface": "",
        "paragraphs": [
            "日日盲风怪雨间，百花顦顇委蓁菅。",
            "鲛人停杼疑翻海，河伯移宫欲近山。",
            "裹饭有谁来问病，挑灯老我独愁颜。",
            "九畴何日重浮洛，川锁支祁鼎铸奸。"
        ],
        "notes": "",
        "id": "e48c4675245e4c676b293583695542a1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "金坛邑中作",
        "preface": "",
        "paragraphs": [
            "菰蒲风起雨蒙𩆓，万室参差浸碧澜。",
            "一鹤归来城郭改，二龙飞去洛波寒。",
            "松迷旧迳犹存寺，蛙聒新畬总为官。",
            "却喜故家文献在，半从鞍马半儒冠。"
        ],
        "notes": "",
        "id": "9f348954e1e732448391c52944023bf9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈登父桃花",
        "preface": "",
        "paragraphs": [
            "台隶群芳散绮葩，繁枝密干蔚交加。",
            "武陵溪畔秦人洞，濯锦江头杜老家。",
            "风搅乱红春过雨，露滋微艳晓笼霞。",
            "长安重到应惆怅，寂寞玄都燕麦斜。"
        ],
        "notes": "",
        "id": "594804160d5e2cca1f956d49e76ed3d6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠蒋文学三首  其一",
        "preface": "",
        "paragraphs": [
            "车声马迹任营营，芦溆襄羊境最清。",
            "万卷图书双鬓老，五湖烟浪一舟轻。",
            "忘机已信驯鸥狎，洗耳那愁鬭蚁惊。",
            "更喜瓯窭秧水足，倚风扶杖看春耕。"
        ],
        "notes": "",
        "id": "fa25192eea20997a207d3b563f2960af"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠蒋文学三首  其二",
        "preface": "",
        "paragraphs": [
            "庞眉鹤发一诗翁，肯伴渔夫理钓筒。",
            "芦溆柳塘新涨外，竹篱茅舍晚烟中。",
            "乡书再捧衣犹白，村酒频沽颊借红。",
            "万事无言归一笑，仲车元不是真聋。"
        ],
        "notes": "",
        "id": "c0c76d915739386dc1159adead770a57"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠蒋文学三首  其三",
        "preface": "",
        "paragraphs": [
            "忆昔携书衮绣堂，扁舟曾此濯沧浪。",
            "苍龙飞去未成雨，老鹤重来知几霜。",
            "人物半凋嗟世事，典刑犹在得诗章。",
            "何当去卜西枝隠，同泛渔舟夜击榔。"
        ],
        "notes": "",
        "id": "22c0f3cbabb3dfaa4f27db58b26098d3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "记梦",
        "preface": "",
        "paragraphs": [
            "云封槐里黯平芜，无复鱼灯照玉凫。",
            "乐奏马惊犹奋鬣，鼎成龙去莫攀胡。",
            "老归燕国常悲陇，梦断荥河偶得图。",
            "淳景布衣今白发，西风搔首独踟蹰。"
        ],
        "notes": "",
        "id": "99e21d06b8b4e12b59fff0136be68b94"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "午睡",
        "preface": "",
        "paragraphs": [
            "赤米黄虀雪白盐，图书满架绝韬钤。",
            "百年无补孔融愧，三叶不遭颜赐潜。",
            "去住任如巢幕燕，间关谁学上竿鲇。",
            "幽居暇日知何事，一半清谈半黑甜。"
        ],
        "notes": "",
        "id": "1bc55ea751cf27b7181e0bd617f79da1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "泛湖",
        "preface": "",
        "paragraphs": [
            "闲居散人事，一舸泛长湖。",
            "夜雨半篙荇，春风十幅蒲。",
            "功名槐国梦，身世辋川图。",
            "舣岸逢林叟，清谈日又晡。"
        ],
        "notes": "",
        "id": "54ee85c4b9d11f03007300f1e542f9f0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "金坛郊外",
        "preface": "",
        "paragraphs": [
            "散屧过平堤，前村雨一犁。",
            "草荒翁仲立，树密鹧鸪啼。",
            "野色连天远，溪光隔岸迷。",
            "干戈犹未息，何处足幽栖。"
        ],
        "notes": "",
        "id": "c78c452992e04b9942525b5d84c8b3a5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "八月十五夜",
        "preface": "",
        "paragraphs": [
            "卷尽顽云玉漏中，月华如水浸层空。",
            "一轮圆缺常时见，万里阴晴此夜同。",
            "突兀楼台犹昔日，高低禾黍自秋风。",
            "转蓬地远归心折，尚想霓裳舞旧宫。"
        ],
        "notes": "",
        "id": "2995bad1edd3f4a32f06f04a099452ec"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "观潮",
        "preface": "",
        "paragraphs": [
            "彊弩驱潮水为东，昔年此地识英雄。",
            "素车白马空明上，青盖红旗灭没中。",
            "十万军声西塞月，三千鲲浪北溟风。",
            "乘槎有约终须去，见说银潢与海通。"
        ],
        "notes": "",
        "id": "b790399361d1d2dc66ff6721514a702c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古琴一张徽弦不具持赠刘汉卿经历因赋",
        "preface": "",
        "paragraphs": [
            "枯桐三尺蹙龙纹，爨下薪焦偶未焚。",
            "七窍已开犹浑沌，一丝不挂绝声闻。",
            "至音澹薄何如默，大道希夷岂在文。",
            "持赠要知弦外趣，美哉斯意忆河汾。"
        ],
        "notes": "",
        "id": "563575d43fd496815cde242aababef7f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居即事",
        "preface": "",
        "paragraphs": [
            "尘外江村野老家，穷年兀兀笑盘蜗。",
            "素琴横膝一尊酒，纱帽笼头七椀茶。",
            "编竹作桥看蚁渡，种花成坞听蜂衙。",
            "闲中自有经纶事，寄语时人莫笑哗。"
        ],
        "notes": "",
        "id": "2b26cc555990e126800486a14d4a3001"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈登父小楼述怀",
        "preface": "",
        "paragraphs": [
            "慷慨悲歌续五噫，等闲观物倚筇枝。",
            "士龙瓦屋西头住，吏部霜螯左手持。",
            "湖海悠悠空拓落，风埃冉冉竟衰迟。",
            "登楼作赋羞王粲，寂寞归与理钓丝。"
        ],
        "notes": "",
        "id": "71a46774c0015d45bb503a9373fc8b76"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "通津田舍",
        "preface": "",
        "paragraphs": [
            "汀葭江菼两依依，鸥鹭相亲寂不飞。",
            "僧入翠微云伴去，牛耕白水犊随归。",
            "古今贤圣多萧索，王伯干戈有是非。",
            "老病忧时心力弱，可能此地得渔矶。"
        ],
        "notes": "",
        "id": "e6a2743f593b982b3c2d1e767d282aba"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "游鹤林寺",
        "preface": "",
        "paragraphs": [
            "步屧叩禅扉，春山碧四围。",
            "天高黄鹤远，仙去杜鹃非。",
            "拂石云生袖，扪松雾湿衣。",
            "几生通佛性，一昔遂忘归。"
        ],
        "notes": "",
        "id": "3cdb48ab86ec6d7d984634978f90b97a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "客怀",
        "preface": "",
        "paragraphs": [
            "客怀元自恶，归思浩无垠。",
            "愁织窗前草，情凄岸曲苹。",
            "十年纷战伐，四海暗风尘。",
            "故旧无消息，西风泪满巾。"
        ],
        "notes": "",
        "id": "b07602b113de769febb9105071bd2702"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "蒲团叠膝诵南华，莲勺灯明细吐花。",
            "客有可人期不至，邻无美酒夜难赊。",
            "湿星酿雨愁飞鴈，枯木号风怨宿鸦。",
            "自笑不眠还不倦，城头呜咽又鸣笳。"
        ],
        "notes": "",
        "id": "e61dff43b7b58005bfa7afb4c1fffa71"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈登父送春有感",
        "preface": "",
        "paragraphs": [
            "同谷歌残返旧蹊，园庐寂寞半蒿藜。",
            "忧时顿觉愁如海，对客何能醉似泥。",
            "春去春来人渐老，城南城北望犹迷。",
            "鼓鼙一概旌旗满，何日车书混僰鞮。"
        ],
        "notes": "",
        "id": "9f5d5856d3a46bb50f27c20c6b37637f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "臂疾示儿",
        "preface": "",
        "paragraphs": [
            "臂疾浸淫骨半枯，蒲团毯被学跏趺。",
            "宋清药券偿未了，司业酒钱来便无。",
            "湖海飘零销壮志，风霜荏苒上吟须。",
            "征辽挟矢知无分，老向新丰倩汝扶。"
        ],
        "notes": "",
        "id": "5cd5a0de50c097ffea1966d936d8e9ed"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣兴",
        "preface": "",
        "paragraphs": [
            "数间破屋玉川家，纱帽笼头自煮茶。",
            "万卷图书三尺剑，半窗风雨一池蛙。",
            "诗情寂寞腹无稿，老态浸寻眼有花。",
            "鼎鼎百年成底事，醉乡端的是生涯。"
        ],
        "notes": "",
        "id": "8d9b9e5bebeda4476652a6a6d9ff7ef3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次陈登父中秋游古竹院韵",
        "preface": "",
        "paragraphs": [
            "闲过竹院听华严，结愿清香发旧奁。",
            "灏气半空浮桂魄，凉风三径拂松髯。",
            "酒阑野兴归长笛，吟罢秋声落短簷。",
            "终日昏昏真醉梦，几时游屐更苔黏。"
        ],
        "notes": "",
        "id": "f93db7b1eb1d4a475860629e55969e89"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋残",
        "preface": "",
        "paragraphs": [
            "乐天老矣放樊蛮，鸥羡忘机鹤羡闲。",
            "缓步当车休下泽，浇愁得酒即中山。",
            "些骚岂敢奴仆命，伊吕元非伯仲间。",
            "兀兀支颐秋又晚，乱云斜日澹烟鬟。"
        ],
        "notes": "",
        "id": "7ef8942a8ad426f231140fb1df415b48"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "养拙",
        "preface": "",
        "paragraphs": [
            "养拙柴扉百虑疎，天光云影乱秋渠。",
            "一身摇动未妨酒，两眼眵昏犹嗜书。",
            "陶令但知归有菊，冯谖忍叹食无鱼。",
            "闲中滋味君休厌，门外纷纷几覆车。"
        ],
        "notes": "",
        "id": "4f16230a4983d18cb48afd2bb10ac731"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "无题二首  其一",
        "preface": "",
        "paragraphs": [
            "杯酒河桥饯去篷，谁知此别竟西东。",
            "隙驹冉冉岁华改，楼燕飞飞春事空。",
            "珮冷江臯凄落月，笳吹朔漠动悲风。",
            "芳魂寂寞扬州路，后土琼姬恨畧同。"
        ],
        "notes": "",
        "id": "9e2779354dcfc5fde1ff79aec78b0e15"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "无题二首  其二",
        "preface": "",
        "paragraphs": [
            "花柳亭台半劫灰，故人沦落共徘徊。",
            "湖光山色西施舸，水影月香和靖梅。",
            "鸿蹋雪泥犹记迹，鹤归华表总成哀。",
            "一尊浊酒和愁酌，泪洒东风醉玉颓。"
        ],
        "notes": "",
        "id": "c16384b6c530487241d940ce7e190a4a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "正月十日理发三首  其一",
        "preface": "",
        "paragraphs": [
            "多病多愁鬓已星，更怜诗骨瘦崚嶒。",
            "百钱挑杖但求醉，五斗折腰良不能。",
            "徒步幸无官长骂，浩歌聊袭散人称。",
            "世情阅尽忘今古，一合乾坤几废兴。"
        ],
        "notes": "",
        "id": "f4e287d76ce05041f95e6c78692645b2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "正月十日理发三首  其二",
        "preface": "",
        "paragraphs": [
            "寂历劳生叹转蓬，百年强半走西东。",
            "从师谩学屠龙技，报国元无汗马功。",
            "二顷有秋生计足，三杯近卯客愁空。",
            "儿童相见从相笑，两鬓丝丝一老翁。"
        ],
        "notes": "",
        "id": "94c6f5db22a7ce4271358a1e2e80afad"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "正月十日理发三首  其三",
        "preface": "",
        "paragraphs": [
            "晨梳白发照青铜，叹息光阴过眼空。",
            "一市少年羞袴下，三朝新妇闭车中。",
            "酒逢知己犹堪醉，文不惊人莫送穷。",
            "天下士忧天下事，肯将飞伏较雌雄。"
        ],
        "notes": "",
        "id": "608b8d47faa3b34e0c4d950bb2cf7611"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送王舍人之燕山",
        "preface": "",
        "paragraphs": [
            "柳媚花明二月天，金羁络马路三千。",
            "鳣鲸得意纵溟壑，蛙蚓无知閙坎泉。",
            "今古不磨惟正理，是非何必待他年。",
            "离骚已信多忠愤，珍重毋忘鸨羽篇。"
        ],
        "notes": "",
        "id": "5866f9aa47583d075856423757b1fcaf"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "游宣慰载酒泛溪即席有作",
        "preface": "",
        "paragraphs": [
            "五载绨袍忆故人，春风吹鹤过湖滨。",
            "楼台冷浸两溪水，天地清无一点尘。",
            "棹底空觥今杜牧，井中投辖旧陈遵。",
            "万方一概吾安往，傥许诛茅竟卜邻。"
        ],
        "notes": "",
        "id": "0b4fbb3f3d4dc49711ccc28757cb7c80"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "陪游宣慰游霅归赋",
        "preface": "",
        "paragraphs": [
            "隃望平山碧四围，鹁鸪啼处见柴扉。",
            "白苹风起雨初歇，绿叶成阴春又归。",
            "野外樵夫纷避道，溪边鸥鸟独忘机。",
            "深杯百罚人扶醉，一枕西轩月满衣。"
        ],
        "notes": "",
        "id": "1ac079037f53e1b1b318d54485a68828"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简林绍先诸友三首  其一",
        "preface": "",
        "paragraphs": [
            "宦路风波渺望洋，几人赤马旦蒙霜。",
            "便便懒是夸经笥，嗑嗑从渠笑酒囊。",
            "花柳春风朝步屧，菰蒲春水夜鸣榔。",
            "人间别有桃源路，肯为浮荣替戾冈。"
        ],
        "notes": "",
        "id": "a3491b6d1eee7526d3c7a61b96f8eda8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简林绍先诸友三首  其二",
        "preface": "",
        "paragraphs": [
            "纳纳乾坤万汇滋，同声同气自相宜。",
            "江山今古几兴废，湖海交朋屡别离。",
            "落月照梁疑太白，西风挥扇障元规。",
            "老来万事如泥浊，一笑论文祇自知。"
        ],
        "notes": "",
        "id": "6a2448bad564f4fa7bce88c997890d80"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵简林绍先诸友三首  其三",
        "preface": "",
        "paragraphs": [
            "载酒湖山忆盛年，可怜风物竟凄然。",
            "杜陵野老哭春日，空谷佳人倚暮天。",
            "禾黍离离迷故国，旌旗杳杳徧南偏。",
            "虎皮何日包弓矢，老为羲皇受一廛。"
        ],
        "notes": "",
        "id": "cb0e3ed680d57bde5aab7c2c7e5ddd91"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "客窗夜雨",
        "preface": "",
        "paragraphs": [
            "世路驱驰力不任，老来世路转岖嵚。",
            "小窗一夜芭蕉雨，倦客十年桑梓心。",
            "黄纸红旗违壮志，青尊绿醑笑孤斟。",
            "故山何日真归隠，磵水松风直万金。"
        ],
        "notes": "",
        "id": "04b2433ea7ac25a3b7c415a3f32fe41b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "息寮王教授挽词二首  其一",
        "preface": "",
        "paragraphs": [
            "黄鹤山前蜕骨仙，饱餐玉蕊潄珠泉。",
            "酒酣拓戟老工部，官冷无毡贫郑虔。",
            "四海风埃方坱莽，一生岐路几迍邅。",
            "公今得向扬州死，况复悬车过八年。"
        ],
        "notes": "",
        "id": "66ada4b451639e206c41ba490a01fabd"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "息寮王教授挽词二首  其二",
        "preface": "",
        "paragraphs": [
            "昔年床下拜庞公，数树梅花一亩宫。",
            "寂寞吟情头尽鹤，摧颓病骨气如虹。",
            "祇今有子能传业，谁念无钱解送终。",
            "千古幽扃邻牧惰，遥怜环珮月明中。"
        ],
        "notes": "",
        "id": "d549d72164646998daa969ababa3c0f0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "梅雨",
        "preface": "",
        "paragraphs": [
            "宇宙冥冥四月时，小斋吟眺苦低垂。",
            "江城地僻莓苔老，山径云深草木滋。",
            "密雾蒙蒙笼翠幄，轻烟冉冉散青丝。",
            "楚宫幽珮劳魂梦，西望巫阳祇自悲。"
        ],
        "notes": "",
        "id": "348c0b4d3958f3dd8cc9eb84dad5ec12"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "老病",
        "preface": "",
        "paragraphs": [
            "老病幽栖觉懒吟，眼观时态独关心。",
            "古今不冺春秋笔，天地难欺暮夜金。",
            "幸有别肠堪贮酒，未愁短发不胜簪。",
            "柴门一闭从春尽，桃李飞花叶又阴。"
        ],
        "notes": "",
        "id": "77ffbd781c86af8579047f6019f0f6d0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "遣怀",
        "preface": "",
        "paragraphs": [
            "扰扰乾坤几战尘，南山北阙意逡巡。",
            "贫思隠语呼庚癸，病怯流年避巳辰。",
            "三顾恐无开济术，百年须了去来因。",
            "鹿门有约吾将隠，倚杖看云老此身。"
        ],
        "notes": "",
        "id": "6f690351890c4bb2fa8d82fbcb5da620"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送刘伯宣尹松江府五首  其一",
        "preface": "",
        "paragraphs": [
            "来往燕鸿异，逍遥鹏鷃同。",
            "古交千载上，余论六经中。",
            "瓜渚茅檐月，芜城柳岸风。",
            "寸心谈未了，櫂士莫怱怱。"
        ],
        "notes": "",
        "id": "9bc331de023d7b5932ae5d8a877e3cab"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送刘伯宣尹松江府五首  其二",
        "preface": "",
        "paragraphs": [
            "宦途昏抹漆，达士久悲丝。",
            "汲直世多忌，父清人不知。",
            "隆污俱合道，行止要随时。",
            "富贵真槐蚁，千年看鼎彝。"
        ],
        "notes": "",
        "id": "c4582108f1b33610876a365a748fdc5a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送刘伯宣尹松江府五首  其三",
        "preface": "",
        "paragraphs": [
            "兵燹三年久，疮痍百姓同。",
            "政须随日化，心要与天通。",
            "刻木期难对，屯膏施易穷。",
            "松江三万顷，盂水爱任公。"
        ],
        "notes": "",
        "id": "3850a58fdb18d1cbc467ae034aaf7295"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送刘伯宣尹松江府五首  其四",
        "preface": "",
        "paragraphs": [
            "事丛缘网密，意广忌才疎。",
            "浩浩皇风远，迟迟化日舒。",
            "俗移三纪后，德洽百年余。",
            "擿伏非仁政，生民本一初。"
        ],
        "notes": "",
        "id": "ad3d36c5704a33d0ae2b9f0ce307949e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送刘伯宣尹松江府五首  其五",
        "preface": "",
        "paragraphs": [
            "烹鲜知政理，履豨识民心。",
            "土壤分南北，诗书亘古今。",
            "遐方犹战伐，癃老正呻吟。",
            "三尺焦桐在，烦公发至音。"
        ],
        "notes": "",
        "id": "3ff711eefcfe3a77989799d3b93810d9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵崔郎中游西湖",
        "preface": "",
        "paragraphs": [
            "万顷湖光一苇杭，画桥横接旧堤长。",
            "松环九里烟云湿，梅压孤山水月香。",
            "梵宇琳宫增突兀，铜驼金谷自凄凉。",
            "悲吟一夜头添雪，惭愧崔鸿在洛阳。"
        ],
        "notes": "",
        "id": "29913288d3177a722768510195bff70e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "范仲山以磵谷居自号为赋二首  其一",
        "preface": "",
        "paragraphs": [
            "山林朝市两相忘，寂寂幽居兴味长。",
            "雨过竹侵书帙浄，风轻花落砚池香。",
            "三杯卯酒醉未醉，一枕午窗凉更凉。",
            "人境结庐元不俗，渊明何必定柴桑。"
        ],
        "notes": "",
        "id": "88ba38d7a9f96a2b4bb6cacdd4d28849"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "范仲山以磵谷居自号为赋二首  其二",
        "preface": "",
        "paragraphs": [
            "丘壑中间著幼舆，何如此地卜幽居。",
            "棋声夜静客饮酒，花影昼闲儿读书。",
            "尘世覆蕉多得鹿，痴人缘木更求鱼。",
            "先生梦觉浑无事，一笑浮云指太虚。"
        ],
        "notes": "",
        "id": "19d34832b5ab6d8c2af9b301eb78bb87"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山房遣兴",
        "preface": "",
        "paragraphs": [
            "三径岚烟护碧苔，地无高下总栽梅。",
            "花随流水绕除去，云共好山排闼来。",
            "月冷蛙声諠鼓吹，风清蜃气耸楼台。",
            "过逢况有侯芭在，白首玄经未足咍。"
        ],
        "notes": "",
        "id": "a5b5b02bc9e06077a557f3749bc00944"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "游灵岩",
        "preface": "",
        "paragraphs": [
            "蹑石扪萝一径通，凭阑极目思无穷。",
            "川明竹树萧疎外，人语烟云杳霭中。",
            "风月五湖西子舸，楼台千古梵王宫。",
            "艰难隠遁寻幽憩，晤语无人忆赞公。"
        ],
        "notes": "",
        "id": "3623c7f26eafe8d22310b0326f4796d6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵赵提举二首  其一",
        "preface": "",
        "paragraphs": [
            "白首玄经病子云，感时怀旧独沾巾。",
            "十年战伐多新鬼，四海逢迎少故人。",
            "上苑鶑花非昔日，曲江蒲柳为谁春。",
            "涌金香酒甜如蜜，满眼沽来莫厌频。"
        ],
        "notes": "",
        "id": "ab57003d6fa66c34746a95cc9d7d9a40"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵赵提举二首  其二",
        "preface": "",
        "paragraphs": [
            "寂历谋生后计然，已将穷达付苍天。",
            "狙公枉自计朝暮，徐邈但知中圣贤。",
            "岁月催人如过隙，功名随世任先鞭。",
            "纷纷燕雀惊鹰隼，谁识图真在左绵。"
        ],
        "notes": "",
        "id": "00abeb94b2062d11f5f4462131def0d8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山林乐四首  其一",
        "preface": "",
        "paragraphs": [
            "山林何所乐，忽忽遂忘归。",
            "江阔天低水，山深雾湿衣。",
            "青虫当户织，白鸟背人飞。",
            "野性因留滞，非干与世违。"
        ],
        "notes": "",
        "id": "26ef4776609142d67618ed87a701cd8a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山林乐四首  其二",
        "preface": "",
        "paragraphs": [
            "山林何所乐，佳兴四时同。",
            "琴罢庭留月，酒残松度风。",
            "鹤归苍汉外，猿叫碧萝中。",
            "却笑磻溪叟，区区理钓筒。"
        ],
        "notes": "",
        "id": "26ef4776609142d67618ed87a701cd8a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山林乐四首  其三",
        "preface": "",
        "paragraphs": [
            "山林何所乐，所乐在琴书。",
            "醉买中山酒，游乘下泽车。",
            "结交忘鹿豕，分席混樵渔。",
            "何必桃源路，方为隠者居。"
        ],
        "notes": "",
        "id": "26ef4776609142d67618ed87a701cd8a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "山林乐四首  其四",
        "preface": "",
        "paragraphs": [
            "山林何所乐，幽处两三家。",
            "曲径新移竹，疎篱旧著花。",
            "岚烟千嶂合，野水一桥斜。",
            "谁道无音乐，渔阳有掺挝。"
        ],
        "notes": "",
        "id": "26ef4776609142d67618ed87a701cd8a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "淮楚绝无行乐地万柳池边有开元小寺稍洁因载酒约淮上翁荀桂叔林绍先诸友同游",
        "preface": "",
        "paragraphs": [
            "柳外澄波系小艖，玉皇宫畔梵王家。",
            "蚁浮腊味杯行酒，鹤避晴烟灶煮茶。",
            "客里招邀慙草率，座中沾洽笑兰阇。",
            "杖藜归路西风晚，一抹寒林万点鸦。"
        ],
        "notes": "",
        "id": "3fc4079b599df19c43c53ccdf251156f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵夏楚材登山阳故城有感",
        "preface": "",
        "paragraphs": [
            "金粟松摧故国荒，春秋未作叹诗亡。",
            "十年漂泊家千里，百代兴衰梦一场。",
            "𧏖浦风清波鸭绿，渔梁春暖酒鹅黄。",
            "相逢且尽尊前醉，莫遣愁多白发长。"
        ],
        "notes": "",
        "id": "6c90674c30cdb91716aaeffc7a69621a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "初度留山阳",
        "preface": "",
        "paragraphs": [
            "茫茫南国徧旌旗，九日明朝有所思。",
            "元亮暮年书甲子，灵均初度忆庚寅。",
            "鱼龙寂寞秋江阔，豺虎从衡客路危。",
            "归去白云堪共卧，万山深处结茅茨。"
        ],
        "notes": "",
        "id": "37607f50c98945c659107fbe6a3a64a6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "答淮上翁二首  其一",
        "preface": "",
        "paragraphs": [
            "风雨凄凄战客衣，长淮东去鴈南飞。",
            "碧山学士老复老，芳草王孙归不归。",
            "尊酒细论悲昨梦，囊书空负笑前非。",
            "木奴千辈侯千户，早晚应须赋式微。"
        ],
        "notes": "",
        "id": "60b4a068aa6c1c526d4ee371dd93adf5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "答淮上翁二首  其二",
        "preface": "",
        "paragraphs": [
            "京江语别十三春，宇宙茫茫几战尘。",
            "客路秋风欺白发，阴房夜雨湿青燐。",
            "杖藜叹世悲谁子，悬印朝天少故人。",
            "回首鹿门思旧隠，荒坟宿草更沾巾。"
        ],
        "notes": "",
        "id": "18a1d69b861cab5350ba44e543bab5bb"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀林绍先三首  其一",
        "preface": "",
        "paragraphs": [
            "长淮滚浊澜，春半尚严寒。",
            "久客愁无寐，怀人醉不欢。",
            "读书狂李白，忘事老师丹。",
            "何日归林下，悠然饭一箪。"
        ],
        "notes": "",
        "id": "c6dbc3fef8380863db9f5db30d220398"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀林绍先三首  其二",
        "preface": "",
        "paragraphs": [
            "岁岁苦担簦，飘然云水僧。",
            "星霜变玄鸟，天地有青蝇。",
            "留滞慵僮仆，怀归畏友朋。",
            "求田端有暇，谁复问陈登。"
        ],
        "notes": "",
        "id": "4dd2c6e5fe1e8208f95fbae21ad23a1e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀林绍先三首  其三",
        "preface": "",
        "paragraphs": [
            "羁怀不自憀，明日又花朝。",
            "我畏杖藜远，君难折简招。",
            "愁长怜发短，室迩叹人遥。",
            "剪尽西窗烛，凭谁慰寂寥。"
        ],
        "notes": "",
        "id": "642db297a0c88513b06f601329d1aaae"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寓山阳天庆馆作",
        "preface": "",
        "paragraphs": [
            "紫气浮关怅客情，琳宫羸卧绝逢迎。",
            "长廊夜静蛩吟苦，古殿秋深鹤唳清。",
            "勾漏丹砂何处问，蓝桥云液为谁倾。",
            "卷帘残月斜窥牖，街鼓冬冬又五更。"
        ],
        "notes": "",
        "id": "fdd21b411709a27845a45b0ad5605956"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈教授见寄二首  其一",
        "preface": "",
        "paragraphs": [
            "藜床听雨卧，雨霁抱琴行。",
            "古径荒苔合，秋渠坠叶平。",
            "流年悲鴈影，往事咽蛩声。",
            "谁识玄都观，刘郎旧有名。"
        ],
        "notes": "",
        "id": "149c11585e32a0a98e19f775241e1fc3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈教授见寄二首  其二",
        "preface": "",
        "paragraphs": [
            "江城吾旧隠，今岁喜秋穰。",
            "一顷南山豆，千畦负郭姜。",
            "看云扃户晚，对月引杯长。",
            "他日凭鱼鴈，犹堪话楚狂。"
        ],
        "notes": "",
        "id": "2e083433cd01862b0968286409aaf799"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送程道大归新安兼简宪使卢处道学士四首  其一",
        "preface": "",
        "paragraphs": [
            "倦客思归整旆鞍，班荆祖道驻江干。",
            "浮云流水别离易，明月清风会晤难。",
            "携妓东山须载酒，上书北阙莫求官。",
            "诸公衮衮君休羡，得马还将失马看。"
        ],
        "notes": "",
        "id": "4db18a7ca57d7f269b6cad3255192cc7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送程道大归新安兼简宪使卢处道学士四首  其二",
        "preface": "",
        "paragraphs": [
            "十年故国黍离离，一日翩然赋式微。",
            "儒服政怜山鸟怪，机心何独海鸥飞。",
            "山中朝露闲观槿，岭曲春风自采薇。",
            "苍狗白衣从变化，是今非昔昔谁非。"
        ],
        "notes": "",
        "id": "945255fca34595123ac0268cd48a572f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送程道大归新安兼简宪使卢处道学士四首  其三",
        "preface": "",
        "paragraphs": [
            "我生惭愧贾胡留，暮鼓晨钟复报秋。",
            "万里桥南存旧宅，十年客舍尚并州。",
            "青山是处堪埋骨，白发新来渐满头。",
            "此日送君何限意，长江万折有东流。"
        ],
        "notes": "",
        "id": "ce5e2e2c95998eb0a9995403aac4dbee"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送程道大归新安兼简宪使卢处道学士四首  其四",
        "preface": "",
        "paragraphs": [
            "戋戋束帛贲丘阿，有几英雄入网罗。",
            "少室山人征不起，贞元朝士已无多。",
            "声光赫奕埋轮使，音调凄清扣角歌。",
            "倾盖相驩应恨晚，乔松千尺有丝萝。"
        ],
        "notes": "",
        "id": "c558184e759ba8e74469d7f5a091d9d6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵程道益见赠二首  其一",
        "preface": "",
        "paragraphs": [
            "此生惭愧马牛襟，返锁柴门岁月深。",
            "避地管宁甘白帽，登台郭隗自黄金。",
            "风霜渐老骚人鬓，天地元知国士心。",
            "却喜程侯晚相遇，长鱼碧酒共清吟。"
        ],
        "notes": "",
        "id": "fb48583afdf6743d607531b76e66dcb3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵程道益见赠二首  其二",
        "preface": "",
        "paragraphs": [
            "十载时艰泪染襟，余生几拟托幽深。",
            "匹夫无罪空怀璧，校尉有官从摸金。",
            "老去风尘犹瞇眼，春来药裹更关心。",
            "草玄作赋吾何敢，梁父吟成祇自吟。"
        ],
        "notes": "",
        "id": "24b8f2c3e92ea78a1cf4799abc781864"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中三首  其一",
        "preface": "",
        "paragraphs": [
            "病来十日闭茅庐，孤负吟诗与著书。",
            "床下不知牛是蚁，濠间谁识子非鱼。",
            "羸形分绝麒麟画，老境堪同鹿豕居。",
            "坎止流行随所寓，分明天地一籧篨。"
        ],
        "notes": "",
        "id": "dec671c8171eca18e7f5e407ce8e419c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中三首  其二",
        "preface": "",
        "paragraphs": [
            "腐儒麤粝愧无功，一月兼旬卧病中。",
            "赋就但应增肺渴，檄成元不愈头风。",
            "移心有法难忘药，折臂无缘定作公。",
            "世事渐艰吾已老，翛然梦不到槐宫。"
        ],
        "notes": "",
        "id": "8b2fbe3e1e15ce6eb6ed346c9296ee0f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病中三首  其三",
        "preface": "",
        "paragraphs": [
            "婢寻本草犬迎医，二竖驱除去复随。",
            "衰老维摩常示病，瘦生杜甫不关诗。",
            "门堪罗雀那容驷，釜不烹鱼但作糜。",
            "见说九重征武士，却须攘臂学支离。"
        ],
        "notes": "",
        "id": "376553cc49fcb2e11ce6450d8a9816a5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故舶使知泉州赵公挽词五首  其一",
        "preface": "",
        "paragraphs": [
            "闽粤驱驰后，乾坤震荡中。",
            "名虽高斗北，身竟老辽东。",
            "仕止因时异，悲懽与世同。",
            "洛滨多侍从，立懦独清风。"
        ],
        "notes": "",
        "id": "071dbd6fe53ae49e6393740e6cc283a9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故舶使知泉州赵公挽词五首  其二",
        "preface": "",
        "paragraphs": [
            "慷慨辞双节，逍遥寄一筇。",
            "扬雄虽若凤，老子自犹龙。",
            "霁月窗前草，悲风陇上松。",
            "遗民应巷哭，何但辍秦舂。"
        ],
        "notes": "",
        "id": "0f7dc7879799bfb4f19b4d19638951a8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故舶使知泉州赵公挽词五首  其三",
        "preface": "",
        "paragraphs": [
            "壮岁风云会，衰龄岸谷迁。",
            "芾棠南国里，细柳曲江边。",
            "天地纷戈甲，园林寂管弦。",
            "康成共丁卯，肯避巳辰年。"
        ],
        "notes": "",
        "id": "52e3cc2a9b77b78d735524d58a77f958"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故舶使知泉州赵公挽词五首  其四",
        "preface": "",
        "paragraphs": [
            "杜陵侔稷契，诸葛陋袁曹。",
            "道在七分易，文过九辩骚。",
            "丘原终古闭，嵩岳极天高。",
            "况复阶庭树，于今有凤毛。"
        ],
        "notes": "",
        "id": "9424ea8dcd8085c5fc7e02ec5cfa71a7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故舶使知泉州赵公挽词五首  其五",
        "preface": "",
        "paragraphs": [
            "世梗投林密，人稀寄驿迟。",
            "一朝传易箦，千古竟骑箕。",
            "斲鼻空悲郢，援琴谩忆期。",
            "薤歌嗟已晚，生死负恩私。"
        ],
        "notes": "",
        "id": "54fa92c43659907e860cf540faf40f19"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋壑堂",
        "preface": "",
        "paragraphs": [
            "衮绣三朝乐盛时，湖山廊庙两栖迟。",
            "一声鼙鼓乾坤沸，万里烟尘草木悲。",
            "隔叶黄鹂空𪾢睆，定巢紫燕尚差池。",
            "春风不管人间事，犹绕雕阑飏绿漪。"
        ],
        "notes": "",
        "id": "26b71e5f3b67f534ac98a6a10e2a34cc"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀聂道录二首  其一",
        "preface": "",
        "paragraphs": [
            "形影参商已六春，春风吹梦益沾巾。",
            "江头杨柳送行客，窗外梅花疑故人。",
            "世事茫茫山岳隔，年光冉冉燕鸿新。",
            "一尊何日重携手，鹤外乾坤迥不尘。"
        ],
        "notes": "",
        "id": "ec14f7251757548ba406dacdf1c16b32"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀聂道录二首  其二",
        "preface": "",
        "paragraphs": [
            "夜鹤朝猿伴苦吟，碧窗静锁绿云阴。",
            "青精可饭药资乏，黄独无苗山雪深。",
            "岂有故人分禄米，但闻隠士寄焦琴。",
            "相思一夜生春草，明月满街天籁沈。"
        ],
        "notes": "",
        "id": "104568bc7b4fa2bf9fa1664ffd29e86d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "病愈出游",
        "preface": "",
        "paragraphs": [
            "桐帽椶鞋破晓烟，落花飞絮暮春天。",
            "风簷转日噪干鹊，云树隔溪啼杜鹃。",
            "客引茅亭沽旧酒，僧邀竹院话枯禅。",
            "病余一事还堪笑，脚力轻松倍去年。"
        ],
        "notes": "",
        "id": "ce4e6e28235b2662dad9cab1e3115de4"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "舟行欲访三茅践许宗师鹤会之约",
        "preface": "",
        "paragraphs": [
            "磵饮岩栖愿已违，小舟拂晓泛涟漪。",
            "蒲丛露冷泣姑恶，木末云深叫子规。",
            "山近三茅便杖屐，酒沽五里带糟醨。",
            "乘风𠇹拟寻幽躅，莫负当年汗漫期。"
        ],
        "notes": "",
        "id": "60e7069deb6844f34da8d5223d35081a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夜卧旅邸梦入三茅山一道士病一道士鼾睡因作诗纪其概云",
        "preface": "",
        "paragraphs": [
            "梦入三茅叩玉扉，楼台金碧浄朝晖。",
            "岩花涧草高低见，田鹤沙禽下上飞。",
            "道士倚墙方熟睡，至人杜德不言机。",
            "人间天上元非远，非想非非更觉非。"
        ],
        "notes": "",
        "id": "b33b011888c1c594c8c6f8142dc52923"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "人日",
        "preface": "",
        "paragraphs": [
            "人日吟窗涤砚尘，探官擘茧笑乡邻。",
            "山人雅爱终南径，诗客空怀渭北春。",
            "誉毁盖棺犹未了，勋名看镜不须频。",
            "从今好是支离卧，有客问余方负薪。"
        ],
        "notes": "",
        "id": "7d9ff3e2511b270923200a92960e03fe"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "郭朝奉挽词二首  其一",
        "preface": "",
        "paragraphs": [
            "性俭家常足，心闲体自胖。",
            "令名缘有子，良贵不须官。",
            "遗像衣冠古，高堂几席寒。",
            "他年说耆旧，回首重辛酸。"
        ],
        "notes": "",
        "id": "4602ae54a72e1b0904b6a23ade1e7aca"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "郭朝奉挽词二首  其二",
        "preface": "",
        "paragraphs": [
            "世态十年别，交情奕代论。",
            "及门先倒屣，引酌定空尊。",
            "杖屦春风语，松楸夜月魂。",
            "些成嗟已晚，江阔听啼猿。"
        ],
        "notes": "",
        "id": "e44c0fe676a5ad0523a3085bddc65dd3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "悼俞仁则",
        "preface": "",
        "paragraphs": [
            "藕花汀畔柳丝垂，杯酒殷勤话别离。",
            "风雨对床空有约，池塘梦草竟无诗。",
            "荒坟日落谁人吊，古屋苔深独我悲。",
            "毕竟功名大槐国，排云书在即丰碑。"
        ],
        "notes": "",
        "id": "e6e19ab7e5a4eb42a5c2e746a873b200"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "吴门逢友人",
        "preface": "",
        "paragraphs": [
            "泽国江山冷战云，扁舟春晚忽逢君。",
            "荒城鼓角含商气，旧曲楼台暗楚氛。",
            "海燕认巢迷故主，苔蜗篆壁变新文。",
            "更怜庾信江南赋，音调凄清不忍闻。"
        ],
        "notes": "",
        "id": "85784c5c873be37f2774f98529cd4b91"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送张师道",
        "preface": "",
        "paragraphs": [
            "七闽幕府借词臣，一笑平反草木春。",
            "制下九重新涣汗，胸蟠千古旧经纶。",
            "生平耻不为伊傅，夜半何烦问鬼神。",
            "无限焦枯待霖雨，好将斯道觉斯民。"
        ],
        "notes": "",
        "id": "776b71e4bb4566d92b4b4fde83711100"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送道士孙雪房",
        "preface": "",
        "paragraphs": [
            "雾豹文章野鹤姿，黄冠晦迹淛江涯。",
            "携家拟就鹿门隠，奏赋何期狗监知。",
            "触热问涂行有日，排云论事岂无时。",
            "太平上策须倾倒，更忆崆峒麦熟诗。"
        ],
        "notes": "",
        "id": "7955b87b6594ef5b62f361b24669ca2d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送董左丞二首  其一",
        "preface": "",
        "paragraphs": [
            "帝睠东南用正人，角巾归第请何频。",
            "相公久矣倦台鼎，故国依然倚世臣。",
            "霖雨合归天上作，忠言须造榻前陈。",
            "丈夫出处非徒尔，四海安危寄一身。"
        ],
        "notes": "",
        "id": "d763b87fdbd6528eabee349d2816102b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "送董左丞二首  其二",
        "preface": "",
        "paragraphs": [
            "煌煌勋业绘凌烟，共说韦平有世贤。",
            "黄合紫枢名将相，凉台燠馆半神仙。",
            "百年富贵真槐国，一日清闲胜葛天。",
            "祇恐九重方侧席，东山未许遽高眠。"
        ],
        "notes": "",
        "id": "abd0e9953facfa0623051ae4c8eb1480"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀",
        "preface": "",
        "paragraphs": [
            "密树幽花似远村，循除流水自浑浑。",
            "无僧肯送卢仝米，有客时过陆抗门。",
            "月晕河天鱼散子，泥融雨径竹生孙。",
            "十年四海干戈满，似此遗民几户存。"
        ],
        "notes": "",
        "id": "d2eba31e4e3b2e1d8d627b5de0a4a1b3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为汤提刑赋南园玉绣毬花二首  其一",
        "preface": "",
        "paragraphs": [
            "绣衣持斧旧诗翁，天与奇葩衬绮栊。",
            "翠㔩叶攒珠的皪，碧搔头映玉珑璁。",
            "氤氲香雾迷丛蝶，淡沲晴飔飏转蓬。",
            "安得素娥斟绿醑，缓歌一阕月明中。"
        ],
        "notes": "",
        "id": "e9a85d038c61d0805d5a4d8fd83ea591"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为汤提刑赋南园玉绣毬花二首  其二",
        "preface": "",
        "paragraphs": [
            "愁烟泫露泣明妃，万蝶魂迷倦不飞。",
            "帐簇流苏裀翡翠，阶翻蹴踘落珠玑。",
            "琼葩分韵香疑减，柳絮成团似却非。",
            "风雨朝昏他日约，忍令容易失芳菲。"
        ],
        "notes": "",
        "id": "0dcedf75114caf12bc394a652d252ecf"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈静佳咏梅",
        "preface": "",
        "paragraphs": [
            "玉骨冰肌不受尘，纷纷红紫谩争春。",
            "最宜岩壑风霜夜，相对心肠铁石人。",
            "寂寞上林迷雾苑，嵯峨巫岫隔烟津。",
            "翛然自得闲中趣，肯与姚黄作素臣。"
        ],
        "notes": "",
        "id": "d1b630c27c2c1d05c8eda3d12df2fb37"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "古寺",
        "preface": "",
        "paragraphs": [
            "古寺倚峥嵘，春风信马行。",
            "猿吟千树暗，僧定一灯明。",
            "野水循除出，庭莎夹径生。",
            "云何多俗韵，一宿又江城。"
        ],
        "notes": "",
        "id": "9e9c671d7f97eae3da550049f9c0a234"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故枢密使陆公挽词三首  其一",
        "preface": "",
        "paragraphs": [
            "杞国天将压，苍梧云正愁。",
            "龙胡垂可挽，鱼腹葬何忧。",
            "万死丹心在，千龄王气收。",
            "县知精卫忿，今古不能休。"
        ],
        "notes": "",
        "id": "fa04b14f6a4360a25e1631dc1adf4157"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故枢密使陆公挽词三首  其二",
        "preface": "",
        "paragraphs": [
            "七朝迷瘴雾，一昔倒狂澜。",
            "天意竟难料，皇图不再安。",
            "宁甘蹈东海，不忍絷南冠。",
            "自古谁无死，从容就义难。"
        ],
        "notes": "",
        "id": "f2504fae35fbe9c288532c449f620c7e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "故枢密使陆公挽词三首  其三",
        "preface": "",
        "paragraphs": [
            "群雄纷爱死，一士独捐生。",
            "历数绝谁续，纲常晦复明。",
            "人皆念王蠋，天岂祸程婴。",
            "泪眼休枯尽，他年看史评。"
        ],
        "notes": "",
        "id": "417b538d65d3cba14a8204628545178a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵答郦学正见赠三首  其一",
        "preface": "",
        "paragraphs": [
            "鸡鸣群动已憧憧，习静工夫自笑慵。",
            "风月一襟霜两鬓，图书万卷酒千钟。",
            "维摩示病元非病，李广难封不愿封。",
            "世道隆污随所适，我知老子本犹龙。"
        ],
        "notes": "",
        "id": "c2fa47831c7a0dacbfcfe7409d88ef4b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵答郦学正见赠三首  其二",
        "preface": "",
        "paragraphs": [
            "萧森竹柏小蒲庵，身世嵇康七不堪。",
            "眼底故人俱寂寞，镜中衰发自䰐𩭹。",
            "过车慷慨陈清酹，旧馆殷勤脱左骖。",
            "老我与君同此意，纷纷轻薄不须谈。"
        ],
        "notes": "",
        "id": "836f22812f0836857eaf983a11e0bea6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵答郦学正见赠三首  其三",
        "preface": "",
        "paragraphs": [
            "粥饭随缘类出家，小瓶汲月自煎茶。",
            "浮荣等是蕉中鹿，薄俗堪怜井底蛙。",
            "南亩半栽元亮秫，东陵多种邵平瓜。",
            "青鞋布袜相随去，九陌红尘任没车。"
        ],
        "notes": "",
        "id": "a1e4d975347a9f890b988bd532e941d8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈教授见寄二首  其一",
        "preface": "",
        "paragraphs": [
            "拟效时人耻效尤，时人嫉我亦如雠。",
            "携金嬾市燕台骏，卖剑聊寻渤海牛。",
            "白发盈簪羞我老，黄花满径为谁秋。",
            "尊前有酒休辞醉，痴绝由来爱虎头。"
        ],
        "notes": "",
        "id": "c933b71fc54e753217937c3b029e616d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵陈教授见寄二首  其二",
        "preface": "",
        "paragraphs": [
            "朝暮何人肯拔尤，周民何友亦何雠。",
            "还家久类苏耽鹤，溷世聊歌宁戚牛。",
            "笔在不妨书甲子，诗亡谁为作春秋。",
            "百年修短终归尽，倚杖看山任白头。"
        ],
        "notes": "",
        "id": "13662e933f0f435510a2c67d0da1f107"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其一",
        "preface": "",
        "paragraphs": [
            "野鹤乘轩愧不才，柴门键密昼慵开。",
            "荒亭锁雾红葵老，古木号风白雨来。",
            "酒免官沽时一醉，诗非私贷日相催。",
            "人间万事皆儿戏，千载昆明几劫灰。"
        ],
        "notes": "",
        "id": "b775ad55ec774472a9fcc5690a7910af"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其二",
        "preface": "",
        "paragraphs": [
            "从来工瑟莫吹竽，赤米黄虀尽自娱。",
            "种柳藏鸦怜哺母，葺巢护燕待将雏。",
            "荆榛少剪但除道，瓜芋多栽莫问区。",
            "金马玉堂元有分，青铜惭愧白髭须。"
        ],
        "notes": "",
        "id": "ee583792cc8b8557532f41d3be5f1d61"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其三",
        "preface": "",
        "paragraphs": [
            "镜中勋业不须论，拭发何由得马肝。",
            "日暮论文思李白，年衰忘事类师丹。",
            "几多归燕愁无主，是处鸣蛙总为官。",
            "多谢天公相劳苦，梅风吹雨长琅玕。"
        ],
        "notes": "",
        "id": "5e068faa7222d0e33afb2bdd2e851fae"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其四",
        "preface": "",
        "paragraphs": [
            "五噫休作不平鸣，世事悠悠弈一枰。",
            "歌有红儿休用比，酒无白堕亦须倾。",
            "青山倘是埋骨好，素发何嫌照眼明。",
            "鼎鼎百年三万日，晓烟收尽暮云横。"
        ],
        "notes": "",
        "id": "b2e86be6ff38e98d5d4c58bb64dcd92b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其五",
        "preface": "",
        "paragraphs": [
            "雨霁云收正午天，槐阴翳翳北窗眠。",
            "百年未了暂为客，一日得闲真是仙。",
            "美酒但寻知己饮，好诗休用俗人传。",
            "山林钟鼎知谁是，输与鸱夷理钓船。"
        ],
        "notes": "",
        "id": "f805eba6e0cc16b33c99c4712dd86f73"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "夏五园亭对雨漫成六首  其六",
        "preface": "",
        "paragraphs": [
            "有酒能浇磊磈胸，人生何处不从容。",
            "横飞辽海成孤鹤，老死南阳亦卧龙。",
            "习静一丘聊自足，逢时万户莫先封。",
            "梧楸门巷将迎少，涧曲分畦学老农。"
        ],
        "notes": "",
        "id": "ea6ac9e49c637f74f12d94f7ddb8718a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "秋泊吴门寄友",
        "preface": "",
        "paragraphs": [
            "尊酒旗亭说旧游，重来茂苑又深秋。",
            "烟霞静锁诗人屋，风雨常欺倦客楼。",
            "独鴈叫群天漠漠，蹇馿畏滑路悠悠。",
            "相思清夜黄花老，一琖寒灯万斛愁。"
        ],
        "notes": "",
        "id": "37031e92ef03d5e54ea594114cc20f72"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵薛晓翁教授",
        "preface": "",
        "paragraphs": [
            "鲲鹏意气鹤精神，髣髴风流贺季真。",
            "三顾岂无天下计，百年空老梦中身。",
            "兵尘满眼谁知己，儒术谋生每误人。",
            "长啸归来寻旧隠，石田茅屋未全贫。"
        ],
        "notes": "",
        "id": "143183b1b5ab074914cbe59135c795ec"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲境",
        "preface": "",
        "paragraphs": [
            "门外红尘竞往还，小轩容膝自怡颜。",
            "三杯对影夜邀月，一笏拄颐朝看山。",
            "芳草落花春不老，鸣鸠乳燕乐相关。",
            "人间寻徧无闲境，闲境由来祇此间。"
        ],
        "notes": "",
        "id": "e005458b484c0578dfddcb508da5c0c0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "小园漫兴四首  其一",
        "preface": "",
        "paragraphs": [
            "小园雨过草离离，寂寞葵榴又一时。",
            "载酒客来闲问字，催租人去更吟诗。",
            "一杯淡粥学僧供，三尺高床避鬼吹。",
            "百岁光阴行六十，世间何许凤凰池。"
        ],
        "notes": "",
        "id": "bd532258a22b10900bfc46b49c3a837f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "小园漫兴四首  其二",
        "preface": "",
        "paragraphs": [
            "杖藜竹外独徘徊，叹息人间几劫灰。",
            "燕颔素无难食肉，蟹螯才有便持杯。",
            "世人枉是皆欲杀，明主何尝肯弃才。",
            "多谢诸公共推挽，公车时亦到蒿莱。"
        ],
        "notes": "",
        "id": "b3757f234b6d0a5f5ba26aa1222c4525"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "小园漫兴四首  其三",
        "preface": "",
        "paragraphs": [
            "公车纵肯诏遗民，宣发萧萧已满巾。",
            "美景昔时多乐事，丰年今日有饥人。",
            "翻云覆雨怜轻薄，洗眼开怀任屈伸。",
            "野鹤瘦躯驯鹿性，此时宁复绘麒麟。"
        ],
        "notes": "",
        "id": "0d83c5148b56c0af599bc5046260742d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "小园漫兴四首  其四",
        "preface": "",
        "paragraphs": [
            "华发思乡去苦迟，人民城郭总成非。",
            "九原可作吾谁与，三径就荒胡不归。",
            "诗思寂寥无腹稿，病躯顦顇减腰围。",
            "有时梦与钟期遇，闲拂枯桐按玉徽。"
        ],
        "notes": "",
        "id": "98632f468d299117d69ecdd96482674e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "怀萧道夫",
        "preface": "",
        "paragraphs": [
            "北辙南辕一昔分，何时尊酒细论文。",
            "谈经举世用燕说，横笔何人静楚氛。",
            "朋辈风流推李杜，弟兄词藻愧机云。",
            "麟洲有客长回首，归诵琅章饫所闻。"
        ],
        "notes": "",
        "id": "f8bcf66fc55e3e3912e29bb6a0e8b930"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "泊阎桥有怀",
        "preface": "",
        "paragraphs": [
            "青镜霜刀杳莫寻，陈留巷陌故阴阴。",
            "鸿飞犹记东西迹，燕去难留下上音。",
            "多病乐天悲老近，三生杜牧恨春深。",
            "浮云柳絮元无准，惭愧人间儿女心。"
        ],
        "notes": "",
        "id": "443721cc85307854b54fe3d3665f1c03"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "戏简友人二首  其一",
        "preface": "",
        "paragraphs": [
            "百年何处筑菟裘，又向周南叹滞留。",
            "砧韵但能凄客枕，鴈声浑不到歌楼。",
            "江湖展转鱼千里，今古驱驰貉一丘。",
            "回首金焦渺何许，潇潇风雨使人愁。"
        ],
        "notes": "",
        "id": "1fbc5c28c2952076268001855fe3c99a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "戏简友人二首  其二",
        "preface": "",
        "paragraphs": [
            "茅斋蓬鬓静编蒲，谁使担簦问客途。",
            "万里晴云离塞鴈，一天明月绕枝乌。",
            "羁愁浩渺夜将半，诗思凄凉岁欲徂。",
            "却羡故人沉醉处，红楼红粉拥红𬬻。"
        ],
        "notes": "",
        "id": "29175dd247fa15a1f1889b1a0a5fbd86"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次郭元德二首  其一",
        "preface": "",
        "paragraphs": [
            "马周淹逆旅，梦寐忆常何。",
            "琴古知音少，囊空得句多。",
            "凄凉怜我老，慷慨为谁歌。",
            "三尺匣中剑，时时自濯磨。"
        ],
        "notes": "",
        "id": "4ca04c0b8f2f6ac33a9f46cabdf34f34"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次郭元德二首  其二",
        "preface": "",
        "paragraphs": [
            "昔贤多不偶，今我欲如何。",
            "浮世欢娱少，衰年感慨多。",
            "吾伊繙蠹简，欵乃听渔歌。",
            "自笑平生志，低回竟不磨。"
        ],
        "notes": "",
        "id": "1001578e63414dc9edb4fa2e7315cfe1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵郭元德旅怀",
        "preface": "",
        "paragraphs": [
            "挟册知何用，援琴且自宽。",
            "世途今更险，客枕夜偏寒。",
            "俯仰随时易，隆污合道难。",
            "功名大槐梦，青镜莫频看。"
        ],
        "notes": "",
        "id": "98a04e6e7eaacb8a1902a78fad60aaac"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "身世厌漂零，衣冠愧典刑。",
            "乾坤开阖户，日月短长亭。",
            "水阔连天白，山高拥岸青。",
            "扬雄中有宅，垂老太玄经。"
        ],
        "notes": "",
        "id": "eb114748c0a209802185a752bce59893"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "村居即事二首  其一",
        "preface": "",
        "paragraphs": [
            "地僻村深过客稀，数家生聚突烟微。",
            "鱼虾入网忙呼酒，鹅鸭栖池静掩扉。",
            "唤妇索绹苫屋角，课儿斫竹补篱围。",
            "沟东积水通前浦，也有蒲帆带雨归。"
        ],
        "notes": "",
        "id": "8fb67ba8731aa6b494a665cb7ed47d10"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "村居即事二首  其二",
        "preface": "",
        "paragraphs": [
            "漠漠平畴接远沙，一浜寒水浸梅花。",
            "儿挑苦芺供鹅食，妻撷葫荽荐客茶。",
            "榾柮火残寒尚力，茅柴酒熟夜能赊。",
            "岁时伏腊歌呼处，三世儿孙共一家。"
        ],
        "notes": "",
        "id": "bf97ecf42b766e37d7d838f7052faf73"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠良常山人",
        "preface": "",
        "paragraphs": [
            "青岁迂疎厌市廛，诛茅结屋北山巅。",
            "泉冷阴洞猿分饮，草软阳坡鹿伴眠。",
            "三径烟云浑是画，四时风月不论钱。",
            "忽逢野老谈庚甲，笑指乔松不记年。"
        ],
        "notes": "",
        "id": "8c7217c04bc2d67ea9dd23ea112165a0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "富安田舍二首  其一",
        "preface": "",
        "paragraphs": [
            "风饕雪虐驾扁舟，又作田家数日留。",
            "鴈逐稻粱飞远浦，犬惊杖屐吠荒丘。",
            "三杯薄酒延僧话，一琖寒灯伴客愁。",
            "白水漫漫妨麦事，催钱县吏亦宜休。"
        ],
        "notes": "",
        "id": "57142c14745ad4a661668c254a1bc9b1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "富安田舍二首  其二",
        "preface": "",
        "paragraphs": [
            "漠漠寒云接断芜，平畴积水入长湖。",
            "犊眠篱下霜埋草，鴈宿汀边月满芦。",
            "戟吻苦茶连叶煮，胶牙酸酒带糟𫗦。",
            "数朝已觉人情熟，识字耕田著我无。"
        ],
        "notes": "",
        "id": "c4c2e4ee8ed85178106f2be27c693f3e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "田家喜雪",
        "preface": "",
        "paragraphs": [
            "漫空飞雪岁云徂，独坐闲吟粟满肤。",
            "廓落江山千态迥，浑沦天地一尘无。",
            "寒声夜吼松筠裂，和气朝回荠麦苏。",
            "说与田家判一醉，明年宁复虑官租。"
        ],
        "notes": "",
        "id": "b9d9f7f057b9435befe7c314ed02aaf6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "除夕二首  其一",
        "preface": "",
        "paragraphs": [
            "十旬为客思凄然，返樛言归又核田。",
            "榾柮煨𬬻销永夜，屠苏浸井迫新年。",
            "人生半是忙中过，农事偏于隠者便。",
            "将老菟裘何处卜，九龙泉畔锡山边。"
        ],
        "notes": "",
        "id": "f4f6e644fd783b508718b773cfd12968"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "除夕二首  其二",
        "preface": "",
        "paragraphs": [
            "买田阳羡笑东坡，三黜穷荒两鬓皤。",
            "瘴雾蛮烟添老色，寒灯夜雨强悲歌。",
            "百年富贵欢悰少，一日清闲乐事多。",
            "说与故人休大噱，省曹阍者面如何。"
        ],
        "notes": "",
        "id": "59516cc1441a00eba1e5f2a12b4932dd"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵郭元德闲居二首  其一",
        "preface": "",
        "paragraphs": [
            "万事梦中梦，百年身后身。",
            "黄尘空没马，白发不饶人。",
            "鲈美莼波浄，螯肥菊露新。",
            "相思须命驾，莫厌子舆贫。"
        ],
        "notes": "",
        "id": "8ab802b0129b44e46049a0067c813aa8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵郭元德闲居二首  其二",
        "preface": "",
        "paragraphs": [
            "弋篡冥鸿远，城荒去鹤还。",
            "万缘俱是幻，百计不如闲。",
            "人在羲黄上，时当晋宋间。",
            "委心乘物化，何地不蓬山。"
        ],
        "notes": "",
        "id": "991fda1cc86b490cf4c9b468bc8ab661"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "后平叔母夫人挽辞二首  其一",
        "preface": "",
        "paragraphs": [
            "十载干戈四海同，几人徐庶几陈宫。",
            "阿奴侍母但膝下，潘令弃官归洛中。",
            "生死总归蝴蝶梦，哀荣何啻马牛风。",
            "送车千乘谁能致，我亦潸然泪洒空。"
        ],
        "notes": "",
        "id": "14805cc5978a6b77eb31fb71e4cc195c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "后平叔母夫人挽辞二首  其二",
        "preface": "",
        "paragraphs": [
            "昔年烽火隔江津，指痛呻吟夜彻晨。",
            "旁置万家空有冢，禄营三釜已无亲。",
            "鸾回紫诰承恩旧，牛卧青冈卜兆新。",
            "送死养生无一憾，老怀缘此重沾巾。"
        ],
        "notes": "",
        "id": "040cc8d435b8be56f496397e377f1bcc"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "饯杨少监",
        "preface": "",
        "paragraphs": [
            "白发苍颜自在仙，流行坎止任天然。",
            "江山得意𠇹携酒，家世为官不爱钱。",
            "天与清闲娱晚景，人看富贵出长年。",
            "传闻尺一来阊阖，匹马春风快着鞭。"
        ],
        "notes": "",
        "id": "108921af05fb95b80e5da1f8dd6eb1b8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "杨刚中分教京口有司以冗员罢去作诗为别就次韵以饯其行二首  其一",
        "preface": "",
        "paragraphs": [
            "冲霄志气合雄飞，谁遣谈经坐绛帏。",
            "夜雨簷花聊痛饮，秋风莼菜竟思归。",
            "一官岂为吾曹冗，五斗政嫌儿辈讥。",
            "去去草玄从尚白，丈夫元不羡轻肥。"
        ],
        "notes": "",
        "id": "4dffbd8cb68e850da60a3a1de073584c"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "杨刚中分教京口有司以冗员罢去作诗为别就次韵以饯其行二首  其二",
        "preface": "",
        "paragraphs": [
            "公车指日召严徐，友道从渠自耳余。",
            "浮世功名蕉覆鹿，冷官滋味釜生鱼。",
            "百年荏苒醒还醉，一气循环惨复舒。",
            "归去湖山多乐事，故人休枉绝交书。"
        ],
        "notes": "",
        "id": "5a0986ff8a7ad0e2628747304de6a3fd"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠程秀才",
        "preface": "",
        "paragraphs": [
            "莎径莓墙枳棘篱，藜床六尺卧书帷。",
            "门前剥啄谁惊梦，马上推敲客有诗。",
            "北牖清风聊共语，夜梁落月重相思。",
            "宾鸿此去过京岘，应遣新吟慰旧知。"
        ],
        "notes": "",
        "id": "7dcebdc40b78414f6653e726f23e78a6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "姑苏有赠",
        "preface": "",
        "paragraphs": [
            "画楼珠翠列娉婷，辽鹤重来失故城。",
            "商女不知宁有恨，徐娘虽老尚多情。",
            "一帘花雨谈幽梦，双桨莼波急去程。",
            "却倚阊门重回首，笳声呜咽暮云横。"
        ],
        "notes": "",
        "id": "4d8bddc13336fb9f6358a2fa26e6046f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "天竺山",
        "preface": "",
        "paragraphs": [
            "鹫岭旧寻诗，重来十载期。",
            "蛩吟僧定榻，猿挂鹤栖枝。",
            "山月穿窗入，溪云傍竹移。",
            "一声清磬发，应悔出家迟。"
        ],
        "notes": "",
        "id": "8bde9e0798ec8810a223a94d37d2e1da"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "游金山寺次壁间韵",
        "preface": "",
        "paragraphs": [
            "水国微茫境物闲，洪涛九派护禅关。",
            "帆樯下上淮连浙，楼殿高低寺裹山。",
            "潮驾金鳌来海上，天留玉府在人间。",
            "凭阑落日芦风起，时有鱼龙听法还。"
        ],
        "notes": "",
        "id": "881ed91cd3f1219b05f571c25449de57"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "醉中偶书",
        "preface": "",
        "paragraphs": [
            "落花流水两无依，梦入桃源觉已非。",
            "尊酒阑珊山月落，片帆摇曳浦风微。",
            "云横北固朱楼远，烟暝西湖画舸归。",
            "别易会难今古恨，鳞鸿来往莫相违。"
        ],
        "notes": "",
        "id": "774526ab1c190caea3daa6609425a0e5"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "甘露寺火后登多景楼故基有作",
        "preface": "",
        "paragraphs": [
            "西风散屧步崔嵬，霁色浮空望眼开。",
            "江势乱奔沧海去，天形低约众山回。",
            "一卷狠石埋焦土，百尺危楼付劫灰。",
            "惟有沙鸥知我意，相亲相近不惊猜。"
        ],
        "notes": "",
        "id": "39d9a740f1e25522d47bfe7f815af986"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "金陵道",
        "preface": "",
        "paragraphs": [
            "楼头凝望处，落日帝王州。",
            "下有朝宗水，滔滔日夜流。"
        ],
        "notes": "",
        "id": "82e0a5f8631b52fde72db3b341470aa3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "晓行沙上",
        "preface": "",
        "paragraphs": [
            "宿雨浥轻尘，沙平草树春。",
            "远山千万叠，空翠欲沾人。"
        ],
        "notes": "",
        "id": "1b1fbcfdaaa04fec22b45851622405d2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "客中雨",
        "preface": "",
        "paragraphs": [
            "风雨正潇潇，孤灯伴寂寥。",
            "关心多少事，一一付芭蕉。"
        ],
        "notes": "",
        "id": "b98bdf0ca94b47c162ec81d503a444da"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "寻春",
        "preface": "",
        "paragraphs": [
            "日日寻春到水涯，今朝篱落见梅花。",
            "折梅欲问春消息，春在桥南卖酒家。"
        ],
        "notes": "",
        "id": "a148decc8c8a14d1abeec552464ca5e6"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "春日山行",
        "preface": "",
        "paragraphs": [
            "山北山南日几回，半山山舍更传杯。",
            "一声羌笛山云裂，二月山花有落梅。"
        ],
        "notes": "",
        "id": "934353e734a0bd6a83f03f8cd1f1c2a3"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "晚醉",
        "preface": "",
        "paragraphs": [
            "兀兀余酣潄晚汀，古牺香雾入疎櫺。",
            "卷帘归坐月弦上，隔岸远山青更青。"
        ],
        "notes": "",
        "id": "29baead3c95b276bcf6fcb49d439c033"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "何山白水田",
        "preface": "",
        "paragraphs": [
            "离离远树接山低，白水田头杜宇啼。",
            "昨夜前村新雨过，桔槹闲在石桥西。"
        ],
        "notes": "",
        "id": "71351586fb6d8b637c9d326641bf0b31"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题米友仁远景",
        "preface": "",
        "paragraphs": [
            "蒙蒙树隠山，渺渺波横海。",
            "其中一叶舟，岂有陶朱在。"
        ],
        "notes": "",
        "id": "11155ed0b0febea5cc9e4bfbca7c8c3d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为石民瞻题风雨溪桥手卷",
        "preface": "",
        "paragraphs": [
            "烟林雨气昏，行客苦迢递。",
            "谁知渡溪桥，风尘满天地。"
        ],
        "notes": "",
        "id": "6cb57c8b83c9fa0ee6803dbb1ad82d14"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "访徐叔咏教授山庵迷道而作",
        "preface": "",
        "paragraphs": [
            "上山下山山历历，松篁不改路非昔。",
            "杖藜聊欲问山翁，山空叶落无行迹。"
        ],
        "notes": "",
        "id": "b0bfa6f904bd94769b41cec63431daff"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "到徐叔咏居",
        "preface": "",
        "paragraphs": [
            "攀藤蹑石访幽客，茆屋参差松树隔。",
            "山童闻语不譍门，古木千章鸣格磔。"
        ],
        "notes": "",
        "id": "92aa6a361ab986d1d4d14a596e72bb91"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵周遗直京城苦雨五首  其一",
        "preface": "",
        "paragraphs": [
            "天地黯黪云气繁，淤泥没胫蜗书门。",
            "长安米升钱五百，忍饥茹芝谁绮园。"
        ],
        "notes": "",
        "id": "25ec15e88374841373e817b080bb962e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵周遗直京城苦雨五首  其二",
        "preface": "",
        "paragraphs": [
            "浊醪梨枣亦易求，鸡鸣簷溜还交流。",
            "亲宾纵谈天下乐，藜杖谁肯过苏侯。"
        ],
        "notes": "",
        "id": "f4ef01fb4c0f4d598154f69d5bd2d24e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵周遗直京城苦雨五首  其三",
        "preface": "",
        "paragraphs": [
            "古今浩浩多诗流，清辞丽句谁能高。",
            "大历饥寒少陵杜，义熙归去彭泽陶。"
        ],
        "notes": "",
        "id": "ecca5240f13dbca421a071435014aee1"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵周遗直京城苦雨五首  其四",
        "preface": "",
        "paragraphs": [
            "半年京国囊无储，饭我豆粥羹寒蔬。",
            "翻江黑雨弥两月，却忆溪翁留白鱼。"
        ],
        "notes": "",
        "id": "e18a7531060ff3f871ab86e33f61d1d4"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵周遗直京城苦雨五首  其五",
        "preface": "",
        "paragraphs": [
            "云壑布衣贤亦愚，玉阶紫衣妾亦夫。",
            "书三十乘须饱读，鹏九万里从南图。"
        ],
        "notes": "",
        "id": "6e803cb069628bf1942bf5dd51947234"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "六言",
        "preface": "",
        "paragraphs": [
            "贪夫寻梦穴蚁，可人闲爱沙鸥。",
            "一生能消几屐，十年浪走三州。"
        ],
        "notes": "",
        "id": "8216aa19c4c499709930b037def4f952"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题瘦马图",
        "preface": "",
        "paragraphs": [
            "一十五条瘦肋，八千万里修程。",
            "春草明年又绿，朝趋夜秣幽并。"
        ],
        "notes": "",
        "id": "b21f24c59c1d5ea460d9090eab0bbb26"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为徐彦昌题画扇",
        "preface": "",
        "paragraphs": [
            "峭壁倚层霄，长松荫幽壑。",
            "荒径一樵归，平沙群鴈落。"
        ],
        "notes": "",
        "id": "10767474193d89f8e9a905558898d18d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "为陈登父题画扇",
        "preface": "",
        "paragraphs": [
            "古涧横小桥，竟日无人渡。",
            "红尘隘九衢，来往不知数。"
        ],
        "notes": "",
        "id": "4e52211ecbb2f115887587bd8dd75946"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题兰亭图",
        "preface": "",
        "paragraphs": [
            "昔上会稽探禹穴，曾留此地听潺湲。",
            "茂林修竹今何在，叹息三原坱莽间。"
        ],
        "notes": "",
        "id": "471ddc94ee6d0d382231c55c26f0f61a"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "戏题王吉甫居壁二首  其一",
        "preface": "",
        "paragraphs": [
            "晓出西关访直溪，西风掠地草萋萋。",
            "低迷岐路无人问，邢坞转东东转西。"
        ],
        "notes": "",
        "id": "917f3cd18802d8b821c50f2906d1a806"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "戏题王吉甫居壁二首  其二",
        "preface": "",
        "paragraphs": [
            "没马黄尘倦入城，杖藜聊复畅幽情。",
            "却嫌村近山林远，一望三茅与四平。"
        ],
        "notes": "",
        "id": "a02f5f756cfd64f159448f503c80d041"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "游鹤林即席分韵代率上人赋日字",
        "preface": "",
        "paragraphs": [
            "松声度暖风，花气薰迟日。",
            "乘兴问三三，何劳邀七七。"
        ],
        "notes": "",
        "id": "087865b63dd6d1ceb73b7f833cb7dfbe"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "广信道中留别故人二首  其一",
        "preface": "",
        "paragraphs": [
            "疎疎杨柳拂平沙，白鹭褵褷立水涯。",
            "徙倚阑干吟未稳，澹云笼月落谁家。"
        ],
        "notes": "",
        "id": "71083848fa3b3f52a40f49f56fe769d9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "广信道中留别故人二首  其二",
        "preface": "",
        "paragraphs": [
            "天涯沦落偶相逢，路转灵溪事又空。",
            "从此万山并万水，暮云飞处望江东。"
        ],
        "notes": "",
        "id": "11db9d817fbab07b83d229b20776a92d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题明皇卧吹箫图二首  其一",
        "preface": "",
        "paragraphs": [
            "羯鼓催花事已奇，一枝媚玉卧犹吹。",
            "何如端拱岩廊上，九奏箫韶付一夔。"
        ],
        "notes": "",
        "id": "87982633c245662be47e4aaee1fbe7f9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题明皇卧吹箫图二首  其二",
        "preface": "",
        "paragraphs": [
            "吹断箫声禁漏迟，华胥一枕梦醒时。",
            "梨花院落沉沉静，更有人偷玉笛吹。"
        ],
        "notes": "",
        "id": "9a2418f2e34c7893e4d2da7ed1de4d8f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀六言四首  其一",
        "preface": "",
        "paragraphs": [
            "巧语屡遭薏苡，丽辞空赋梅花。",
            "岁晚菟裘可筑，不妨痼疾烟霞。"
        ],
        "notes": "",
        "id": "4c7c4c4eee9b87afa14b8324440d59b8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀六言四首  其二",
        "preface": "",
        "paragraphs": [
            "涉世性多物忤，畏人分合幽栖。",
            "通德能谈飞燕，儿曹从厌家鸡。"
        ],
        "notes": "",
        "id": "5595d2ff61ea90703cea755961c6af9b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀六言四首  其三",
        "preface": "",
        "paragraphs": [
            "元龙高卧楼上，孔明抱膝隆中。",
            "天下士忧天下，此时此意谁同。"
        ],
        "notes": "",
        "id": "96e9a70700ffd8608326b38b81099e73"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居遣怀六言四首  其四",
        "preface": "",
        "paragraphs": [
            "贺毅刺舌诫口，郭舒掐鼻灸眉。",
            "对客瞪视不答，士廉已悟无为。"
        ],
        "notes": "",
        "id": "7c783b141123bdd3b0ba47efc3b599c4"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "过高邮新开湖",
        "preface": "",
        "paragraphs": [
            "新湖渺渺接张沟，露冷菰丛一鴈秋。",
            "十幅蒲帆风力饱，回头烟雨暗文游。"
        ],
        "notes": "",
        "id": "daefd7f369219d7934bdb4b800d9b98e"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "淮阴侯庙三首  其一",
        "preface": "",
        "paragraphs": [
            "鹿走沙丘二世亡，重瞳隆准正奔忙。",
            "将军果是无双士，何用区区觅假王。"
        ],
        "notes": "",
        "id": "cac7f0397c4946b1ecc21ea7a2da16aa"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "淮阴侯庙三首  其二",
        "preface": "",
        "paragraphs": [
            "兔死从来狗亦烹，楚亡安得有韩彭。",
            "封留便约赤松去，已愧当年鲁两生。"
        ],
        "notes": "",
        "id": "7bc7685fbd0d2658fb151d895779a60f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "淮阴侯庙三首  其三",
        "preface": "",
        "paragraphs": [
            "诛秦蹙项奠乾坤，三杰勋名万古存。",
            "一笑淮阴年少客，不如漂母识王孙。"
        ],
        "notes": "",
        "id": "9631d3d7d19e8f5cf189e066ad02eb59"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "漂母墓二首  其一",
        "preface": "",
        "paragraphs": [
            "露冷芦洲楚水平，荒坟三尺近甘城。",
            "当年不进王孙饭，千古谁知漂母名。"
        ],
        "notes": "",
        "id": "bc7ab7342a1b00e38d764dadcaa913cb"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "漂母墓二首  其二",
        "preface": "",
        "paragraphs": [
            "袴下包羞气未伸，寄身亭长更遭嗔。",
            "不图他日千金报，漂母应非世俗人。"
        ],
        "notes": "",
        "id": "5d7eca9ed7e25878387f0d89b2fb1535"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "淮安天庆观夜坐",
        "preface": "",
        "paragraphs": [
            "边城寂寞岁将阑，浊酒频斟醉不欢。",
            "一点青灯霜月白，野凫风起石窗寒。"
        ],
        "notes": "",
        "id": "c3ad23f1e8d7bece7dd2e948d8062195"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "感事二首  其一",
        "preface": "",
        "paragraphs": [
            "一朝天险失长江，肉食诸公竞卖降。",
            "受禅碑中无姓字，祇今谁忆鹿门庞。"
        ],
        "notes": "",
        "id": "9bc601d40b0fd7843cc5ebb6d16c66ce"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "感事二首  其二",
        "preface": "",
        "paragraphs": [
            "投阁先生著剧秦，陇西降将欲全身。",
            "沙场无万沈冤骨，却是周嫠与杞人。"
        ],
        "notes": "",
        "id": "3e580c59873a601c31b25b3b414db365"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "梅花三首  其一",
        "preface": "",
        "paragraphs": [
            "蝶隠蜂藏寂众芳，一枝寥落小溪傍。",
            "林逋仙去无知己，明月清风自主张。"
        ],
        "notes": "",
        "id": "000e7570a15de9d47d455efa79e24334"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "梅花三首  其二",
        "preface": "",
        "paragraphs": [
            "洗尽铅华见玉肌，可人风味半开时。",
            "胆瓶谁汲寒谿水，带月和烟簪一枝。"
        ],
        "notes": "",
        "id": "352d2fdd45568d4361a356e353105c1d"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "梅花三首  其三",
        "preface": "",
        "paragraphs": [
            "沙岸萦回一水通，补陀仙子静相逢。",
            "缟衣不染人间色，寂寞清香度晓风。"
        ],
        "notes": "",
        "id": "f7e567073c81fbe1be87ef7aad5d5124"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "扬州天庆观作",
        "preface": "",
        "paragraphs": [
            "日转梧桐影密，月明杨柳阴疎。",
            "经阁磬声𥖵𥖵，闯然风马云车。"
        ],
        "notes": "",
        "id": "00c3fa6fa372d5f76b9296276e267348"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其一",
        "preface": "",
        "paragraphs": [
            "十年南国足风埃，锦绣湖山得再来。",
            "醉里不知人世改，更从云气望蓬莱。"
        ],
        "notes": "",
        "id": "01cb932b9f2a03fa3195ad1264778780"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其二",
        "preface": "",
        "paragraphs": [
            "襄城七圣云迷泽，槐里三原草合烟。",
            "今古兴亡元有数，福华当日为谁编。"
        ],
        "notes": "",
        "id": "399da839e4f341fdc80f5e7394f57c5f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其三",
        "preface": "",
        "paragraphs": [
            "万户千门达曙开，管弦啁哳沸楼台。",
            "祇今明庆钟声动，已报巡灯响铎来。"
        ],
        "notes": "",
        "id": "73caeeb9d15e2da36a2a3ba01112bfe2"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其四",
        "preface": "",
        "paragraphs": [
            "杖藜乘兴不辞遥，行尽苏堤过断桥。",
            "白发老翁依古柳，相逢挥泪说前朝。"
        ],
        "notes": "",
        "id": "f822bf21c5cdbb5970cd416ffb051424"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其五",
        "preface": "",
        "paragraphs": [
            "水秀山明仙佛国，天开地辟帝王家。",
            "欲穷胜赏人非昔，独立西风夕照斜。"
        ],
        "notes": "",
        "id": "e9c2e084ea0d54e1fafb14fcdce4a023"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其六",
        "preface": "",
        "paragraphs": [
            "衮绣三朝迈等伦，曾将双美绘麒麟。",
            "当年早共赤松去，未必清漳见逐臣。"
        ],
        "notes": "",
        "id": "5c0dc29bba21833306e868c4db858297"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其七",
        "preface": "",
        "paragraphs": [
            "黄门飞鞚赐厨珍，翠舞珠歌度十春。",
            "今日败垣荒草合，近前那复相君嗔。"
        ],
        "notes": "",
        "id": "a22c30c088c1d4bc25d9fda571cb6789"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其八",
        "preface": "",
        "paragraphs": [
            "堤边杨柳拂晴波，堤上游人衒绮罗。",
            "山色湖光浑似旧，采莲人唱采茶歌。"
        ],
        "notes": "",
        "id": "c4a71f173cad8e9f4ce416f35d27158f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其九",
        "preface": "",
        "paragraphs": [
            "慈云岭下拜郊台，表里湖山绣画开。",
            "十载西风动禾黍，行人休忆翠华来。"
        ],
        "notes": "",
        "id": "2db011ae73206a9d40e4ebdacbfb0a33"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "癸未游杭作口号十首因事怀旧杂以俚语不复诠择  其一○",
        "preface": "",
        "paragraphs": [
            "西马塍边红杏雨，金牛寺外白杨风。",
            "杭人忧乐多如此，傥有圣贤吾欲中。"
        ],
        "notes": "",
        "id": "d3de9d8fec4128d6a7b6d97955910bd0"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "敬题丞相赵忠靖公墨梅为张宣参作",
        "preface": "",
        "paragraphs": [
            "棱棱瘦铁点瑶花，笔底阳和转岁华。",
            "却笑西湖穷处士，暗香疎影属谁家。"
        ],
        "notes": "",
        "id": "259647a3a083628de1e2c0c6eb965a94"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵张受益六言兼戏方使君二首  其一",
        "preface": "",
        "paragraphs": [
            "狎鹭亭临野水，梦蝶床置禅斋。",
            "矲矮金壶有酒，葛天栗陆无怀。"
        ],
        "notes": "",
        "id": "2601b6bd4d86bd5610f25d00e756f387"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵张受益六言兼戏方使君二首  其二",
        "preface": "",
        "paragraphs": [
            "燕玉公堪暖老，泽室我嫌犯斋。",
            "世事不均如此，临风渺渺余怀。"
        ],
        "notes": "",
        "id": "b18704ee97dd12f69f31f5036b74d5ce"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题古木寒泉手卷",
        "preface": "",
        "paragraphs": [
            "觱沸一谿泉，巃嵸千古木。",
            "中有避世人，阴厓结茅屋。"
        ],
        "notes": "",
        "id": "3a76cda7de724a198c05409f483fcd63"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题叶劝农对山楼次韵二首  其一",
        "preface": "",
        "paragraphs": [
            "三平二满过即休，十事九律谁与谋。",
            "归来政自有佳趣，楼对青山山对楼。"
        ],
        "notes": "",
        "id": "49a3603f810a6e827793830e4eeea187"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "题叶劝农对山楼次韵二首  其二",
        "preface": "",
        "paragraphs": [
            "避名莫学韩伯休，生子何必孙仲谋。",
            "遥岑寸碧可人意，风月一天闲倚楼。"
        ],
        "notes": "",
        "id": "08ddd99db0962dcc8da78c87d924712f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠武当山孙道士二首  其一",
        "preface": "",
        "paragraphs": [
            "云龙风虎正经纶，长啸归山作道人。",
            "千古武当丘壑在，纷纷高位几全身。"
        ],
        "notes": "",
        "id": "a72255cada355682266ee249b5539722"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "赠武当山孙道士二首  其二",
        "preface": "",
        "paragraphs": [
            "汉祚虽开四百基，韩彭诸将竟何之。",
            "谁如四皓商山去，明月一天餐紫芝。"
        ],
        "notes": "",
        "id": "b239c9f2baa4b2bff2de907c1139cda7"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "桐庐县作",
        "preface": "",
        "paragraphs": [
            "荒城秋雨后，寒谷晓晴初。",
            "沙路萦纡处，柴扉荡析余。"
        ],
        "notes": "",
        "id": "b86c1be7fcc7b6f9ee484850903b6ad9"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "泊东馆",
        "preface": "",
        "paragraphs": [
            "一望严陵十里余，乱山衔日鴈相呼。",
            "故人零落今余几，独有黄公旧酒罏。"
        ],
        "notes": "",
        "id": "ddf3bd7641c9bb57cfd72d5b1fb6cd95"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "郊居",
        "preface": "",
        "paragraphs": [
            "野径晴霏敛，江郊夏日凉。",
            "梦中知是蝶，还复是蒙庄。"
        ],
        "notes": "",
        "id": "e40ccc99e6aa7cc3b25dabaf5d129c7f"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "访三茅舟至金沙雨阻因游龙山书院",
        "preface": "",
        "paragraphs": [
            "游雾登天计苦迟，昆仑聊欲访支离。",
            "幅巾破晓龙山去，且免三茅费勒移。"
        ],
        "notes": "",
        "id": "5ca2fb0a210e74a81fae533dbbc1ef2b"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "村舍",
        "preface": "",
        "paragraphs": [
            "㶁㶁流泉漱石寒，蒙蒙草树接江干。",
            "云归远岫月初上，雨打落花春又残。"
        ],
        "notes": "",
        "id": "5f43f3a5b81e4e285169c6aba50bb3ae"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "次韵山人见寄",
        "preface": "",
        "paragraphs": [
            "营得菟裘佚暮年，云山万叠足风烟。",
            "绝怜扰扰驰名者，落日西津唤渡船。"
        ],
        "notes": "",
        "id": "25cc91117bf78902927dc4dd413bb4cc"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "客少经过因地僻，门无障碍觉天宽。",
            "余生已断封侯愿，渭北萧萧竹万竿。"
        ],
        "notes": "",
        "id": "80140718c85e71dd9a1e26a45a2d8cb8"
    },
    {
        "author": "俞德邻",
        "dynasty": "宋",
        "type": "诗",
        "rhythmic": "",
        "title": "泊湖头",
        "preface": "",
        "paragraphs": [
            "潦翻川蓊匌，烟霭树模糊。",
            "小艇时呼客，龙游酒试沽。"
        ],
        "notes": "",
        "id": "c5b1ff90cdfd12a76e4ebdbba9680a5b"
    }
]