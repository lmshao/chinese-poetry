[
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "杨白花",
        "preface": "",
        "paragraphs": [
            "杨白花，谁教度帘幕。",
            "摇荡春风能几何，不比无情自漂泊。",
            "人生祇合作支离，长秋鸦啼江水落。"
        ],
        "notes": "",
        "id": "b623bdd3355ced0b49b9e7235d10894d"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "古意  其一",
        "preface": "",
        "paragraphs": [
            "青青陵上柏，落落劲不摧。",
            "人生百年内，朝夕变所怀。",
            "斗酒命同好，万里不顾回。",
            "闻有昌国君，谈笑黄金台。",
            "柔言更长跪，信是富贵媒。",
            "但恐气习移，古今不同才。",
            "寄言去国者，岁晚有余哀。"
        ],
        "notes": "",
        "id": "2524befe07bb5a1ed94d36257d056c18"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "古意  其二",
        "preface": "",
        "paragraphs": [
            "权衡岂公平，天驷但伏枥。",
            "东井不救渴，仓库何时实。",
            "元工肯假借，名器甚可惜。",
            "如何万万古，不行督责术。"
        ],
        "notes": "",
        "id": "b5584a8565916506e969b367c926768a"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "送郑秘书南归",
        "preface": "",
        "paragraphs": [
            "垂老乃如此，凭高俱惘然。",
            "空能正几字，好去作千年。",
            "童子歌鸲鹆，幽人拜杜鹃。",
            "江花独烂熳，春去得谁怜。"
        ],
        "notes": "",
        "id": "0ca2c734b79a0184357e639fc8aa2dea"
    },
    {
        "author": "鱼潜",
        "dynasty": "宋",
        "type": "诗",
        "rhythmic": "",
        "title": "闻歌",
        "preface": "",
        "paragraphs": [
            "流云行水出名姝，酒尽花前双玉壶。",
            "此曲江南都忘却，春风转调小单于。"
        ],
        "notes": "",
        "id": "7332df95edfccbf89ee25dd3095e31a6"
    }
]