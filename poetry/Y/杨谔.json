[
    {
        "author": "杨谔",
        "dynasty": "宋",
        "type": "诗",
        "rhythmic": "",
        "title": "和燕龙图海棠",
        "preface": "",
        "paragraphs": [
            "西汉欺卢橘，东阳爱野棠。",
            "许昌奇此遇，子美欠先扬。",
            "杜宇三春艳，蚕丛一国香。",
            "燕脂点乱雨，猩色丽斜阳。",
            "富艳东君节，暄妍白帝方。",
            "锦楼祈水色，玉垒换山光。",
            "风格林檎细，腰支郁李长。",
            "天生笑容质，时样舞衣裳。",
            "少吐深深染，全开淡淡妆。",
            "烟媒护绿蔕，风阵损朱房。",
            "旋失因临水，闲飘弗过墙。",
            "佩亡愁杀甫，簪脱即连姜。",
            "蝶舞菱花照，鶑啼罨画堂。",
            "僊如弄玉少，坠似绿珠常。",
            "不见还成悔，相思几欲狂。",
            "春深濯锦水，日晚浣纱坊。",
            "卧对移帘押，吟看近笔床。",
            "池清满园倒，鸟起一枝昂。",
            "紫燕衔泥急，黄蜂趁蜜忙。",
            "化工真用意，销得与携觞。"
        ],
        "notes": "",
        "id": "bbfaf8cd50de64721966eee983a6fd2a"
    },
    {
        "author": "杨谔",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "草不惊皇辙，山能护帝舆。"
        ],
        "notes": "",
        "id": "baf70fb8fff0376abbe8e6e86efcd753"
    },
    {
        "author": "杨谔",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "愿前明主席，一问洛阳人。"
        ],
        "notes": "",
        "id": "dafb9f72f3d5b7ed2b1b1aa235f4329b"
    },
    {
        "author": "杨谔",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "行人问宫殿，耕者得珠玑。"
        ],
        "notes": "",
        "id": "b7541ed23444959b5011e26bddc664cc"
    },
    {
        "author": "杨谔",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "遥观一郡色，尽得二江声。"
        ],
        "notes": "",
        "id": "48601fc5e82c15be652465bf459697ed"
    }
]