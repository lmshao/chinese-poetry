[
    {
        "author": "阳孝本",
        "dynasty": "宋",
        "type": "诗",
        "rhythmic": "",
        "title": "大观二年戊子三月二十九日请假祀坟和族人升之韵",
        "preface": "",
        "paragraphs": [
            "连日阴云拂晓开，欢声九族一时来。",
            "江山奇秀浑如画，鼓乐喧阗却似雷。",
            "三爵香醪浇故垅，满天春色绝纤埃。",
            "自从菲德叨荣甚，八行初从帝里来。"
        ],
        "notes": "",
        "id": "19516d069da860632e6639085d58e8d8"
    },
    {
        "author": "阳孝本",
        "dynasty": "宋",
        "type": "诗",
        "rhythmic": "",
        "title": "步韵奉酬林郡守二首  其一",
        "preface": "",
        "paragraphs": [
            "六槐何日起商岩，未许蟠龙卧碧潭。",
            "天下苍生还有待，郡中善政却无惭。",
            "锦囊珠玉成咳唾，绮席风云出笑谈。",
            "千载通天蒙品藻，恐教虚誉满江南。"
        ],
        "notes": "",
        "id": "d44b901bd15c294dfd9cc3821482bb31"
    },
    {
        "author": "阳孝本",
        "dynasty": "宋",
        "type": "诗",
        "rhythmic": "",
        "title": "步韵奉酬林郡守二首  其二",
        "preface": "",
        "paragraphs": [
            "家世中条旧素贫，尘编堆积漫缤纷。",
            "未甘末俗成虚老，却笑劳生漫逐群。",
            "为爱严陵滩上月，还思巢父岭头云。",
            "闾阎莫怪衡门陋，旌节曾来有使君。"
        ],
        "notes": "",
        "id": "61366c64f5a1bb2ce3400d57efa79474"
    }
]