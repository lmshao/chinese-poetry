[
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "悠悠涧边人，溅溅涧中水。",
            "水流无返时，人生流水耳。"
        ],
        "notes": "",
        "id": "2ab3acb404b4d008ed9232c53b91b386"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "春阴晴复阴，因物悟浮生。",
            "杜宇乡心重，杨花世事轻。",
            "知非蘧伯玉，觉是晋渊明。",
            "此意谁人会，骑牛访偶耕。"
        ],
        "notes": "",
        "id": "88e597e61c31c31dfd6adf9359cd3ca0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "苏堤",
        "preface": "",
        "paragraphs": [
            "南北山围翡翠隄，隄边绿涨软琉璃。",
            "参差台榭无余地，杂遝轮蹄了四时。",
            "杨柳又多前日树，梅花祗少近人诗。",
            "停篙不看春风面，闲伴渔翁理钓丝。"
        ],
        "notes": "",
        "id": "9d4fde1fca9a1afa249f4d52ad9dae0f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "白水沿隄护绿苗，鸡鸣犬卧柳边桥。",
            "数家虽不成村落，一梦何曾到市朝。"
        ],
        "notes": "",
        "id": "7a1e0df2991d7229ca044a9f20e74780"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次潘紫岩虎丘韵",
        "preface": "",
        "paragraphs": [
            "潭深剑气鉎，树瘦岚光薄。",
            "石坛古即今，藤花开又落。",
            "晋士已结庐，吴市犹舞鹤。",
            "沈吟发幽怀，人世舟藏壑。"
        ],
        "notes": "",
        "id": "e3644c9f296a031194c29c59c6ebfe1b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "别韩菊山",
        "preface": "",
        "paragraphs": [
            "结庐甫里邻，顾瞻谁与游。",
            "掩荆乐鱼鸟，握管成樵讴。",
            "有客赏兹趣，柳下时停舟。",
            "自缔十年契，投簪不愿侯。",
            "一朝过我别，匪伊趋东州。",
            "敢问何为尔，读书松竹幽。",
            "辇母远之官，谩作升斗谋。",
            "执手话劳役，挥杯忘献酬。",
            "离怀聿云悲，重来如此不。",
            "何当羽厥身，千里云悠悠。",
            "上下相追逐，赤城少延留。",
            "其中有玉人，而可为吾俦。",
            "此志不可得，迢迢水东流。",
            "载言涉征途，途修暑气遒。",
            "袗𫄨自金玉，脂车裹粮糇。",
            "我将植佳菊，长对南山秋。"
        ],
        "notes": "",
        "id": "8779d8c8e7b05ec5dc9bc5f23aa17f47"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 曲水流觞",
        "preface": "",
        "paragraphs": [
            "兰亭饮者徒，因物寓天理。",
            "著眼静中观，坎止流行耳。"
        ],
        "notes": "",
        "id": "20bff5e313c7bc7dbde1f9dd6480611d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 峭壁寒潭",
        "preface": "",
        "paragraphs": [
            "百丈崖悬立，一泓流绿漪。",
            "品题无好语，摹写冷泉诗。"
        ],
        "notes": "",
        "id": "a6048796b396e136d9a59f829a22e6a5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 安乐窝",
        "preface": "",
        "paragraphs": [
            "受用十三诗，不离方寸地。",
            "门外自风波，行之以无事。"
        ],
        "notes": "",
        "id": "58d1966ff759c64c28d3536771cdaa07"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 野堂",
        "preface": "",
        "paragraphs": [
            "风来无市声，景物占深浄。",
            "鸥狎堂上翁，时来点天镜。"
        ],
        "notes": "",
        "id": "ec500838e2bc0066c79b9203ba14062e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 竹风水月",
        "preface": "",
        "paragraphs": [
            "造物无尽藏，散在林泉中。",
            "结亭相周旋，人与万境空。"
        ],
        "notes": "",
        "id": "e42a360e976e9ae335a43babf8167f14"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 广寒世界",
        "preface": "",
        "paragraphs": [
            "鼻祖旧游地，留得老桂香。",
            "有能培植之，此香传诸郎。"
        ],
        "notes": "",
        "id": "d26deefefd2bcdc4f004f53ed5404c43"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 盟鸥",
        "preface": "",
        "paragraphs": [
            "同此江湖心，有盟非知己。",
            "我亦畏机人，莫入惊波里。"
        ],
        "notes": "",
        "id": "000284c322c5fc5b2d21b909549f6a4c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 得春桥",
        "preface": "",
        "paragraphs": [
            "策馿风雪中，东君献诗料。",
            "花惊非故吾，聊复索花笑。"
        ],
        "notes": "",
        "id": "c262d6a0c392043bb3fa2d75a5c213f1"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 赏心桥",
        "preface": "",
        "paragraphs": [
            "沿隄过竹所，履声惊龟鱼。",
            "人生适意耳，何必驷马车。"
        ],
        "notes": "",
        "id": "711583fec2d9d70a84c458df866b2702"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水竹墅十咏 寻源桥",
        "preface": "",
        "paragraphs": [
            "躞蹀水穷处，鸡犬非人间。",
            "褰裳不用涉，迤逦逃秦山。"
        ],
        "notes": "",
        "id": "9e47e75b5fb82f7412f7aa05e56382e7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "爱闲亭",
        "preface": "",
        "paragraphs": [
            "苔深雨径寒，花落径斓斑。",
            "此处无名利，谁人肯往还。",
            "性慵棋局废，坐久茗瓯闲。",
            "禅观非难事，休官学住山。"
        ],
        "notes": "",
        "id": "ace23ed877ca426bce2b7beb73ef27d9"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "江湖伟观",
        "preface": "",
        "paragraphs": [
            "此地旧寒碧，留题护竹君。",
            "窗虚不碍月，壁老易生云。",
            "一水东西隔，两山南北分。",
            "未堪低著眼，世事正纷纷。"
        ],
        "notes": "",
        "id": "4252dcfacb7c03eb6e593e3da326d83a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "何氏书堂",
        "preface": "",
        "paragraphs": [
            "千岁松阴护一亭，风来犹带读书声。",
            "虽无芳史摹勋业，自有青山说姓名。",
            "客抚丰碑苔剥落，春归暗径草生成。",
            "几年访古谋清隠，好借虚簷著短檠。"
        ],
        "notes": "",
        "id": "a8a7fa9590456b08d166bf6ec72c99c2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "天平山谒范文正祠登白云亭",
        "preface": "",
        "paragraphs": [
            "为谒先儒马鬣茔，倚藤得得上天平。",
            "直疑寺外崚嶒石，犹是胸中数万兵。",
            "松障四开心目快，山泉一歃骨毛清。",
            "坐间恰动思亲念，隠隠白云何处生。"
        ],
        "notes": "",
        "id": "0b9ed66d8ab27ab68146c7c73c4bddd0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次林和靖先生梅韵",
        "preface": "",
        "paragraphs": [
            "世上群芳未敢妍，独将春色占南园。",
            "生来清质十分瘦，肯受红尘一点昏。",
            "东阁诗成应动兴，西湖僊去谩招魂。",
            "便须结客陪花笑，句引幽香入酒尊。"
        ],
        "notes": "",
        "id": "7dee505fa912b0999521207b578ab4cb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蟠松灵岩寺草堂之前旧有蟠松尤古",
        "preface": "",
        "paragraphs": [
            "一亩清阴覆客衣，相逢疑是草堂时。",
            "隠然错节盘根势，欠者昂霄耸壑姿。",
            "天遣蛰龙凭石窟，人攀巢鹘俯霜枝。",
            "百年培植今谁属，何待岁寒然后知。"
        ],
        "notes": "",
        "id": "9f56883dcbdfd85ed332b9dd055728ea"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寄所思",
        "preface": "",
        "paragraphs": [
            "淅淅竹下风，活活桥畔水。",
            "萧萧掩柴荆，去去隠君子。",
            "夙夜劳我思，之德洵且美。",
            "瞻彼南山阿，有桂发丛蘂。",
            "奋手折其荣，怀袖香盈只。",
            "愿为灵鹊飞，递声入君耳。"
        ],
        "notes": "",
        "id": "82f961b77db94d2a3448e020bae0e5c7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春去",
        "preface": "",
        "paragraphs": [
            "几阵红侵野草，一团绿染庭槐。",
            "梦里未知春去，翩翩胡蝶飞来。"
        ],
        "notes": "",
        "id": "37246e92c6286d574d68dc2194bcc7d8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "归途",
        "preface": "",
        "paragraphs": [
            "春来天气半阴晴，那更奔驰一月程。",
            "又恐花时成草草，还家插柳佐清明。"
        ],
        "notes": "",
        "id": "e4b8f7413e70c80d10bd70c3d13f4cb8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "青山不识我姓字，我亦不识青山名。",
            "飞来白鸟似相识，对我对山三两声。"
        ],
        "notes": "",
        "id": "4d78ca05b2573aeb82b3a12298792ba4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次出郊韵",
        "preface": "",
        "paragraphs": [
            "支藤乘兴入春郊，梅压疎篱亚竹梢。",
            "剩喜此行诗有料，吟来浑不费推敲。"
        ],
        "notes": "",
        "id": "d925f0456bd1698db762b81474929d19"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "生日口占",
        "preface": "",
        "paragraphs": [
            "举室相先起五更，为翁诞日寿金觥。",
            "痴儿未识翁年甲，五十年前今夜生。"
        ],
        "notes": "",
        "id": "4146185fb8311d71a16f6c004e7d7c97"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "酒边次赵东阁韵",
        "preface": "",
        "paragraphs": [
            "竹褪粉痕新，销磨九十春。",
            "中年真率性，上古太平人。",
            "有梦诗将圣，无愁酒不神。",
            "静看红紫路，翻覆几回尘。"
        ],
        "notes": "",
        "id": "de4a1d3fb7536cd2b8b4e2c9b8265041"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "友人自淮至",
        "preface": "",
        "paragraphs": [
            "别子若为久，于心终不忘。",
            "一杯评旧雨，两鬓对新霜。",
            "客里春行早，愁边夜坐长。",
            "明时成摈弃，无语及淮乡。"
        ],
        "notes": "",
        "id": "7f2af3778db0ece51b4028f4849f8228"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "霅城",
        "preface": "",
        "paragraphs": [
            "爱向其中舣短篷，眼前景物总玲珑。",
            "神僊窟宅垂杨里，图画溪山落照中。",
            "甚是繁华输侠少，也须幽胜属衰翁。",
            "世间风月无如此，卖鹤来谋地一弓。"
        ],
        "notes": "",
        "id": "8b6205f3fde9c65dbd1a1597dfa3fb7f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次中秋不见月韵",
        "preface": "",
        "paragraphs": [
            "五分秋色到银河，应是蟾蜍浴细波。",
            "握手相期千里共，举头无柰片云何。",
            "愁边幸自逢欢伯，清处何须著艳娥。",
            "未可来宵倦游赏，光辉依旧向人多。"
        ],
        "notes": "",
        "id": "2dec4178ffbeed4a538158152e4f52e7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "雨中梅",
        "preface": "",
        "paragraphs": [
            "竛竮竹外枝，啼妆凌晓霰。",
            "东君不主盟，对人作此面。"
        ],
        "notes": "",
        "id": "2d588ebddbe795cf0acc663f06c8a2d3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "竹暗笋无数，江晴水有痕。",
            "田蛙喧麦陇，野犬卧柴门。"
        ],
        "notes": "",
        "id": "d220f6cd65f4e1fffee817187af778a7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "过溪",
        "preface": "",
        "paragraphs": [
            "笋舆轧轧乱山中，篱落桃花泼眼红。",
            "小驻渡头呼艇子，一溪浅绿漾晴风。"
        ],
        "notes": "",
        "id": "fda7cbd9140504b2fc1dafc5978efabe"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "白发",
        "preface": "",
        "paragraphs": [
            "半世持竿笠泽滨，鬓边留得几茎春。",
            "近来白发无公道，暗把黑头饶贵人。"
        ],
        "notes": "",
        "id": "216b7b4a8dce35832f1f50850d1a3bed"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "泊舟溪口",
        "preface": "",
        "paragraphs": [
            "万柳阴中系客船，桑条如竹叶如钱。",
            "大姑小妇挑甘荠，摇手乌儿正二眠。"
        ],
        "notes": "",
        "id": "9d09f5cf75ae51d0822ce27649ead09e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "赋顺适堂",
        "preface": "",
        "paragraphs": [
            "暗触少陵机，茅居峙竹扉。",
            "安时贫亦乐，闻道咏而归。",
            "凫鹤从长短，鸢鱼自跃飞。",
            "吾犹臧谷耳，夷跖是耶非。"
        ],
        "notes": "",
        "id": "6ad8cc74be828a581ee936a3eb27f6ac"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "除夜立春",
        "preface": "",
        "paragraphs": [
            "别岁传佳话，论文忆旧盟。",
            "黄柑凝腊酿，爆竹带春声。",
            "节序有终始，儿童争送迎。",
            "此身强健在，列炬到天明。"
        ],
        "notes": "",
        "id": "8bfa322f064333f1ada7015d7b6893b1"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "疎影几黄昏，明明野水滨。",
            "未风先信息，无雪更精神。",
            "一白见真色，万红随后尘。",
            "自来花下饮，肺腑尽生春。"
        ],
        "notes": "",
        "id": "a00ceae242891f51a39a381d97aafda5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晋子生日",
        "preface": "",
        "paragraphs": [
            "今朝阿晋纪桑弧，郎罢持杯勉读书。",
            "断莫绕家觅梨栗，更须为国习耘鉏。",
            "义方授汝心还愧，阴德于予计肯疎。",
            "学取老莱如许寿，年年彩袖拜庭除。"
        ],
        "notes": "",
        "id": "b61e0b89596f4c300390a4ea51f9b8a7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "壮士须张燕角弧，男儿须诵圣人书。",
            "譬如田叟祈多稼，未有春时不荷鉏。",
            "分内功名从早晚，腹中学问怕空疎。",
            "老夫犹记昌黎语，潢潦朝盈夕已除。"
        ],
        "notes": "",
        "id": "d1ca2513995d0a8b39ec9a9bced403a8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "一鴈云间落劲弧，经秋不见寄来书。",
            "人情自昔如翻纸，世道从今甚借鉏。",
            "鹿梦隍中知得丧，爵罗门外看亲疎。",
            "岁寒独有梅花月，香影年年到户除。"
        ],
        "notes": "",
        "id": "f0b24aae9b9fc66ea14826e36c4cdb79"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "别可山",
        "preface": "",
        "paragraphs": [
            "松江之左，可渔可农。",
            "古树阴阴，碧波溶溶。",
            "子契予好，携家而从。",
            "载笑载语，乃棹轻篷。",
            "冥访前修，天随室迩。",
            "中心孔嘉，爰居爰止。",
            "有薰自南，景物清美。",
            "槐柳于前，烦歊潜弭。",
            "我有旨酒，与子酌之。",
            "既醉且舞，且歌而诗。",
            "陶然乐只，厥情怡怡。",
            "一日舍去，岂不念兹。",
            "客怀先秋，兴言欲别。",
            "屡止屡辞，行计已决。",
            "送子于舟，期我乎雪。",
            "敬哉前迈，于时炎热。",
            "惆怅若失，延伫长津。",
            "复面犹赊，柰何夕晨。",
            "岂无他友，白首如新。",
            "念子实繁，融融天真。",
            "北山有梅，南山有云。",
            "下有猿鹤，中有隠君。",
            "千里命驾，予敢不厪。",
            "乃志必获，载歌斯文。"
        ],
        "notes": "",
        "id": "818526164f5085118c8be36df7eb59f6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "止庵",
        "preface": "",
        "paragraphs": [
            "时事艰难路险巇，得来名利亦何为。",
            "赵州茶罢速归去，莫待钟鸣漏尽时。"
        ],
        "notes": "",
        "id": "63989756b4b20f9852a5e272371c0c3e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "读钓台集",
        "preface": "",
        "paragraphs": [
            "万仞山头放一丝，争吟好句记当时。",
            "能诗若不能垂钓，祗恐先生不受诗。"
        ],
        "notes": "",
        "id": "c2a952a5a422e9df501f00ed56aa53e7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "游西洞庭山",
        "preface": "",
        "paragraphs": [
            "漫游三十载，屐齿晕苍苔。",
            "两地无多里，一生能几回。",
            "洞深龙未蛰，丹熟灶无灰。",
            "已觉忘身世，松梢有鹤来。"
        ],
        "notes": "",
        "id": "8f93e357b83b38e8f7047b01e50d2a39"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "未了行春债，因哦遣兴诗。",
            "寒多啼鸟噤，路滑蹇馿迟。",
            "久雨红辞树，深林绿授枝。",
            "惊心衰朽日，容易过花时。"
        ],
        "notes": "",
        "id": "c080af75eaa5a1d3bb7f606defcd6ffc"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "入山",
        "preface": "",
        "paragraphs": [
            "到来非俗境，一片隠心生。",
            "晓雾沈山色，春禽和水声。",
            "逢人多古貌，对语率真情。",
            "同在无怀世，炉熏答圣明。"
        ],
        "notes": "",
        "id": "a455fe53538c5923f80cdf4602bc0855"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "柳外声残日未残，栖身未稳择枝安。",
            "不须过有螳螂虑，黄雀从傍冷眼看。"
        ],
        "notes": "",
        "id": "a7bb6a99348b7f1fc35332854fd1c73a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "自明自灭度方池，熠熠飞来去觉迟。",
            "入坐点衣情分熟，纳交元在读书时。"
        ],
        "notes": "",
        "id": "af8a2ed137b4c23cef1d59809429b11b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "壁间吟不待秋时，吟苦中宵动客悲。",
            "劝汝不须催妇织，家家五月卖新丝。"
        ],
        "notes": "",
        "id": "dd39a627ff120f5e41d6169a320a80e5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "酷暑",
        "preface": "",
        "paragraphs": [
            "动息汗流珠，无风可涤除。",
            "炎威狱下吏，生意鼎中鱼。",
            "席地抔冰水，扃门谢客车。",
            "因思游宦者，曾未忆家居。"
        ],
        "notes": "",
        "id": "6d8e9282939234b9238d1099a40b14c3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "秋至",
        "preface": "",
        "paragraphs": [
            "节序暗推移，清商渐戒期。",
            "旅怀{萘示=虫}早计，凉信柳先知。",
            "万事到双鬓，余生消几诗。",
            "最怜梁上燕，巢稳又归时。"
        ],
        "notes": "",
        "id": "10ae83d435ac7944a743b2edf5ea6907"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "农事正纷纷，天时异所闻。",
            "举头方见日，翻手又为云。",
            "茅舍蛙分部，槐庭蚁失群。",
            "裁成忧国疏，斋沐告吾君。"
        ],
        "notes": "",
        "id": "bf0b1857681484e43d31f11885c4edb0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "出郊",
        "preface": "",
        "paragraphs": [
            "多谢天公佐好晴，只今载酒作郊行。",
            "飞花恋客闲中意，远笛吟春景外声。",
            "已把物情归幻相，且将足力趁浮生。",
            "南堂办得休休计，燕雀充庭亦贺成。"
        ],
        "notes": "",
        "id": "91d0975e4d94c0d7fff9f220f0e2518d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "谢朱宜中隶字",
        "preface": "",
        "paragraphs": [
            "隶法如公有典刑，拙中藏巧混天成。",
            "因观体制超前辈，旋辟轩窗乞扁名。",
            "气象晋人遒且劲，源流汉刻古而清。",
            "得来喜对儿曹语，一字千金胜满籯。"
        ],
        "notes": "",
        "id": "69d7fc45ff62bed9df5c73c53aeaeada"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "鲈脍",
        "preface": "",
        "paragraphs": [
            "圉圉洞庭阴，西风苦不情。",
            "堕罾云叶乱，落刃雪花明。",
            "列俎移桃菊，香齑捣桂橙。",
            "四腮传雅咏，巨口窃嘉名。",
            "误上僊翁钓，羞陪虏使觥。",
            "甘腴殊机肉，鲜脆厌侯鲭。",
            "银鲫将同调，丝莼久共盟。",
            "祗缘乡味重，自觉宦情轻。",
            "风度偏宜酒，头颅尚可羹。",
            "谪僊空汗漫，何处脍长鲸。"
        ],
        "notes": "",
        "id": "5e29ace557c005efb9fbfcea75c2f01f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "竹夫人",
        "preface": "",
        "paragraphs": [
            "风神林下秀，宠数梦中新。",
            "假使不如肉，争知见似人。",
            "茗奴甘谢事，黄妳喜论亲。",
            "凛凛百年操，从教进退频。"
        ],
        "notes": "",
        "id": "db296e1217ef7de3eb56b3d4ada85843"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "城下小庵",
        "preface": "",
        "paragraphs": [
            "水缘城诘曲，水际暗桑麻。",
            "篱落深村路，闾阎处士家。",
            "烟篁黏半箨，风柳飏轻花。",
            "随喜跏趺坐，香寒月影斜。"
        ],
        "notes": "",
        "id": "2dd29720a9bb6427bdcdb9617c35e701"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "棹雪",
        "preface": "",
        "paragraphs": [
            "放船中流天模糊，淅淅霎霎鸣茭芦。",
            "万顷刹那成玉壶，柔𫇛荡漾歌吴歈。",
            "老渔直前相招呼，骨相子猷洵且都。",
            "其人岂是斯人徒，相顾而笑掀虬须。",
            "汝为汝兮吾非吾，剡溪风景今何如。",
            "谁能为人作画图，予方奋臂持竿独钓于江湖。"
        ],
        "notes": "",
        "id": "99de2ec88dc8753fb6313092d2b17525"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寿藏十韵",
        "preface": "",
        "paragraphs": [
            "门限何须铁，因为浅近谋。",
            "假令长富贵，消得几春秋。",
            "寿固缘心地，人谁免首丘。",
            "子能忘后虑，是亦慕前修。",
            "茧室名犹在，鱼山志可求。",
            "回冈许埋骨，吉兆协眠牛。",
            "懒作化台号，何妨引客游。",
            "不愁饱蝼蚁，最喜近松楸。",
            "物变终于尽，吾生行且休。",
            "年年春色里，洗勺听溪流。"
        ],
        "notes": "",
        "id": "15f5219338bc88694d30cb0e2dd8cc00"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其一",
        "preface": "",
        "paragraphs": [
            "去年积潦苦无收，今岁逢人说有秋。",
            "未拟香秔供一饱，䅟䅟新藁盖簷头。"
        ],
        "notes": "",
        "id": "59558ffb65f78961ab8a89a8eefc6d2a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其二",
        "preface": "",
        "paragraphs": [
            "夜登车桁昼耘秧，怕说风伤与水伤。",
            "历尽艰辛双鬓白，今秋方觉稻花香。"
        ],
        "notes": "",
        "id": "e533d492958e029a191a4337c00b5d6f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其三",
        "preface": "",
        "paragraphs": [
            "老天应是念农夫，万顷黄云著地铺。",
            "有谷未为儿女计，半偿私债半官租。"
        ],
        "notes": "",
        "id": "1579593c738a2bc456148b70518c59fb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其四",
        "preface": "",
        "paragraphs": [
            "记得年时灶不烟，土仓今番遶门边。",
            "已占此后无忧色，绿遍村前菜麦田。"
        ],
        "notes": "",
        "id": "38bee7932041709f2e59cd4180fc446b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其五",
        "preface": "",
        "paragraphs": [
            "逢逢社鼓佐丰年，酒熟那逢酿雪天。",
            "擘橘煮鸡偿一醉，布衾烘暖抱孙眠。"
        ],
        "notes": "",
        "id": "58f1dcd4ca5bf30467e61b58ec74fb61"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "林可山至",
        "preface": "",
        "paragraphs": [
            "梅花山底伴云闲，谩逐闲云出故山。",
            "君慰我思君莫去，一诗先遣白云还。"
        ],
        "notes": "",
        "id": "3a72126f326d7c92175a699f0964dc8f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "杂兴二首  其一",
        "preface": "",
        "paragraphs": [
            "兀兀北窗下，嘈嘈林间鸣。",
            "声各奏小大，谅亦随其形。",
            "倏然气肃冽，一夕俱沈冥。",
            "试语尘中士，细听秋虫声。"
        ],
        "notes": "",
        "id": "a670dc94888981dc6caebf7cc62d7a01"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "杂兴二首  其二",
        "preface": "",
        "paragraphs": [
            "七十云古希，予年三之二。",
            "来景殊无多，那复就枯瘁。",
            "窘步惊畏途，抚心慨时事。",
            "何以怡余生，一日委一醉。"
        ],
        "notes": "",
        "id": "5c5b6e471618b51c88d98f17b936c0fe"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "东西耕钓窟，左右利名津。",
            "倚遍阑干曲，知几有几人。"
        ],
        "notes": "",
        "id": "4480ee334eaafdaa52deee51e196bbcb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "鲈乡道院",
        "preface": "",
        "paragraphs": [
            "田可耕兮圃可蔬，几年梦不到亨衢。",
            "山林受用琴书鹤，天地交游风月吾。",
            "事变无涯人老矣，死生有命汝知乎。",
            "客来时复一杯酒，画作鲈乡醉隠图。"
        ],
        "notes": "",
        "id": "0b960aaebd618267fa36c02321124190"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "送徐兄访陈宰",
        "preface": "",
        "paragraphs": [
            "投老持竿柳外村，尺书久不抵修门。",
            "料应下榻从容日，自说通家好子孙。"
        ],
        "notes": "",
        "id": "bbff1b7e4f3189e3f0e9c50f7456be55"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "山行",
        "preface": "",
        "paragraphs": [
            "舍棹入山村，山深树自繁。",
            "短歌田舍乐，长揖野人尊。",
            "苔老云生石，松高月闯门。",
            "不闻名利语，太古一乾坤。"
        ],
        "notes": "",
        "id": "0f7933b9f1a4b6f998a93e2c78b9c3a2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 平沙鴈落",
        "preface": "",
        "paragraphs": [
            "江风飘尘白如练，征翰远赴芦花岸。",
            "寒雾昏昏渔火明，欲飞不飞行阵乱。",
            "相从万里多崎岖，呼鸣警察夜有奴。",
            "衡阳路杳速归去，未可容易来江湖。"
        ],
        "notes": "",
        "id": "1e8f1f0d4a780a10cbc99b56e0e572b5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 远浦帆归",
        "preface": "",
        "paragraphs": [
            "水天冥冥日催暮，轻蒲饱风疾飞羽。",
            "回头遥指舟前湾，浪急篷欹下柔𫇛。",
            "稠杨枯桑深处村，老妻挟儿环在门。",
            "莼羹香滑茅柴熟，对语别时应断魂。"
        ],
        "notes": "",
        "id": "0bc28b0b5005217ef764a7f6154134d4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 山市晴岚",
        "preface": "",
        "paragraphs": [
            "岩麓新霁浮紫烟，几家鸡犬喧一鄽。",
            "憧憧人得蝇头利，不了青帘酤酒钱。",
            "松阴散乱日易暝，风光渐入牛羊径。",
            "赪肩赤脚分途归，野唱樵歌动幽听。"
        ],
        "notes": "",
        "id": "11afcf3fe0005b491b6a0c09dcd765f7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 江天暮雪",
        "preface": "",
        "paragraphs": [
            "痴云贴水天四垂，寒鸦冻雀无树栖。",
            "纷纷万顷水花乱，光眩银海迷东西。",
            "中有轻舠移断浦，玉笠琼蓑一渔父。",
            "鼓枻而歌歌丰年，田家有麦无愁苦。"
        ],
        "notes": "",
        "id": "fc293fb4ed8c439935055935dcc12ffa"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 洞庭秋月",
        "preface": "",
        "paragraphs": [
            "长波淼淼七百里，蒹葭飒飒西风起。",
            "玉轮辗出琉璃宫，碧落空明无表里。",
            "几峰森列青崔嵬，不知人世皆尘埃。",
            "夜深丝竹递清响，疑是楚王曾归来。"
        ],
        "notes": "",
        "id": "040b9b5236e8675597f49e3d5ab45384"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 潇湘夜雨",
        "preface": "",
        "paragraphs": [
            "云气浮江天已夕，江树号风飞雨迫。",
            "凄凉正则赋怀沙，疑与渔翁分半席。",
            "一声暧迺隔中流，打篷淅霎添旅愁。",
            "土膏动脉晓色媚，农将有事于西畴。"
        ],
        "notes": "",
        "id": "62b5e4eb9c0530aa4ccf53e58e574610"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 烟寺晚钟",
        "preface": "",
        "paragraphs": [
            "冥蒙一抹笼峥嵘，峥嵘深处传疎声。",
            "溪横古槎低欲折，隠约前村通去程。",
            "万里征夫不知宿，数尽飞鸦栖古木。",
            "输与中边三四僧，枯藤挑云归佛屋。"
        ],
        "notes": "",
        "id": "cd8580bc851a7b028afb09c02b17d714"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "潇湘八景图 渔村夕照",
        "preface": "",
        "paragraphs": [
            "家家傍水开柴扉，绿杨影里沈斜晖。",
            "妻炊黄粱子挂网，独枕莓苔眠钓矶。",
            "得鱼博钱平生志，世间宠辱不能累。",
            "路近桃源多裔孙，定知秦晋兴亡事。"
        ],
        "notes": "",
        "id": "268b63b2cde27b12c3ab5eb9b9bcedbd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "古意二首  其一",
        "preface": "",
        "paragraphs": [
            "逝波不可回，白鸟不可驯。",
            "古人成感慨，今人犹古人。"
        ],
        "notes": "",
        "id": "b4f566514cc46d48cca98e2573d6e07c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "古意二首  其二",
        "preface": "",
        "paragraphs": [
            "境空纳风月，心远辞埃尘。",
            "终日穷目力，得景亡天真。"
        ],
        "notes": "",
        "id": "442d1849e900ad9500d414b168b17b30"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "生涯老布衾，清处更清吟。",
            "旧事即新梦，今人非古心。",
            "意行双谢屐，道在一陶琴。",
            "谁解无名利，其中有浅深。"
        ],
        "notes": "",
        "id": "654633485d6356dcb348398527bf93b5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次池亭韵",
        "preface": "",
        "paragraphs": [
            "凭虚结草亭，占得古来清。",
            "睡债茶驱遣，诗情酒发明。",
            "梅撑拳石瘦，芦障一阑平。",
            "未尽逍遥意，重寻枕簟盟。"
        ],
        "notes": "",
        "id": "fa2ff00232587b0d2015a287d9156b76"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "秀实长子玉麟朞晬",
        "preface": "",
        "paragraphs": [
            "门左蓬弧喜事新，四朝先佛庆生辰。",
            "峣峣已露峙头玉，表表因名系角麟。",
            "鼻祖同庚光后叶，卯君著瑞定前身。",
            "我来摩顶为儿寿，一岁从今百岁春。"
        ],
        "notes": "",
        "id": "e8d15b9a45b9fee8bbf4c242dccebdd9"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "琉璃砲灯",
        "preface": "",
        "paragraphs": [
            "体制先天太极图，灯笼真是水晶无。",
            "远看玉兔光中魄，近得骊龙颔下珠。",
            "一焰空明疑火燧，寸波静定即冰壶。",
            "游鱼且作沈潜计，鳞甲成时入五湖。"
        ],
        "notes": "",
        "id": "02e7524fb2cb70a985d582522695b039"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "幼弟墓下",
        "preface": "",
        "paragraphs": [
            "春到棣无色，风来松亦悲。",
            "细看云起处，不复鴈归时。",
            "忆汝九京隔，嗟予两鬓衰。",
            "寥寥今古意，独许杜陵知。"
        ],
        "notes": "",
        "id": "1f3448a7e5aafa188009b455679abf70"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "室人墓下",
        "preface": "",
        "paragraphs": [
            "楚怆埋香地，卿须念藁砧。",
            "齐眉中道诀，同穴百年心。",
            "刀尺凝余泽，松梧带老阴。",
            "可能如馌妇，相对白头吟。"
        ],
        "notes": "",
        "id": "368a7c09c035f3f3f045b60b6dbf23b8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次孙花翁韵",
        "preface": "",
        "paragraphs": [
            "湖海几经年，论交岂偶然。",
            "坐间尊岛佛，客里识坡仙。",
            "解使狂心服，还羞懒腹便。",
            "拈来唐句法，玄入小乘禅。"
        ],
        "notes": "",
        "id": "08d1d71aff6cd6c3dd05a00ac645161d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "吴江三高祠 范蠡",
        "preface": "",
        "paragraphs": [
            "越敢吞吴皆范子，后来庙食太湖滨。",
            "邦人岂是忘仇怨，要勉吴臣似越臣。"
        ],
        "notes": "",
        "id": "0ab407f8deb4e7b6ee4ce3e6a6f5be12"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "吴江三高祠 张翰",
        "preface": "",
        "paragraphs": [
            "脍鲈元不动乡思，拂袖西风已见几。",
            "江上如今来往客，但言鲈脍不言归。"
        ],
        "notes": "",
        "id": "10a755edbc926930aba3ef10b21cb096"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "吴江三高祠 陆龟蒙",
        "preface": "",
        "paragraphs": [
            "江湖萧散乐平生，夜课图书日课耕。",
            "一段高风犹凛凛，逢人肯说鸭呼名。"
        ],
        "notes": "",
        "id": "0e5c06150bb5c4bc4d10a6b17084cb58"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "欲别",
        "preface": "",
        "paragraphs": [
            "欲别哽无语，蘸酒评归期。",
            "潮汐有朝暮，郎心无转移。"
        ],
        "notes": "",
        "id": "e2f502499d622c4d02d78359aac31695"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "懒作千年调，偷闲得几回。",
            "吟坛元不峻，俗驾可曾来。",
            "藓碧墙阴合，榴红屋角开。",
            "枕肱真乐在，饮水当传杯。"
        ],
        "notes": "",
        "id": "bc87c0bd963c1aaa039febd14cf3e7f0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "夜坐偶成",
        "preface": "",
        "paragraphs": [
            "莼鲈江上乡，稳处著虚堂。",
            "却扫百念息，贪吟万景忙。",
            "萤流风户牖，蛙閙雨池塘。",
            "梦熟田家事，牛衣趁莳秧。"
        ],
        "notes": "",
        "id": "8c0a3f2381b8e30ad8bed6cb7e57fff6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次月蚀韵",
        "preface": "",
        "paragraphs": [
            "起来搔首夜如何，瞥见虾蟇影里过。",
            "幸自十分悬素魄，岂应一息驻妖魔。",
            "光清于水尘难滓，色白如圭玷可磨。",
            "休诵玉川艰险句，终篇比兴为元和。"
        ],
        "notes": "",
        "id": "800278b8d734ac298a6db73c99901bee"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次吊原韵",
        "preface": "",
        "paragraphs": [
            "为怜举世不曾醒，放浪形骸泽畔行。",
            "会得危言危行意，佐成濯足濯缨名。",
            "义无可去缘同姓，心亦何求要独清。",
            "今日龙舟虽古意，吴人未必楚人情。"
        ],
        "notes": "",
        "id": "45d595c42dbf9de84d079deb22bb120f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "笑靥花",
        "preface": "",
        "paragraphs": [
            "蔟蔟琼瑶屑，花神点缀工。",
            "似知吟兴动，满面是春风。"
        ],
        "notes": "",
        "id": "d84c8f0ef93a28d9bd62e2625e38ae23"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "涵空阁",
        "preface": "",
        "paragraphs": [
            "浪说涵空未是空，一阑罗列几巃嵸。",
            "世人若问空中景，此景从来是梦中。"
        ],
        "notes": "",
        "id": "4ac1d03639f86a16082a1b073bbf70c6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "几年蜗蚓占山扉，唤转风光似旧时。",
            "从此禅门多事在，篆香重课少陵诗。"
        ],
        "notes": "",
        "id": "487cb7ddd2044f68f9c40b45c16be1cb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "琴堂",
        "preface": "",
        "paragraphs": [
            "片石邻空掌样平，吴儿曾此御瑶琴。",
            "琴中腔调谁人识，独有颦妃是赏音。"
        ],
        "notes": "",
        "id": "6b6a4924ddedae7ff8b2a8af9bec62ea"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "洗妆池",
        "preface": "",
        "paragraphs": [
            "离宫脂粉尚秾香，人去僧来岁月长。",
            "钟磬咒成功德水，根尘洗尽水清凉。"
        ],
        "notes": "",
        "id": "06a5ddea4e803a2b5a2d6b28d68c70a8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "卓笔峰",
        "preface": "",
        "paragraphs": [
            "疑是飞来天柱峰，一尖秀出白云中。",
            "料应宰相书成后，留得残毫倚半空。"
        ],
        "notes": "",
        "id": "1631694aaef6fbd93de1a5ef3d9d2fb0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "一片峰",
        "preface": "",
        "paragraphs": [
            "十丈苍圭似削齐，摩挲信是古来碑。",
            "不刊二范忠劳绩，合写诸贤唱咏诗。"
        ],
        "notes": "",
        "id": "d0382fd37bfbfc74b0bcc55e12aad891"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "头陀岩",
        "preface": "",
        "paragraphs": [
            "旧说头陀坐石巅，披肩坏衲不知年。",
            "空岩圣得头陀号，啼鸟枯松也解禅。"
        ],
        "notes": "",
        "id": "b8cc2c66c117f1fd403b1aa15e1efc51"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "一线泉",
        "preface": "",
        "paragraphs": [
            "银潢万丈下嵯峨，想是天孙挂玉梭。",
            "休道此泉丝样小，涓涓将见作江河。"
        ],
        "notes": "",
        "id": "6d092f021fa81ea76a2070257c852486"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "时清叹陆沈，楚泽伴渔吟。",
            "探索圣贤语，发明天地心。",
            "无机棋少著，有趣树多阴。",
            "坐上皆知己，赓酬夜向深。"
        ],
        "notes": "",
        "id": "7e937b6eab94bea290095d0190b0c457"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春晚二首  其一",
        "preface": "",
        "paragraphs": [
            "红紫雨离披，风光别壮时。",
            "世情杨絮觉，心事杜鹃知。",
            "屋角溪连井，林梢菊障篱。",
            "幸无尘役役，倚槛数晴丝。"
        ],
        "notes": "",
        "id": "ad3d393cd791f4ded9c6b2c3a5178dd0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春晚二首  其二",
        "preface": "",
        "paragraphs": [
            "春色渐昏昏，那逢日带曛。",
            "落花红一尺，新笋绿三分。",
            "忆友盟留石，寻诗思入云。",
            "风光到田舍，瘦策看耕耘。"
        ],
        "notes": "",
        "id": "7b68826d1298773a476629080b64e72b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自遣",
        "preface": "",
        "paragraphs": [
            "蚁梦功名觉即休，驹阴岁月去难留。",
            "伤今不复并三乐，拟古犹堪续四愁。",
            "松下抱琴尘外境，雨余莳药柳边洲。",
            "老来莫问浮生事，醉后同为造物游。"
        ],
        "notes": "",
        "id": "8b61341ba2c63db3b2efd5819608dce8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "题顺适堂",
        "preface": "",
        "paragraphs": [
            "甫里相望江尽头，得邻而隠了浮休。",
            "落花流水元无碍，野鹤孤云尽自由。",
            "顺里委心彭泽赋，适时乘兴剡溪舟。",
            "区区世上分蛮触，对客忘言茗一瓯。"
        ],
        "notes": "",
        "id": "b48c3c044e8d5d4e772373582959ba73"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "曹娥庙",
        "preface": "",
        "paragraphs": [
            "孝本当为事，时人或不然。",
            "娥兮知此理，命也委之天。",
            "五日抱尸出，千年作史传。",
            "英灵犹耿耿，有慊莫登船。"
        ],
        "notes": "",
        "id": "0436600898d7902a56884c7a5da7b2b8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "忆弟",
        "preface": "",
        "paragraphs": [
            "支藤来海峤，骨肉海西边。",
            "对月成千里，举头同一天。",
            "更沈寒戍角，歌急晚潮船。",
            "孤鴈商予意，声声落枕前。"
        ],
        "notes": "",
        "id": "6517b6efb6794b895afb2dfe2048ca44"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "相逢",
        "preface": "",
        "paragraphs": [
            "相逢疑旧识，敲火自煎茶。",
            "盛欲为留计，其如未是家。",
            "东西分地脉，南北两天涯。",
            "别后思君处，空斋谶烛花。"
        ],
        "notes": "",
        "id": "b3476a5b3e2062b19046b1c94cb4af2c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自感二首  其一",
        "preface": "",
        "paragraphs": [
            "未险先藜杖，逢亭便小留。",
            "今番已非昔，后去可能游。"
        ],
        "notes": "",
        "id": "50a4d27422392704e90b9845838c4e5e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自感二首  其二",
        "preface": "",
        "paragraphs": [
            "倦听花卿曲，狂歌侠士行。",
            "年华与心事，醉里自分明。"
        ],
        "notes": "",
        "id": "150f09e868313c17b5e3159f52399a88"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "古木环池竹数竿，疎篱补菊屋三间。",
            "白云不放红尘入，无怪山人懒出山。"
        ],
        "notes": "",
        "id": "b7da8a250c892b0f1101b98aeabfac53"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "一簇莲灯亦可观，隔墙箫鼓二更残。",
            "平生未识繁华事，旋借宣和国史看。"
        ],
        "notes": "",
        "id": "e7da81f218814d8ded13f38791ba9af1"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "省墓",
        "preface": "",
        "paragraphs": [
            "陇上松杉手自移，至今苔藓半寒枝。",
            "梦中不记重泉隔，犹学儿童戏彩时。"
        ],
        "notes": "",
        "id": "20419df80a7fb4b831a74074f79eb6a5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "霜月相摩漏二更，书窗伴我一枝横。",
            "自矜前辈持清白，妬紫妖红总后生。"
        ],
        "notes": "",
        "id": "952722a4d0bbff57e191b53cb6b5399a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "虎柙",
        "preface": "",
        "paragraphs": [
            "生长古林丘，擒来铁系囚。",
            "休怜文变豹，尚觉气吞牛。",
            "槛穽终难脱，咆哮亦可休。",
            "山中藜藿少，君合早为谋。"
        ],
        "notes": "",
        "id": "027b5c803689ead457208b59cebe316d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "崇道叔庆七十",
        "preface": "",
        "paragraphs": [
            "寄意南丰一瓣香，愿公耆艾炽而昌。",
            "历经七甲鬓浮绿，带锡万钉眉映黄。",
            "疑是函关逢老子，岿然鲁国有灵光。",
            "阴功更说燕山桂，留与时人作义方。"
        ],
        "notes": "",
        "id": "19803bfaddd07eda049443bb2244f144"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "态度脂韦不自持，对人无柰小腰肢。",
            "好于彭泽归来日，瘦似章台别去时。",
            "隠隠轮蹄端不恶，深深亭榭最相宜。",
            "流莺百啭春光老，拟折柔条寄所思。"
        ],
        "notes": "",
        "id": "de503188731a5337d38b285a0dd2bc90"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "可山写梅",
        "preface": "",
        "paragraphs": [
            "放出东风手段，写成江路枝梢。",
            "君复无声句法，要与广平解嘲。"
        ],
        "notes": "",
        "id": "72155169f10e29ef98f4ff2332c4840f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "信步",
        "preface": "",
        "paragraphs": [
            "九十日春未老，两三番醉如泥。",
            "行遍菜畦麦陇，未饶十里苏堤。"
        ],
        "notes": "",
        "id": "e7d83c2f8952d5a8f75aa99b16ed3155"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "严子陵祠",
        "preface": "",
        "paragraphs": [
            "横足齁齁梦御床，祗将故旧视君王。",
            "意嫌汉室乾坤小，归占严江日月长。",
            "独茧丝头忘宠辱，生刍庭上阅兴亡。",
            "留题多是功名士，也为留题姓字香。"
        ],
        "notes": "",
        "id": "923c565f17479de779bedb72fdea9634"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "参选有感",
        "preface": "",
        "paragraphs": [
            "元是江湖萧散客，谁将幽梦落南柯。",
            "十年不调幸然好，一著才差悟处多。",
            "肯使北山驰鹤信，且随西舍唱渔歌。",
            "野人自喜无弹缴，却恐金章羡绿蓑。"
        ],
        "notes": "",
        "id": "5e7b3ece7710bdd1af3a58c60f01a292"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春晚二首  其一",
        "preface": "",
        "paragraphs": [
            "闭户蚕新浴，开帘燕早归。",
            "何曾春欲去，自是物华非。"
        ],
        "notes": "",
        "id": "f848e95f01a462f4a6919b9f52b2e372"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春晚二首  其二",
        "preface": "",
        "paragraphs": [
            "胡蝶梦中意，杜鹃声外愁。",
            "问春春不语，柳絮暗汀洲。"
        ],
        "notes": "",
        "id": "14ce2298f6d7294332e24b9073a89450"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "诗僧",
        "preface": "",
        "paragraphs": [
            "同住西州一水滨，东州胜处始逢君。",
            "诗成又逐行云去，后日相思祗看云。"
        ],
        "notes": "",
        "id": "617d68868df7fa87f446901784207d1e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "留得春风趁马蹄，日长无事绿杨隄。",
            "菜花篱落谁家酒，缓辔长歌过小溪。"
        ],
        "notes": "",
        "id": "cc92528e835d15a5d3127d460322fbe6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "湘桃深处五陵家，隄柳阴中百宝车。",
            "多是问桃寻柳去，近来山下少梅花。"
        ],
        "notes": "",
        "id": "6c62d2c8904ca48d933e73f5f18e2888"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "忆友",
        "preface": "",
        "paragraphs": [
            "萧萧簷角雨，冉冉雨中舟。",
            "年老难于别，春寒重却愁。",
            "风窗乱书叶，尘壁暗灯篝。",
            "夜半无来鴈，披衣对小楼。"
        ],
        "notes": "",
        "id": "26056b41957b43051df1cfd8b8d37c73"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "疎窗小博山，窗外鸟关关。",
            "占得江湖隠，佐成天地闲。",
            "簷牙丛筿碧，墙隙两鸠斑。",
            "痴坐不知晚，渔篷卷钓还。"
        ],
        "notes": "",
        "id": "57d8ce54514626c5f4e7286355cbfea5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次赋顺适堂韵",
        "preface": "",
        "paragraphs": [
            "万卷藏书抵万金，翛然轩宇绝尘侵。",
            "顺时不作荣枯想，适意元无胜负心。",
            "蒲石疎帘真道院，柏香浄几小丛林。",
            "四时剩有闲风月，醒里寻题醉里吟。"
        ],
        "notes": "",
        "id": "729566fda445b389d1598141395539b7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "仰天有所思，心远目苦短。",
            "西风驱残云，千里月华满。"
        ],
        "notes": "",
        "id": "cadf8d779c4c04beb946d75e4bb6cc8c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "阿育王寺舍利塔",
        "preface": "",
        "paragraphs": [
            "粒粟悬悬左角钟，几年镇压梵王宫。",
            "要知八万四千所，元在寻常一念中。",
            "佛现紫金归胜地，僧夸乌石坠虚空。",
            "毫光起处无人见，明月堂前玉几东。"
        ],
        "notes": "",
        "id": "dd7798230b2d029786aa8c8eb79e4205"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "朝踏山根云，暮归云中扉。",
            "野鸟始惊避，今焉情依依。",
            "异哉海上鸥，猜疑未忘机。"
        ],
        "notes": "",
        "id": "a1875d7ff5916f2beb84a76d47375ec9"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "己酉生日敬次靖节先生拟挽歌辞三首  其一",
        "preface": "",
        "paragraphs": [
            "放浪宇宙间，世事笑局促。",
            "骎骎影中人，不受时采录。",
            "奄然长夜归，赍志空山木。",
            "昔日堂上欢，今夕堂下哭。",
            "哭之欲其生，予亦不自觉。",
            "天道元无私，纷纷徒宠辱。",
            "素心惟坡僊，一死万事足。"
        ],
        "notes": "",
        "id": "85f50436f2f8a8182080631c0da8645e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "己酉生日敬次靖节先生拟挽歌辞三首  其二",
        "preface": "",
        "paragraphs": [
            "自古皆有死，载歌酹清觞。",
            "嗟予早失怙，艰阻亦备尝。",
            "母兮岁六十，终古青松傍。",
            "陟冈恸伯氏，忘簪悲孟光。",
            "后波逐前波，同归溟漠乡。",
            "飘风相飞旐，轝铎声央央。"
        ],
        "notes": "",
        "id": "473bf6bb23d74f363b2233fa6fda05c8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "己酉生日敬次靖节先生拟挽歌辞三首  其三",
        "preface": "",
        "paragraphs": [
            "重云翳苍柏，零露栖白萧。",
            "骨肉慕音容，慌惚哀空郊。",
            "肴核班几席，椒浆浇岧嶤。",
            "人归天已沬，纸钱悬枯条。",
            "逝者如此耳，暮暮仍朝朝。",
            "暮暮仍朝朝，人兮柰若何。",
            "未死不能乐，既死空有家。",
            "僮仆几恩怨，交朋几悲歌。",
            "若人会斯语，属和纷阳阿。"
        ],
        "notes": "",
        "id": "6d8f0b8aa89c69b4bf9058016a1c47ed"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "既次韵或非之作解嘲",
        "preface": "",
        "paragraphs": [
            "揆子初度日，抚杯拟歌辞。",
            "衰龄逾五十，敢必登古希。",
            "自传始迁固，志铭传牧之。",
            "谛观子俨疏，直与浮世违。",
            "靖节百世师，汝无轻笑嗤。",
            "讳之宁免殁，不讳达者为。",
            "假我以耆艾，年年续斯诗。"
        ],
        "notes": "",
        "id": "335637c5f3414d03be7a586fb7eebb80"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "庚戌生日再拟去岁挽歌辞",
        "preface": "",
        "paragraphs": [
            "忆昨岁莫止，慷慨生死机。",
            "拟韵追先哲，持为自寿诗。",
            "成篇示叔季，心然口交非。",
            "讵知不一霜，季兮先露晞。",
            "兴思发永叹，载言涕肆颐。",
            "万化同于尽，彭铿空厖眉。",
            "日月不我与，去去气力衰。",
            "且进尊中醁，勿作儿女悲。",
            "殷勤晋鼎心，趋前舞莱衣。"
        ],
        "notes": "",
        "id": "99a3f6a36a735e40cc576b2c0b8832cc"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "少陵骑蹇馿图",
        "preface": "",
        "paragraphs": [
            "帽破衣宽骨相寒，为花日日醉吟鞍。",
            "时人祗道题风月，后世将诗作史看。"
        ],
        "notes": "",
        "id": "1bd387f0d47b04619cc6d6790fa5be04"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "孟浩然归南山图",
        "preface": "",
        "paragraphs": [
            "笑指南山跃马归，明知举似弃才诗。",
            "亭前千古标芳姓，未可穷通论一时。"
        ],
        "notes": "",
        "id": "85f71f414d02fa5e99f3d6b7edc54ba2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "李白诗百篇图",
        "preface": "",
        "paragraphs": [
            "长安市上醉如泥，旁若无人且赋诗。",
            "谁识隠然为计国，沈香亭畔脱𫖇时。"
        ],
        "notes": "",
        "id": "fbe843ea0907affbab895d99b1d29bfd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "岑参醉落魄图",
        "preface": "",
        "paragraphs": [
            "醉里沈思世道危，不堪著眼只攒眉。",
            "空留忠愤声名在，不见招归旧日诗。"
        ],
        "notes": "",
        "id": "770d632b0f4c482bc5f450ebcbffc20c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其一",
        "preface": "",
        "paragraphs": [
            "人人苦炎歊，于我觉太甚。",
            "北户其清凉，万事付一枕。"
        ],
        "notes": "",
        "id": "9db691856f0c31ed4fa892b804f24939"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其二",
        "preface": "",
        "paragraphs": [
            "叩门真丈夫，一揖弃拘检。",
            "人物晋风流，班坐黄玉簟。"
        ],
        "notes": "",
        "id": "ffb49d0722a0882557b8c3f1fb4399a8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其三",
        "preface": "",
        "paragraphs": [
            "谭垒争尘清，诗坛传令急。",
            "今日有公事，俗驾不可入。"
        ],
        "notes": "",
        "id": "d733d8a0213d8b3704af2511b69d499c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其四",
        "preface": "",
        "paragraphs": [
            "墙外水泠泠，水边木阴阴。",
            "相遇聊自适，兹辰犹竹林。"
        ],
        "notes": "",
        "id": "137f3eab28778da2649a54dfb637d87d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其五",
        "preface": "",
        "paragraphs": [
            "同为山泽臞，半分渔樵席。",
            "我不践斯境，谁肯赏兹僻。"
        ],
        "notes": "",
        "id": "ce37514f7269a0c8d943d0dbc2c795c5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其六",
        "preface": "",
        "paragraphs": [
            "意到景自到，荣荣窗下花。",
            "一张彭泽琴，一瓯阳羡茶。"
        ],
        "notes": "",
        "id": "3083ec68c0bd3d2f0fbdd3caea60f030"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其七",
        "preface": "",
        "paragraphs": [
            "有酒斟酌之，欢然成諠哗。",
            "何必五侯鲭，李绿兮香瓜。"
        ],
        "notes": "",
        "id": "03b88718ada4245c5a717dd898bbcf4a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其八",
        "preface": "",
        "paragraphs": [
            "一会良不易，载言翻令愁。",
            "清风有时度，白日不可留。"
        ],
        "notes": "",
        "id": "0683106a827b9eb0b112e3fe085f7865"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其九",
        "preface": "",
        "paragraphs": [
            "君颜犹少年，我发不胜帻。",
            "百岁垒一丘，主翁惊是客。"
        ],
        "notes": "",
        "id": "50a3cd23216b5e029da03fa99d85e2d5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "枕簟入林僻茶瓜留客迟十韵  其一〇",
        "preface": "",
        "paragraphs": [
            "数面成骨肉，子归将何之。",
            "长啸盼天外，云意俱迟迟。"
        ],
        "notes": "",
        "id": "cf01c4eea0650989075667de69cdec1d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "酒边次徐灵渊韵",
        "preface": "",
        "paragraphs": [
            "柳外绿阴重，绿阴生远风。",
            "温凉三月后，醒醉百年中。",
            "桑秃吴蚕熟，林幽蜀鸟空。",
            "不祈朝市梦，高卧太湖东。"
        ],
        "notes": "",
        "id": "981d3be4d8da47e1a0ad2d2c07efafff"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "过旧相府",
        "preface": "",
        "paragraphs": [
            "寂寞相公宅，枯杨枕绿波。",
            "老兵犹自语，贵客旧曾过。",
            "壁暗蛛生网，门空爵可罗。",
            "问他桃与李，何处得春多。"
        ],
        "notes": "",
        "id": "6352f6ae2cb5641ae186086d70379275"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "南塘偶成",
        "preface": "",
        "paragraphs": [
            "静向南塘验物情，东风又绿柳边汀。",
            "梅花密点残棋局，蜗篆斜题小砚屏。",
            "浮世虚无春后雪，故人零落晓来星。",
            "逢时且进杯中醁，休学怀沙赋独醒。"
        ],
        "notes": "",
        "id": "5b14bfc7158ae447a02f352123160a7e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "僧房夜坐",
        "preface": "",
        "paragraphs": [
            "四十二间廊底客，不知春向柳边深。",
            "三旬禁足持僧戒，终日看书养道心。",
            "露草带云眠野鹿，风枝摇月唳幽禽。",
            "一尘不到炉烟静，自向空寮续近吟。"
        ],
        "notes": "",
        "id": "e0b3aa69429f6da9dc6a933b5f3ba82f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "旅邸",
        "preface": "",
        "paragraphs": [
            "湫隘嚣尘不可居，卜诸清旷亦蘧庐。",
            "虽无傍水梅依竹，喜有对楼人读书。",
            "工雀一枝聊尔耳，战蜗两角竟何如。",
            "西风渐劲未归去，空说张翰忆脍鱼。"
        ],
        "notes": "",
        "id": "9444a804cf0930517de5b721b04e95d4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "记颜",
        "preface": "",
        "paragraphs": [
            "五十一年前素昧，相逢元是镜中人。",
            "他时鹤发鸡皮样，却道今番画未真。"
        ],
        "notes": "",
        "id": "45892bdfe450a30ceae75c4f82a7e4f0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "身后寄颜",
        "preface": "",
        "paragraphs": [
            "生前喜作死规模，强把冠裳束幻躯。",
            "儿辈对人抛好语，吾家南极老人图。"
        ],
        "notes": "",
        "id": "340d40f09dcfc71fc31542b5ad387082"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "燕入虚簷教子飞，风帘不卷和新诗。",
            "绿阴满迳蜻蜓小，正是梅黄欲雨时。"
        ],
        "notes": "",
        "id": "8c3a044b166868064f211dd3ec57d985"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春事",
        "preface": "",
        "paragraphs": [
            "春事又如此，犹人欲老时。",
            "绿稠烟外树，白紧鬓边丝。",
            "天道有还日，吾年无返期。",
            "从今安适境，莫放酒杯迟。"
        ],
        "notes": "",
        "id": "06f0a3497f938a4b6d6824630af1fed5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "游事一番了，愁多锁昼长。",
            "因思来岁赏，未必少年狂。",
            "野鸟学蛮语，岸花浮楚香。",
            "鱼应知我者，圉圉到池塘。"
        ],
        "notes": "",
        "id": "353aebe049559400fba9820f006fd17b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "琉璃砲灯中鱼",
        "preface": "",
        "paragraphs": [
            "头角未峥嵘，潜宫号水晶。",
            "游时虽逼窄，乐处在圆明。",
            "有火疑烧尾，无波可动情。",
            "一朝开混沌，变化趁雷轰。"
        ],
        "notes": "",
        "id": "da9857507648a1d5f89b9197125e2003"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "赠陈芸居",
        "preface": "",
        "paragraphs": [
            "气貌老成闻见熟，江湖指作定南针。",
            "得书爱与世人读，选句长教野客吟。",
            "富贵天街纷耳目，清闲地位当山林。",
            "料君阅遍兴亡事，对坐萧然一片心。"
        ],
        "notes": "",
        "id": "588fbfd977e74c0ce9ced6398b88a385"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "伯氏墓下",
        "preface": "",
        "paragraphs": [
            "敬长于今我独亡，转头惊见十飞霜。",
            "心乎爱矣兄如在，陟彼冈兮木已苍。",
            "直喜克家犹有子，回思疗疾苦无方。",
            "伏波不忍离坟墓，泪洒归舟重感伤。"
        ],
        "notes": "",
        "id": "526d68441ef62566c0f5249c16278232"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次游十洲之一亭韵",
        "preface": "",
        "paragraphs": [
            "抵掌论文酒易酣，岸巾风外鬓䰐𩭹。",
            "十洲所有今之一，七步而成尔乃三。",
            "桥压平隄波卷绿，烟封远沚草舒蓝。",
            "闲边得侣评佳境，留与他时作美谈。"
        ],
        "notes": "",
        "id": "7d712bef34a98f521131aecb4ad274d0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "渔村",
        "preface": "",
        "paragraphs": [
            "古柳溪头枕断槎，横篙挂网几渔家。",
            "得鱼去换红蒸米，呼子来挑荠菜花。"
        ],
        "notes": "",
        "id": "4364234878af7a8dac9487cc8af45165"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蚕妇叹",
        "preface": "",
        "paragraphs": [
            "浴蚕才罢𫗪蚕忙，朝暮蓬头去采桑。",
            "辛苦得丝了租税，终年祗著布衣裳。"
        ],
        "notes": "",
        "id": "1ec24696365eef2bc6412721b99bb2c9"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "机女叹",
        "preface": "",
        "paragraphs": [
            "机声吚轧到天明，万缕千丝织得成。",
            "售与绮罗人不顾，看纱嫌重绢嫌轻。"
        ],
        "notes": "",
        "id": "2b1682107cf7d0977b057561123460a9"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "废墓有感",
        "preface": "",
        "paragraphs": [
            "轩冕委尘埃，今人为古哀。",
            "百年丘陇废，几个子孙来。",
            "蔓草栖朝露，穷猿泣夜台。",
            "世间类如此，当乐且衔杯。"
        ],
        "notes": "",
        "id": "b9e1420261f5ff456c5c3e7118dbdd9c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "扫榻",
        "preface": "",
        "paragraphs": [
            "扫榻卧终日，香销百念除。",
            "不愁浑厌酒，无事剩钞书。",
            "粉浅庭前笋，青齐雨后蔬。",
            "自嫌犹有累，添水种金鱼。"
        ],
        "notes": "",
        "id": "dd50041ec73d5e5fd9f63715948b8c0f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "风雨",
        "preface": "",
        "paragraphs": [
            "昨夜东风急，疎窗荐雨入。",
            "溪南梅正花，狼藉随尘沙。",
            "皓皓多易污，不得全春华。",
            "春华能有几，纷纷入桃李。",
            "时哉小兴衰，人生犹物理。",
            "明发簷沈声，鸟雀喧新晴。",
            "老农脱袯襫，一犁原上耕。"
        ],
        "notes": "",
        "id": "7ad32c6accc54bedb26b4b8f982905b2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "投所知",
        "preface": "",
        "paragraphs": [
            "中流砥柱一宗臣，长把丹衷动玉宸。",
            "三十四番如此疏，百千载后更无人。",
            "堂留薇药谁知己，路长萧茅谩得春。",
            "自是不曾轻出处，到头著著为斯民。"
        ],
        "notes": "",
        "id": "7f7c849c32f4cc4b5f56dd7f1e9bb2bf"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "心境空时喜地偏，杖藜来勘点头禅。",
            "重门锁住海心石，一剑截开冰底天。",
            "谁记珣珉曾院宇，尚传吴越共山川。",
            "阑风剩月知人意，塔影松声落坐边。"
        ],
        "notes": "",
        "id": "d75c7a8199c9f6a0ad20960325ca84f4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "游园",
        "preface": "",
        "paragraphs": [
            "碧琅玕里几亭台，万朵芙蕖照水开。",
            "可醉可吟尤可卧，主人无暇客长来。"
        ],
        "notes": "",
        "id": "bb21ac91755d2e64964e884d0129af54"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "去去晴云送客舟，客舟刚把去云留。",
            "云心不定客心乱，一阵飞花两岸愁。"
        ],
        "notes": "",
        "id": "f1690eb37e42dff48ddc1b10986d11e5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "数舍茅茨簇水涯，傍簷一树早梅花。",
            "年丰便觉村居好，竹里新添卖酒家。"
        ],
        "notes": "",
        "id": "3e583920021d8d701969cd2631568214"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "半塘寺",
        "preface": "",
        "paragraphs": [
            "寺枕彩云桥，残碑纪晋朝。",
            "地平垂塔影，林古镇塘腰。",
            "夜月松千阜，春风柳万条。",
            "景多僧住少，近觉有尘嚣。"
        ],
        "notes": "",
        "id": "baefe148a78009f26b6cf0c0b4326a74"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "勋业",
        "preface": "",
        "paragraphs": [
            "勋业占渔蓑，因闲学种荷。",
            "春秋几燕垒，人世一鸡窠。",
            "雨急溪声壮，堂宽野趣多。",
            "狂歌狂且醉，还感醉时歌。"
        ],
        "notes": "",
        "id": "5e93489fef1b5b4368c9eb7677c4031d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "秋院穉凉生，看书睡未能。",
            "扇闲萤扑袂，窗破鼠窥灯。",
            "晚境物华异，清宵道气增。",
            "邻家犹不寐，席地话丰登。"
        ],
        "notes": "",
        "id": "c95c216325ba829447c7747541c26b3c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "曲肱玩味圣贤书，识破人间总畏途。",
            "盛欲对君言所以，又应诮我爱之乎。",
            "百年役役鴈来去，一梦昏昏鹿有无。",
            "堪笑季鹰犹左计，求归何必待莼鲈。"
        ],
        "notes": "",
        "id": "6f28488adcaa30e954552c959efc20f7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "醉敲牛角过前村，此世应无利禄昏。",
            "有水可渔田可稼，即松而径竹而门。",
            "宾朋连属琴书乐，亭榭参差鸟雀喧。",
            "不假山灵回俗驾，会心同是一乾坤。"
        ],
        "notes": "",
        "id": "3ad4b6bd72bc341a46d824045414b655"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "读骚",
        "preface": "",
        "paragraphs": [
            "举世昏昏醉未醒，独醒寂寞楚江滨。",
            "后人爱把离骚读，不道离骚误后人。"
        ],
        "notes": "",
        "id": "58adede11c23806c49bc5e703f9acc9c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "人间总利名，此地此心清。",
            "雨架笔多润，风櫺琴自声。",
            "虚堂回古味，逆境见真情。",
            "脱帽寻蕲簟，酣眠小太平。"
        ],
        "notes": "",
        "id": "e6508858a9bb1aa7db0931a85747e052"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "浮世",
        "preface": "",
        "paragraphs": [
            "浮世即浮家，书车与钓车。",
            "梦中行熟境，尘外立生涯。",
            "篱落千丝柳，池塘两部蛙。",
            "儿曹问农事，𫁂䅉隔田花。"
        ],
        "notes": "",
        "id": "aa0c2fad7f6fb5ef7ba43ea1f4fecbba"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "出城",
        "preface": "",
        "paragraphs": [
            "清晓出江城，波平觉棹轻。",
            "烟荷学人老，风柳作秋声。",
            "岁稔时无事，心和物有情。",
            "客来慵与语，苦苦问功名。"
        ],
        "notes": "",
        "id": "b23ecec13aab58179de90e601edeb4f0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "题水竹弟寿山觉庵",
        "preface": "",
        "paragraphs": [
            "照邻营墓牧之铭，一理融明古亦今。",
            "政为后先同此觉，不将生死动其心。",
            "天教棠棣分春色，地接松楸合昼阴。",
            "自谓老身强健在，时时来和寿藏吟。"
        ],
        "notes": "",
        "id": "e10be318aa9b52621e1151b8e3eef5ab"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "酒边次韵",
        "preface": "",
        "paragraphs": [
            "天末星流小似萤，因将时事语家庭。",
            "久晴未厌田多雨，众醉难教我独醒。",
            "梅下有人编野史，竹间犹子课羲经。",
            "晚年喜不为身累，闭户何求阮眼青。"
        ],
        "notes": "",
        "id": "5f91c47b033422fe8ae2e49ed445bc13"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "荔枝",
        "preface": "",
        "paragraphs": [
            "绉红纱护水晶团，驿骑飞来露未干。",
            "胡羯垂涎犹不悟，马嵬山底梦长安。"
        ],
        "notes": "",
        "id": "532bfac784a27a05434adbeb028e8a59"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "橄榄",
        "preface": "",
        "paragraphs": [
            "落尽红盐子更青，余甘风韵未为珍。",
            "从来独有茶知己，勘破生生一点仁。"
        ],
        "notes": "",
        "id": "45058245ebde41df3eec7e3ee4cc8fa0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "江湖千万顷，小艇熟烟波。",
            "无梦世情薄，有吟春思多。",
            "百年空反复，两鬓暗消磨。",
            "钓叟同吾志，鸣榔柳外过。"
        ],
        "notes": "",
        "id": "6f6df51afc10fecc8f48e80f320f2750"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "梦想传柑宴，村醪可试沽。",
            "谩酬元夕尔，不复去年吾。",
            "旧事思清汴，幽情卜紫姑。",
            "六分春已一，秉烛步通衢。"
        ],
        "notes": "",
        "id": "ad42e85d3112649f13190ce5b3f45ef3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "野堂即事",
        "preface": "",
        "paragraphs": [
            "纤尘不到芰荷边，好向阑干系小船。",
            "得句未工吟竞病，有书可读笑便眠。",
            "老于胶扰宁中圣，暂尔萧闲即半僊。",
            "人境两忘天地寂，一声柳外咽新蝉。"
        ],
        "notes": "",
        "id": "b2385add9276ac113de0ae2626c91824"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "诗僧归儒",
        "preface": "",
        "paragraphs": [
            "厌作人间粥饭僧，等闲来续义铦灯。",
            "近吟气味无蔬笋，旧学工夫尚葛藤。",
            "花下飞鞭身洒落，风前扶帽发鬅鬙。",
            "浪僊素不修书问，有愧昌黎诧可朋。"
        ],
        "notes": "",
        "id": "f2cb54fc7bdb59eb7288e64239ed89cf"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "打坐",
        "preface": "",
        "paragraphs": [
            "一卷黄庭日未移，跏趺坐处篆香迟。",
            "儿曹问我新官职，顺适堂中老住持。"
        ],
        "notes": "",
        "id": "7420c3f710570812d1b93110b8738e68"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春去",
        "preface": "",
        "paragraphs": [
            "一片飞花落酒缸，风光渐觉远书窗。",
            "草深两部青蛙閙，芹湿重簷紫燕双。"
        ],
        "notes": "",
        "id": "0d254c10a9086a6938369794e279cc51"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "小垂虹桥",
        "preface": "",
        "paragraphs": [
            "冯夷掣开潜蛟锁，御云飞过松江左。",
            "悬腰展鬣眠东湖，生绡描作垂虹图。",
            "隠君骑背占空阔，百尺阑干景轩豁。",
            "有亭翼然芙蕖开，风朝月夕尤佳哉。",
            "柳边何曾官船来，回视驿桥多尘埃。"
        ],
        "notes": "",
        "id": "4e5994738ce4fdeeb1e1658c15bb5482"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "爱香亭",
        "preface": "",
        "paragraphs": [
            "有君子兮居沧波，芝兰之室未足多。",
            "为香终日成痴绝，不著此亭如香何。",
            "光风霁月荡心目，幸甚吴侬沾賸馥。",
            "兹时消得为衣裳，对翁更把离骚读。"
        ],
        "notes": "",
        "id": "a4d7bbdef90d3b6c355dd1894ad61c70"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "世事如今不可知，相逢茶罢且吟诗。",
            "无风古鼎香烟直，未午空庭树影迟。",
            "袖手好看棋胜败，论心休问酒醇醨。",
            "谋居恰与松江近，斫脍羹莼渐及时。"
        ],
        "notes": "",
        "id": "10026a5f84111d9ad4f2d06fdfd5ff8a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舫斋",
        "preface": "",
        "paragraphs": [
            "居家巧作浮家样，此即人生不系舟。",
            "政恐风波起平地，直教砥柱屹中流。",
            "浪花影动重帘月，潮汛声喧万叶秋。",
            "梦里不知容膝计，翻身栩栩逐轻鸥。"
        ],
        "notes": "",
        "id": "2c7d37d01d797566efc07bf3e6322fa4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "苕溪行",
        "preface": "",
        "paragraphs": [
            "吴松江头田舍翁，年年苕溪摇飞篷。",
            "沿溪杨柳旧相识，问翁何事犹西东。",
            "心欲无言泪如洗，松楸正在西山里。",
            "余生五十五番春，七十为期春梦耳。",
            "追思畴昔谋亲茔，鴈行差差三弟兄。",
            "伯兮季兮不可作，老来只影嗟零丁。",
            "手种青杉逾百尺，藤花薜蔓笼台石。",
            "一年一到一徘徊，此后徘徊几朝夕。",
            "九泉属望天潜知，寸草难报阳春晖。",
            "教子一经答先志，买山傍墓终焉计。",
            "读书可大吾门闾，没世可从先大夫。"
        ],
        "notes": "",
        "id": "4da0eff87db2e1b06b2f767d3196f562"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "童去鹤归迟，青山皓首期。",
            "池塘圆草梦，家世受梅知。",
            "拂石和云卧，分鱼换米炊。",
            "人生裁足耳，舍子更其谁。"
        ],
        "notes": "",
        "id": "597cfdf8b57fe888491a7d226252109d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次抚松韵",
        "preface": "",
        "paragraphs": [
            "昂藏苍髯翁，违世号独立。",
            "女萝千丈丝，依倚忘岌岌。",
            "有客眠疎阴，感慨百世人。",
            "不悟女萝累，甘为女萝亲。",
            "猗欤山下兰，清芬传楚泽。",
            "野蔓不可干，此道何曾息。"
        ],
        "notes": "",
        "id": "e3d84788a79caf81570e3ade80cccb77"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其一",
        "preface": "",
        "paragraphs": [
            "太湖三万顷，湖中东西山。",
            "谋隠媿不早，欲往嗟衰年。",
            "道南地夷旷，半占龟鱼渊。",
            "断岸连疎村，浮云栖平田。",
            "得此愿可酬，不啻湖山间。",
            "瞻彼闵子巷，卜居千载前。",
            "犹存六七舍，古柳生青烟。",
            "邻曲来无时，为予喜欲颠。",
            "畴知在尘境，中有风月闲。",
            "吾将老此乡，草木俱欣然。"
        ],
        "notes": "",
        "id": "6b893cc9297c7e87bd1603a6ab02bea8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其二",
        "preface": "",
        "paragraphs": [
            "已受鲈乡招，柴车异尘鞅。",
            "方春融融时，红紫形梦想。",
            "胜游计自今，乐事何曾往。",
            "迎意引壶觞，班荆集少长。",
            "容膝地有余，意不在袤广。",
            "牧竖良知心，长歌振林莽。"
        ],
        "notes": "",
        "id": "17ab3b28f1deac26d9fe0814d52c7e02"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其三",
        "preface": "",
        "paragraphs": [
            "蚕姑馈新蛹，篱落桑柘稀。",
            "一茧视万事，浮生同于归。",
            "水浅凉可濯，荷深香可衣。",
            "载言老圃计，勇决无依违。"
        ],
        "notes": "",
        "id": "e319f03eed8568fd77a8587490e81a4b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其四",
        "preface": "",
        "paragraphs": [
            "疏牖炷柏子，日与琴书娱。",
            "已复回商飚，凉意浮郊墟。",
            "自成松菊趣，不杂轩冕居。",
            "悠悠鸟脱罟，局局兔守株。",
            "试叩塞上翁，得丧为何如。",
            "元亮抱至道，诗发道之余。",
            "利名莫能束，精神游太虚。",
            "冥想田园归，其乐无时无。"
        ],
        "notes": "",
        "id": "0c305ec550b086cf957bc652a7f945a8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其五",
        "preface": "",
        "paragraphs": [
            "控馿灞桥坳，纵棹剡溪曲。",
            "缤纷天上花，拍拍春意足。",
            "能追兹辰欢，独许苏玉局。",
            "憧憧市朝人，继晷犹秉烛。",
            "野翁太无营，借暖待晴旭。"
        ],
        "notes": "",
        "id": "e346cc6f40fe4cc826cbbc9f4ea98e8c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚年辟地为圃僭用老坡和靖节归田园居六韵  其六",
        "preface": "",
        "paragraphs": [
            "结庐田畴间，稔步东西陌。",
            "时哉休且休，聊以适吾适。",
            "汗漫游难逢，崦嵫日易夕。",
            "筿影延户深，苔晕补阶隙。",
            "而有蛙蚓居，口腹犹役役。",
            "顾予安一闲，顶踵蒙帝绩。",
            "发为四时吟，吟中自规益。"
        ],
        "notes": "",
        "id": "5c0834707acdd5dabd188a796933aa20"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "鲈乡道院",
        "preface": "",
        "paragraphs": [
            "步兵旧游地，野人今结庐。",
            "千载同一调，志隠不志鱼。"
        ],
        "notes": "",
        "id": "d1e3aef543ef529fbaec33a018c00923"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "光风霁月",
        "preface": "",
        "paragraphs": [
            "濂溪有此天，天外得此景。",
            "景中一衰翁，融入吟哦境。"
        ],
        "notes": "",
        "id": "901975b066803ff0687ddfd68f8ac7fb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "耕钓境",
        "preface": "",
        "paragraphs": [
            "一犁足春雨，一丝摇晴风。",
            "乐此至乐地，其惟蓑笠翁。"
        ],
        "notes": "",
        "id": "29b770a7273ad2008ac50eb805f5c60d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春咏",
        "preface": "",
        "paragraphs": [
            "舍瑟声不传，咏归声在道。",
            "风乎野水滨，夕阳转芳草。"
        ],
        "notes": "",
        "id": "82d697f8ba0c24668f3cc19df702f393"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "见天地心",
        "preface": "",
        "paragraphs": [
            "百卉伏穷阴，一枝倚春色。",
            "因易探真机，生意何曾息。"
        ],
        "notes": "",
        "id": "4821f14f3fcc670ed0999e9c2e53632d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "存方寸地",
        "preface": "",
        "paragraphs": [
            "客问燕山地，燕山地不多。",
            "祗因解培植，桂子绿婆娑。"
        ],
        "notes": "",
        "id": "4fdcb1745ddb9a523ae04f169877feaa"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "翠波",
        "preface": "",
        "paragraphs": [
            "萧疎拂行云，清阴笼远汀。",
            "水色元无色，相逢眼自青。"
        ],
        "notes": "",
        "id": "cea11d6acd430112193d696998b639db"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "皆春",
        "preface": "",
        "paragraphs": [
            "一气融万象，大哉造化仁。",
            "自耕还自凿，熙熙康衢民。"
        ],
        "notes": "",
        "id": "af3638f98f4e187eb0b8acb1a963604c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "尘外",
        "preface": "",
        "paragraphs": [
            "自有此山扃，疑与浮世隔。",
            "清风袭我裳，竹下有来客。"
        ],
        "notes": "",
        "id": "629e08071514e252a2a9260baf870853"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "云思",
        "preface": "",
        "paragraphs": [
            "交柯叆苍寒，不碍青霄路。",
            "油然隠者心，一声孤鹤度。"
        ],
        "notes": "",
        "id": "4b9573605e36178362c8ee0c609a6861"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "园林悭十亩，天赐老生涯。",
            "雪境吟终夜，春时醉一家。",
            "篱疎簪菊种，石古络藤花。",
            "莫有同盟者，多煎谷雨茶。"
        ],
        "notes": "",
        "id": "d6a515a751c1dce0535df12d993497d6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舟中即事",
        "preface": "",
        "paragraphs": [
            "草舍密还稀，编篱枕钓矶。",
            "鸭群迎棹去，牛背晒衣归。",
            "风紧浪千叠，村深柳四围。",
            "倚樯无与语，数鴈失斜晖。"
        ],
        "notes": "",
        "id": "94425dd1de13bef154769adb0bd9b3c7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "新春",
        "preface": "",
        "paragraphs": [
            "老来分外喜新春，春事关心世事轻。",
            "棋肯输时方是著，路疑险处不须行。",
            "雨催农业鸠夫妇，风带边声鴈弟兄。",
            "办得斗园邻屋角，剩栽芝术了余生。"
        ],
        "notes": "",
        "id": "afe60f8d44c594ccfa581cf5291a3ccc"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "严子陵",
        "preface": "",
        "paragraphs": [
            "怕被刘郎认故人，披裘钓泽隠余生。",
            "无端伸足龙床上，多却严陵一姓名。"
        ],
        "notes": "",
        "id": "00ab8539f2aae6c99b3215a36c1f2b5d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "陶渊明",
        "preface": "",
        "paragraphs": [
            "唤得归来是督邮，东篱千古占风流。",
            "白衣未至秋萧索，曾记公田种秫不。"
        ],
        "notes": "",
        "id": "b2da16454981602dd383d5e06d774b6e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "贾浪僊",
        "preface": "",
        "paragraphs": [
            "举世知心独有韩，为何无发强加冠。",
            "若人了得推敲事，僧服儒衣一样看。"
        ],
        "notes": "",
        "id": "bf7b35499b3dbc8f06a4dbb2d04ce9a0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "孟东野",
        "preface": "",
        "paragraphs": [
            "出仕因诗忤长官，布衣时节更孤寒。",
            "长安得意春风里，百岁都来一日欢。"
        ],
        "notes": "",
        "id": "b39d5216f15907da9fe13c599af6be1b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "举世一枰棋，谁能著著奇。",
            "懒皆安乐法，醉即太平时。",
            "梅雨飞不断，茶烟凝欲垂。",
            "吟诗为无事，多事又因诗。"
        ],
        "notes": "",
        "id": "aa88aa8c4b49fc1fe1eb6e8c015196ca"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "天童山",
        "preface": "",
        "paragraphs": [
            "著足万松关，东州第一山。",
            "听泉穷地脉，历栈近天颜。",
            "奎画疎烟外，钟声远树间。",
            "衲翁曾有约，分我片时闲。"
        ],
        "notes": "",
        "id": "3db2792bfe03d33df25d36cb634dd905"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次守岁韵",
        "preface": "",
        "paragraphs": [
            "爆竹散千灾，从今事事谐。",
            "五辛空䬦饤，六甲已安排。",
            "井贮屠苏药，庭辉榾柮柴。",
            "谩教添一岁，依旧好情怀。"
        ],
        "notes": "",
        "id": "cf61a48d969c2813eb6514e10375c8ee"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "道院偶成二首  其一",
        "preface": "",
        "paragraphs": [
            "水生远岸拍蒲芽，春色骎骎染物华。",
            "伎𠐒一诗安老草，眵昏两眼眩空花。",
            "楼分古柳烟光薄，桥倚青帘日影斜。",
            "此乐未知谁可共，隔篱独许钓鱼家。"
        ],
        "notes": "",
        "id": "71c491996ee00b92b679ff5578418d8f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "道院偶成二首  其二",
        "preface": "",
        "paragraphs": [
            "柳长柔丝草长芽，随时委化答年华。",
            "呼来便了能酤酒，抱去添丁共看花。",
            "忧世中宵心耿耿，题春半壁字斜斜。",
            "江湖风月今犹昔，能学龟蒙有几家。"
        ],
        "notes": "",
        "id": "35930e2eeb61463939c914003a813db2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "鬓边惊雪点，腰下欠金围。",
            "已绝功名想，甘为耕钓归。",
            "浮生醒亦醉，往事是耶非。",
            "独有楼前景，年年霞鹜飞。"
        ],
        "notes": "",
        "id": "147b43b8c36cfefd1e2f0ae5263bfc4b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "二十里云亭",
        "preface": "",
        "paragraphs": [
            "蔽空青不断，杉径影中行。",
            "僧指夜无月，客嫌春少晴。",
            "卧龙安旧窟，倦翼乱归程。",
            "吟到长虹背，人间天上惊。"
        ],
        "notes": "",
        "id": "eb28f21357e55b56e81c7416fbb30cd8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其一",
        "preface": "",
        "paragraphs": [
            "桃花深映水边庄，夫妇相携笑语香。",
            "耕耨有粮蚕有种，丁男戽水女条桑。"
        ],
        "notes": "",
        "id": "9eaff96e9a64b135fc0300bcdec58bb2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其二",
        "preface": "",
        "paragraphs": [
            "家家柳色染轻黄，柳外归鸦噪夕阳。",
            "屋角有烟青不断，粞儿饭熟淡齑香。"
        ],
        "notes": "",
        "id": "5a815c49f81cb8e958ccfba6fdf750d4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其三",
        "preface": "",
        "paragraphs": [
            "群来野雀遶林梢，三五人家住水坳。",
            "翁媪语人年岁好，屋山添得一层茅。"
        ],
        "notes": "",
        "id": "feebdce69611cb9b575069df2f148158"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其四",
        "preface": "",
        "paragraphs": [
            "未晓催车水满沟，男儿鬼面妇蓬头。",
            "但求一熟偿逋债，留得糠粞便不忧。"
        ],
        "notes": "",
        "id": "5abd39a443aa8a4f74ccbddcb7b2e305"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "田父吟五首  其五",
        "preface": "",
        "paragraphs": [
            "往来鸡酒乐村村，一稔难忘大造恩。",
            "粜谷可酬婚嫁愿，今年好事属柴门。"
        ],
        "notes": "",
        "id": "a9af5c39c1f298a7b580e19b9b0f6e2d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "僧舍小泊",
        "preface": "",
        "paragraphs": [
            "屏息小胡床，心魔已受降。",
            "香留烟出户，云过雨来窗。",
            "自许参禅观，谁能折慢幢。",
            "山童求说偈，竹影落寒江。"
        ],
        "notes": "",
        "id": "470633c395e4e6ab913ad060fa527470"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "春意满庭除，红尘半点无。",
            "山川同变化，天地一模糊。",
            "石友耸冰骨，松公掀寿须。",
            "相望王子宅，不见夜篷孤。"
        ],
        "notes": "",
        "id": "a384a6d95485b96a3f4896f61267ae77"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "溪桥一树玉精神，香色中间集大成。",
            "疎影逼真前处士，群花推重老先生。",
            "春回陇首人千里，月到窗前梦五更。",
            "甚欲折来还不忍，岁寒留取看峥嵘。"
        ],
        "notes": "",
        "id": "e01b3a3b00a1c1b3b6930b1b107a11ff"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵二首  其一",
        "preface": "",
        "paragraphs": [
            "几载江湖兄弟心，老夫吟了听君吟。",
            "休论聚散时难易，要识推敲意浅深。",
            "昼静床头便竹简，风清墙角度松琴。",
            "山灵应是驰山檄，知向孤山何处寻。"
        ],
        "notes": "",
        "id": "de01e658bb050b5e5c295a4d15070f0a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵二首  其二",
        "preface": "",
        "paragraphs": [
            "古貌如君更古心，舣舟来伴故人吟。",
            "十分酒醉忧时切，一点灯昏语夜深。",
            "半似画图经雨壁，不成宫征乱风琴。",
            "个中好办栽梅计，胜友从教载月寻。"
        ],
        "notes": "",
        "id": "dbb2dbc0218361bd43053d09cbeb8272"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次得雨韵",
        "preface": "",
        "paragraphs": [
            "畎亩思国事，笺天泪成流。",
            "鲜风鼓中夜，涷雨喧西畴。",
            "一饱将如愿，卒岁应莫愁。",
            "料得廊庙心，犹怀沟壑忧。",
            "香灯答帝力，籉笠悬车头。",
            "白首逢三登，酣歌娱春秋。"
        ],
        "notes": "",
        "id": "06548c7752a8090d682930dcce709790"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次吴菊潭八月十四夜韵二首  其一",
        "preface": "",
        "paragraphs": [
            "来夕九秋半，月同心迹清。",
            "已知千里共，祇欠一分明。",
            "流水往来影，幽人今古情。",
            "撞钟先得句，尘世不须惊。"
        ],
        "notes": "",
        "id": "37cc4994ce24e5d80091401ba84ed0c2"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次吴菊潭八月十四夜韵二首  其二",
        "preface": "",
        "paragraphs": [
            "月过市无声，令人毛发清。",
            "连村三鼓急，隔水一灯明。",
            "琢句醉时语，簪花老后情。",
            "凭栏发长啸，不管卧龙惊。"
        ],
        "notes": "",
        "id": "2a728e83bad6c963019c052d1a1e9f01"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "昨雨转今晴，晴新越样清。",
            "恐孤秋半赏，为补夜来明。",
            "检点有斜影，看承无异情。",
            "微吟樵唱句，犹恐鬼神惊。"
        ],
        "notes": "",
        "id": "09a1c1aa9e410ca2cba76ebfe4f5af91"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "喜义庄成",
        "preface": "",
        "paragraphs": [
            "以义名庄遗后昆，隠然文正典刑存。",
            "当知疎远诸亲族，同是高曾下子孙。",
            "先世家风传不坠，废祠香烬喜重温。",
            "更能培植诗书种，忠孝他年萃一门。"
        ],
        "notes": "",
        "id": "20e05359589e047510d416e7640e3d55"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "北望中原惨莫烟，楼头风物故依然。",
            "后人拍得阑干碎，往日轻教眼界偏。",
            "水撼金焦声亦怒，云连楚泗势犹全。",
            "壮怀且付生前酒，千古英雄冢道边。"
        ],
        "notes": "",
        "id": "c4e75d65ee2de3772dc43ac8406607f8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "旅况",
        "preface": "",
        "paragraphs": [
            "未惯秋情绪，客中方觉难。",
            "酒悭疏旧识，衣薄怯新寒。",
            "雨过浮云湿，风来病叶干。",
            "倚楼搔短鬓，一鴈掠阑干。"
        ],
        "notes": "",
        "id": "1b5c56592c61d1645c188b92045aaec3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "读梅雪村诗",
        "preface": "",
        "paragraphs": [
            "雪村吟有稿，名峻斗牛低。",
            "声调唐之上，精神江以西。",
            "爱君忧国意，临水傍山题。",
            "何代无风雅，人心自鹜鸡。"
        ],
        "notes": "",
        "id": "8bb89c257c94bb36aeaff6cd3c985965"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "北窗",
        "preface": "",
        "paragraphs": [
            "八面玲珑静向阴，静中时现定中身。",
            "解传佛祖从前意，便是羲皇向上人。",
            "背日一簷浑不暑，依山百卉若为春。",
            "未逢惠远相招致，厌杀浮生有劫尘。"
        ],
        "notes": "",
        "id": "d7309ea9ad473ccedf1c49d7a86132c4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "桂谢",
        "preface": "",
        "paragraphs": [
            "广寒世界放新晴，景物萧疎八月深。",
            "窗外方疑天雨粟，风前已见地流金。",
            "举留清致为诗助，收拾余香付酒斟。",
            "但得僊根耐霜雪，不妨携囝步繁阴。"
        ],
        "notes": "",
        "id": "fe48eba2174c17ef3b9098a6e0e5eed7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次禊帖韵",
        "preface": "",
        "paragraphs": [
            "梅花旧刻字将磨，勘辨其如病眼何。",
            "千载鼠须遗墨少，一时赝本误人多。",
            "肯将金谷序文比，因想山阴气候和。",
            "最喜孤居山下姥，慕名特特为烹鹅。"
        ],
        "notes": "",
        "id": "10245502a6fb4710539205e7b8451305"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寄社友",
        "preface": "",
        "paragraphs": [
            "近来何事倦于吟，岂是因吟误却身。",
            "此道自来多冷淡，郊寒岛瘦少陵贫。"
        ],
        "notes": "",
        "id": "5adf7a8aae8d838696f994dc80c34a24"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "买鱼",
        "preface": "",
        "paragraphs": [
            "柳线穿来网上鱼，宽偿所直办朝厨。",
            "烹鲜不及为亲养，一笑分羹问二雏。"
        ],
        "notes": "",
        "id": "d7efe5424d9defa836c83a35aa46b98d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "石佛",
        "preface": "",
        "paragraphs": [
            "一段无情作有情，如来相貌十分真。",
            "不因人世皆尘土，谁识山头不坏身。"
        ],
        "notes": "",
        "id": "3d6f8e4d04348ab2f7fb5f573de0264c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "僧舍偶成",
        "preface": "",
        "paragraphs": [
            "枝头红白乱飘零，又是风光入柳汀。",
            "自笑半生成草草，不知双鬓已星星。",
            "贪吟为有诗磨勘，戒饮从教酒勒停。",
            "旋学禅床诸衲子，蒙头相对一函经。"
        ],
        "notes": "",
        "id": "c000d911c0ef8b3ebcf42f04a06c902d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "谢韩菊山道院诗",
        "preface": "",
        "paragraphs": [
            "正传国子先生印，远访松陵隠士庐。",
            "二十四篇风月句，几千万卷圣贤书。",
            "地偏自觉因人重，日涉从教与世疎。",
            "已戒园丁多种菊，重来对菊脍鲈鱼。"
        ],
        "notes": "",
        "id": "b3ba5625a186ea2007e21d5e2cc2af36"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚秋即事",
        "preface": "",
        "paragraphs": [
            "曳筇独独倚柴扉，翠泼西山漾落晖。",
            "衲子顶云随鴈远，牧童腰笛挽牛归。"
        ],
        "notes": "",
        "id": "3f4372966fbb9c11477e286104591507"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚梅",
        "preface": "",
        "paragraphs": [
            "锦样桃花占晓晴，桃边梅树尚寒英。",
            "莫羞老大无颜色，自是前贤畏后生。"
        ],
        "notes": "",
        "id": "1e0e3b08e70d449e3c9c1385b612008a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "友人见借放翁绝笔",
        "preface": "",
        "paragraphs": [
            "放翁今已矣，犹有未刊诗。",
            "阅稿无三豕，还书欠一鸱。",
            "听儿弦诵罢，留客笑谈时。",
            "发越吟边思，心香答所知。"
        ],
        "notes": "",
        "id": "6ccbfa7233cc472edec5813ef9553ae6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水天一色亭上即事  其一",
        "preface": "",
        "paragraphs": [
            "芰荷深处小壶天，时见征帆破晚烟。",
            "非主非宾和气里，似晴似雨绿阴边。",
            "凭阑笑语惊鱼鸟，信步游行废管弦。",
            "剩喜利名尘不到，持竿柳下问渔船。"
        ],
        "notes": "",
        "id": "a55a5afbdfe10a721318fb6518b15c3c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "水天一色亭上即事  其二",
        "preface": "",
        "paragraphs": [
            "得得寻幽到水天，开樽洗勺动庖烟。",
            "败欢红袖翻棋局，惯客乌衣拂坐边。",
            "好景自应分半席，雅歌政不欠繁弦。",
            "黄昏未忍轻归去，长笛一声何处船。"
        ],
        "notes": "",
        "id": "4df2482ecbb2945623e0f2c5c332c248"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "遇风",
        "preface": "",
        "paragraphs": [
            "卷地沙尘扑面来，归舟不进去帆飞。",
            "世间何事无迟速，逆者由来顺者机。"
        ],
        "notes": "",
        "id": "7981af3916db12b8a4a73fa241a0fbc4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次台州巾子山任翻韵",
        "preface": "",
        "paragraphs": [
            "天留胜处占清凉，山挟波光薄我裳。",
            "看遍尘寰兴废事，竹阴千古一禅房。"
        ],
        "notes": "",
        "id": "ac72d48a5cd921198a53226db397d326"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舟次",
        "preface": "",
        "paragraphs": [
            "轻舟小驻绿杨隄，载得闲云过别溪。",
            "云本无心天欲暮，一声何处杜鹃啼。"
        ],
        "notes": "",
        "id": "2282c6b67275e8ebb7ca0362e569acd0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寿水竹弟",
        "preface": "",
        "paragraphs": [
            "人生真乐在家山，况有名园五亩宽。",
            "眼底不随花富贵，水边长报竹平安。",
            "养心澹泊千诗稿，种德蕃滋九畹兰。",
            "以此寿君君必寿，年年新月照杯盘。"
        ],
        "notes": "",
        "id": "05aae58e5ad6ffcfd9df27537ea3efee"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋满读书林，篝灯报夜深。",
            "肯闲诗有趣，为拙仕无心。",
            "惊鹊择枝宿，幽蝉抱叶吟。",
            "未能游梦境，何处捣衣砧。"
        ],
        "notes": "",
        "id": "f08b51de84b7aacca1ae14b6132ee9e1"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "江湖伟观山亭二首  其一",
        "preface": "",
        "paragraphs": [
            "结束虚亭近太清，山光水影互逢迎。",
            "人心祗觉山多险，几个人心水样平。"
        ],
        "notes": "",
        "id": "c0090dcf1b44c068730069373563a40f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "江湖伟观山亭二首  其二",
        "preface": "",
        "paragraphs": [
            "软红尘外耸嵯峩，题品先曾属老坡。",
            "立脚愈高天愈阔，静看舟楫驾风波。"
        ],
        "notes": "",
        "id": "39dffdbd08f7fd35d201426bfd025592"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次七夕游松江韵",
        "preface": "",
        "paragraphs": [
            "谪仙歌洞庭，坡翁赋赤壁。",
            "逢时汗漫游，元不计何夕。",
            "慨慷晞英豪，老大谩凄恻。",
            "矧兹笠泽区，万顷混空碧。",
            "一苇纵所如，卧虹控秋色。",
            "云𫐌驾双星，银潢几经历。",
            "柳州乞巧文，我欲为己易。",
            "邂逅竹林贤，胸次小八极。",
            "气胜棋声高，量宽酒杯窄。",
            "载笑轻公侯，一闲抵金璧。",
            "多谢简斋孙，遗诗话平昔。",
            "二雏掖吾旁，对景亦自得。",
            "髣髴真率会，相与鄙肉食。",
            "驻睇芙蕖边，拟卜子云宅。",
            "清风继三高，名利焉能役。",
            "因夸江上人，有此坐中客。"
        ],
        "notes": "",
        "id": "99a82e9fc63de27987b91f4985e195cd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "试问",
        "preface": "",
        "paragraphs": [
            "在在江湖芦苇，家家杨柳楼台。",
            "试问燕鸿心事，为谁飞去飞来。"
        ],
        "notes": "",
        "id": "d314de457c32a687ecc789c35095ad0c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "己酉九日次靖节是岁是日韵",
        "preface": "",
        "paragraphs": [
            "采采篱下菊，熙熙白首交。",
            "挈觞酬佳节，先惊蒲柳凋。",
            "日月不再与，名位空相高。",
            "岿然龙山青，千古擎丹霄。",
            "彼美一晋士，长接辞尘劳。",
            "留钱寄酒家，快饮如沃焦。",
            "尚友前辈意，兀兀而陶陶。",
            "且了今日欢，谁能忧来朝。"
        ],
        "notes": "",
        "id": "5a99a7654aedf218ad96ed5dad2cc843"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "长相思，情万折，年少不来春又别。",
            "宝匳香，绣帏月。",
            "鸿鴈音信稀，鸳鸯魂梦绝。",
            "尚持百年愿，料理丁香结。"
        ],
        "notes": "",
        "id": "b8e5d8612119396d02dd3007d7d5c77e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "占得中吴第一清，莼鲈里社可鸥盟。",
            "七层灯火重湖影，千尺阑干两市声。",
            "欵乃歌分长短律，往来帆带古今情。",
            "三高岂是无名利，祗与时人有重轻。"
        ],
        "notes": "",
        "id": "fc1896f9ba32aaa068e971587a5b9a7a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "南明楼",
        "preface": "",
        "paragraphs": [
            "重簷敞处受槐薰，扫尽江村雨后云。",
            "佛法本无南北异，世情强有晦明分。",
            "个中苟住元无住，此外无闻却是闻。",
            "谁道结楼入已去，床头诗版几朝曛。"
        ],
        "notes": "",
        "id": "8f0362552e8727bdeb54bfe1ba175784"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "壶中林壑",
        "preface": "",
        "paragraphs": [
            "山下水一泓，山上云一朵。",
            "有尘飞不来，终年风月我。"
        ],
        "notes": "",
        "id": "6627e63bd66e1d3d96025e08ced743c5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "柿叶",
        "preface": "",
        "paragraphs": [
            "柿叶红如染，横陈几席间。",
            "小题秋样句，客思满江山。"
        ],
        "notes": "",
        "id": "931d0b15088f29ae5db9fc4150260a09"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "菰蒲卫竹居，适意在江湖。",
            "富贵诸公有，清闲举世无。",
            "四时盘谷序，一景辋川图。",
            "何处无芳草，堪嗟楚大夫。"
        ],
        "notes": "",
        "id": "b36c73f5f80eac9384e8bf6e73587a12"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "旅中",
        "preface": "",
        "paragraphs": [
            "节序几循环，重来秋又残。",
            "霜晴生酒熟，风冷夹衣单。",
            "未羡千钟禄，宁求一枕安。",
            "白头逢岁稔，忧国素心宽。"
        ],
        "notes": "",
        "id": "874f5ae9d62173d9ba73094125beee3b"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寄台守",
        "preface": "",
        "paragraphs": [
            "半世困尘埃，烟霞入梦来。",
            "谁能缩地脉，我已思天台。",
            "城古清云气，山灵秀药材。",
            "春时穿径去，郡守莫惊猜。"
        ],
        "notes": "",
        "id": "39acd346df9500bafebddda0ecc190bc"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "林和靖祠",
        "preface": "",
        "paragraphs": [
            "鹤去山孤草亦荒，旋吟长句谒虚堂。",
            "束刍尚拟人如玉，一朵梅花当瓣香。"
        ],
        "notes": "",
        "id": "60a1035701eb90c4c78e33a082383cbd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "三高祠",
        "preface": "",
        "paragraphs": [
            "一为功成一见几，一逢叔世老渔矶。",
            "后人欲隠求其志，志不因时隠亦非。"
        ],
        "notes": "",
        "id": "d9a6d835eb24b95cb3d5425469782851"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "洛阳分种入侯家，魏紫姚黄谩自夸。",
            "素质不为颜色污，看来清得似梅花。"
        ],
        "notes": "",
        "id": "f754d8d05925c091404932fc98454b90"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "生日对梅口占",
        "preface": "",
        "paragraphs": [
            "一生已得半生闲，出入诗篇酒盏间。",
            "祗把小儿看造化，不妨老子号痴顽。",
            "幻身且喜无诸恙，灵药谁能觅大还。",
            "多谢梅花来荐寿，年年雪里破春颜。"
        ],
        "notes": "",
        "id": "9e89377ca0d42cae62dcdbf5444f8a68"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次王竹斋韵",
        "preface": "",
        "paragraphs": [
            "忘身忘世老方回，适处从教节物催。",
            "几日吟情为热恼，一天生意趁凉来。",
            "屋边花竹时时好，水外轩窗面面开。",
            "独有此君同此趣，百年事业两三杯。"
        ],
        "notes": "",
        "id": "96a27539f84d443785aaf9427fae9e5c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "渔家行",
        "preface": "",
        "paragraphs": [
            "湖滨江浒疎疎村，村村渔家人子孙。",
            "为鱼不管波浪恶，出未天明归黄昏。",
            "得来鱼可数，妻儿相对语。",
            "瓮头有齑熟，锅中无米煮。",
            "昔日鱼多江湖宽，今日江湖半属官。",
            "钓筒钓车谩百尺，团罟帆罟空多般。",
            "盖蓑腊雪杨柳岸，笼手西风芦荻滩。",
            "差差舴艋千百只，尽向其中仰衣食。",
            "几谋脱离江湖归犂鉏，似闻岁恶农家尤费力。"
        ],
        "notes": "",
        "id": "905a67d30cef284169d064958bc871f6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "石湖",
        "preface": "",
        "paragraphs": [
            "千古湖山人物，百年翰墨文章。",
            "寂寞梅花开处，一尊自酹寒香。"
        ],
        "notes": "",
        "id": "d086b780e881f5f6bc77a173f4588beb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蚕妇吟二首  其一",
        "preface": "",
        "paragraphs": [
            "九日三眠火力齐，五朝又报四眠时。",
            "辛勤一月方能茧，缲得成丝却卖丝。"
        ],
        "notes": "",
        "id": "daf93e3f48c155dd3adc10d1c8e5ff09"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "蚕妇吟二首  其二",
        "preface": "",
        "paragraphs": [
            "扫下乌儿毛样细，满箱桑叶翦青柔。",
            "大姑不似三姑巧，今岁缲丝两倍收。"
        ],
        "notes": "",
        "id": "10afa97253f6c342d8152a5159662eed"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "昭君怨",
        "preface": "",
        "paragraphs": [
            "塞上将军且罢兵，一身万里自经营。",
            "将军歌舞升平日，却调琵琶寄怨声。"
        ],
        "notes": "",
        "id": "9bef6edca6ac72a296a23bcb489a472a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自适",
        "preface": "",
        "paragraphs": [
            "澹薄野人心，难教著利名。",
            "重农田舍熟，省事世情生。",
            "石老旗枪叶，池喧鼓吹声。",
            "东风知此乐，飞絮荡新晴。"
        ],
        "notes": "",
        "id": "753f5332a75d095303d1311cde147d43"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "霉后",
        "preface": "",
        "paragraphs": [
            "半日断梅雨，两山生火云。",
            "窗明书少蠹，壁润帐多蚊。",
            "无计清时暑，何心解世纷。",
            "追思河朔辈，倚箑对炉熏。"
        ],
        "notes": "",
        "id": "06c578e63bf462c56cb4296c87969bbb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "垂虹桥",
        "preface": "",
        "paragraphs": [
            "何年现采虹，悬足控西东。",
            "两地烟波隔，一天风月同。",
            "𫇛声摇鴈柱，簷影覆龙宫。",
            "雠虏曾垂钓，谁收饵虏功。"
        ],
        "notes": "",
        "id": "a8ea12781d29feb4366c727771502276"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "意亭",
        "preface": "",
        "paragraphs": [
            "泉石聊复尔，杖屦亦偶然。",
            "万化同一适，鱼鸢兮天渊。"
        ],
        "notes": "",
        "id": "04716f44b4307a998f7ceb1c238c6b2c"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "野云庵",
        "preface": "",
        "paragraphs": [
            "变态分阴晴，悠悠浮太虚。",
            "冥与此心契，时哉道卷舒。"
        ],
        "notes": "",
        "id": "1165cd30b55c39ce6bb52084e4aac5b3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "鹤陇",
        "preface": "",
        "paragraphs": [
            "一陇以鹤名，疑是终南径。",
            "山灵无献嘲，出处由来定。"
        ],
        "notes": "",
        "id": "ceb785084a06ff4c9d985df1fbea707e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "雪磴",
        "preface": "",
        "paragraphs": [
            "不记门前路，门前一尺深。",
            "梅花如有语，参透老逋心。"
        ],
        "notes": "",
        "id": "af71ad341c66d8b4bca3805bc03fd16a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "槃磵",
        "preface": "",
        "paragraphs": [
            "盘旋山水间，隠者固所乐。",
            "寐寤独言时，𤱶亩心犹昨。"
        ],
        "notes": "",
        "id": "70b69b94aabe47cc2095faa22ad0f562"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "耐久交",
        "preface": "",
        "paragraphs": [
            "彼哉市道交，出语指天日。",
            "未逢魏与裴，三叹扁斯石。"
        ],
        "notes": "",
        "id": "c4e1ff5878dc4e79348f37bb707a823a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "意行桥",
        "preface": "",
        "paragraphs": [
            "枯槎浸清溪，飘飘野云度。",
            "徘徊复徘徊，撚髭未成句。"
        ],
        "notes": "",
        "id": "bb03194d6f86ac9e9538b509845445e0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次游法喜寺韵",
        "preface": "",
        "paragraphs": [
            "招提四百载，不与世劫俱。",
            "松陵拱空觉，柏香祠真如。",
            "时秋兆嫩凉，揖客登其庐。",
            "廊邃碑篆剥，阁迥钟声疎。",
            "中有白足侣，光现摩尼珠。",
            "勘问点头石，奔走观心狐。",
            "坐我六和室，风回晴窗虚。",
            "棋枰迭胜负，哗音发酒余。",
            "饱分蔬笋供，似可山林居。",
            "同是百年客，得此一日娱。",
            "远社不复见，熟与斯人徒。",
            "松日簸斜影，麾儿呼移厨。",
            "驾流来鲈乡，野云黏菰蒲。",
            "客散渔火稀，冉冉吟篷孤。"
        ],
        "notes": "",
        "id": "2f9792af97b0ce4cd1846207f90640c0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "枯坐如僧欠钵单，年来梦不赴槐安。",
            "稀行种竹容风入，大字钞书就月看。",
            "为有故人同冷淡，非干明主弃孤寒。",
            "因闲悟得家山趣，堪笑世间行路难。"
        ],
        "notes": "",
        "id": "6405f15dd1e0b130b42990e551d4c608"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵二首  其一",
        "preface": "",
        "paragraphs": [
            "过墙新竹粉痕黏，蛙閙池塘燕掠簷。",
            "自喜江乡成懒散，从教世界要庄严。",
            "稻秧井井畦千纬，荷叶田田水一匳。",
            "心事太平风物好，与人无爱亦无嫌。"
        ],
        "notes": "",
        "id": "9d900b23211c96b37a92bc409d9cb671"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵二首  其二",
        "preface": "",
        "paragraphs": [
            "难把来笺向后黏，载持珠玉傍风簷。",
            "吟根此性辞平易，学本于经意简严。",
            "未逊弥明联石鼎，还嗤韩渥赋香匳。",
            "阳春政不容人和，自听巴音亦自嫌。"
        ],
        "notes": "",
        "id": "4eb085fba0ae7ce2d196d1a314875520"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "香匳体五首  其一",
        "preface": "",
        "paragraphs": [
            "相思独向小窗明，试翦春衣趁晚晴。",
            "还觉此情丝样小，欲裁不断柰何情。"
        ],
        "notes": "",
        "id": "a792dc2f824240f58498060e507ba708"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "香匳体五首  其二",
        "preface": "",
        "paragraphs": [
            "雌蝶雄蜂缀杏枝，此时此意妾心知。",
            "等闲绣在香囊上，寄与东风赠所思。"
        ],
        "notes": "",
        "id": "b8960ca26cd79f5fec4e038677f56ff8"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "香匳体五首  其三",
        "preface": "",
        "paragraphs": [
            "千里相思两寂寥，东阳应减旧时腰。",
            "书中喜有归来字，携傍红窗把笔描。"
        ],
        "notes": "",
        "id": "685e05f86267d197f368390d9f888ecb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "香匳体五首  其四",
        "preface": "",
        "paragraphs": [
            "绿杨红杏閙墙头，画出眉山却带秋。",
            "一行珠帘休卷上，怕春知道有人愁。"
        ],
        "notes": "",
        "id": "e0e4832a31443aa2b4d81d0b50f4ae71"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "香匳体五首  其五",
        "preface": "",
        "paragraphs": [
            "倚楼目断暮江边，约定归期夜不眠。",
            "香篆有烟灯有晕，笑移针线向床前。"
        ],
        "notes": "",
        "id": "04745a9360ea928811e8e26ce98fc5dc"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "秋感",
        "preface": "",
        "paragraphs": [
            "苹洲起壮风，秋事太怱怱。",
            "节候一番别，心期几处同。",
            "牛沈苔晕碧，蟹断蓼拖红。",
            "有客愁无柰，人生总客中。"
        ],
        "notes": "",
        "id": "fa635964985eba1c624369cc3348f24d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "泊然亭",
        "preface": "",
        "paragraphs": [
            "举世正营营，闲中意味深。",
            "无忧伸足梦，自乐曲肱吟。",
            "火软香凝穗，簷虚树长阴。",
            "客来难举似，指水印禅心。"
        ],
        "notes": "",
        "id": "1f88c2447d414ed2da02171d8837b9f6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "寿客若为情，风流友曲生。",
            "殿秋安晚节，为隠被香名。",
            "曼衍南阳种，凄凉楚泽英。",
            "见山应自语，今古几渊明。"
        ],
        "notes": "",
        "id": "62363cd94964da0f07f80cc8fc9dfa79"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "一万宗推篷图",
        "preface": "",
        "paragraphs": [
            "载月船空漾寒绿，掀篷半卧听渔曲。",
            "谁家留连万玉妃，羞露腰肢和面目。",
            "有缘窃见驼酥胸，灵坚习习生香风。",
            "剡溪藤下路如掌，忆在西湖烟雨中。",
            "迦叶相迎开笑口，汤休谢昼几搔首。",
            "世间不尽有余机，除却逃禅人解不。"
        ],
        "notes": "",
        "id": "3bbe3e6b006ed153a30cebd985576ae5"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "年少逢春不惜春，惜春还是白头人。",
            "飞花入坐儿曹舞，细草蒙阶醉后裀。",
            "未羡食前罗五鼎，静看簷隙走双轮。",
            "此心已与尧夫似，同为清时作幸民。"
        ],
        "notes": "",
        "id": "3625895725cb21800f01f16e585a90b4"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "用东坡韵贺可山得子",
        "preface": "",
        "paragraphs": [
            "祥光一夜照乡闾，迟晓邻翁毓凤雏。",
            "举坐已夸沾玉果，传家应不负诗书。",
            "生时恰恰逢秋半，长日骎骎课夜余。",
            "自顾阿戎愚且鲁，提孩敢说巧相如。"
        ],
        "notes": "",
        "id": "36dc5251247a339b44c700abfcf03674"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "再韵贺可山新生弥月",
        "preface": "",
        "paragraphs": [
            "人夸旌表旧门闾，梅长新枝鹤长雏。",
            "八叶可提和靖印，十箱须读阿宜书。",
            "诞弥厥月生无害，积善之家庆有余。",
            "准拟一饕汤餠供，柰何逢疾似相如。"
        ],
        "notes": "",
        "id": "370b6bba81ba029fe2b0359876247e82"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "寒禁蕨芽拳尚小，雨缄茶觜舌无香。",
            "山翁不信春光老，祗道侬家未种秧。"
        ],
        "notes": "",
        "id": "9d8101a575aefcd4b5d2e3459af7bbf7"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "世间何事不何楼，莫为何楼苦苦愁。",
            "贵客五更驰宝勒，海翁终日对沙鸥。"
        ],
        "notes": "",
        "id": "21dc4bcaeae06efffa83dc660b70d97a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次范无外孙花翁游法喜寺韵二首  其一",
        "preface": "",
        "paragraphs": [
            "两桥横处放潮回，桥外花村涨晚埃。",
            "省事老禅门闭早，焚香对月礼如来。"
        ],
        "notes": "",
        "id": "6f65850f4c64bbb78def2603c5b8e009"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次范无外孙花翁游法喜寺韵二首  其二",
        "preface": "",
        "paragraphs": [
            "江流环合路纡回，香火千年地少埃。",
            "佛法本从方寸起，逢人刚道自西来。"
        ],
        "notes": "",
        "id": "f3498f804a0525c79cf9980bfa5ff5eb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "简闲云",
        "preface": "",
        "paragraphs": [
            "咫尺不相见，隔江应见难。",
            "有孤今雨约，转觉暮云寒。",
            "是处莲堪社，何时芋共餐。",
            "相思正无頼，鹊喜近阑干。"
        ],
        "notes": "",
        "id": "78f25078819c6be591ec406ae77b8565"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "二子读诗戏成",
        "preface": "",
        "paragraphs": [
            "翁琢五七字，儿亲三百篇。",
            "要知皆学力，未可以言传。",
            "得处有深浅，觉来无后先。",
            "殊途归一辙，飞跃自鱼鸢。"
        ],
        "notes": "",
        "id": "0bd2845f15816c9eee22cd336798db2d"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舟行次韵二首  其一",
        "preface": "",
        "paragraphs": [
            "相逢隠者流，同是五湖舟。",
            "为老铭三住，因闲话四休。",
            "黄沙明野渡，画角咽谯楼。",
            "已践登山约，煎茶更少留。"
        ],
        "notes": "",
        "id": "514245eb6d5f092f276dd2bf706efbc6"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舟行次韵二首  其二",
        "preface": "",
        "paragraphs": [
            "河汉浄如流，枯槎便可舟。",
            "掉头诸事懒，弹指半生休。",
            "撼竹风疑雨，依山屋当楼。",
            "此游情味好，应不待苛留。"
        ],
        "notes": "",
        "id": "4ec7303404c221d227b3bf2ee45fd923"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "自释",
        "preface": "",
        "paragraphs": [
            "繁红妒紫绚前林，杖策来栖花下阴。",
            "休道游情难似昔，可能他日尚如今。",
            "乍晴涧曲萦流水，未晓庭臯调野禽。",
            "毕竟老天怜老子，幽闲断送一生心。"
        ],
        "notes": "",
        "id": "54374fb9c58e2b4eeb543245b6c93f89"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "寄越倅",
        "preface": "",
        "paragraphs": [
            "几欲扁舟载雪来，可人风月相蓬莱。",
            "因思渭北吟春树，消得江南寄早梅。",
            "应接山川公事省，主盟觞咏旷怀开。",
            "何当身与浮云似，朝暮飘飘往又回。"
        ],
        "notes": "",
        "id": "5d72a67d91f2869ab091aa1d0f0c5970"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "林可山荐毛监场写梅",
        "preface": "",
        "paragraphs": [
            "汉庭延寿丹青名，解使蛾眉休甲兵。",
            "之子懒作迺翁画，直向梅花苦用情。",
            "笔端不复污脂粉，临成天地无边清。",
            "更将此意语君复，岁寒应与孤山盟。"
        ],
        "notes": "",
        "id": "ccbb0f55ee8ea458c4742677def8eef0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "赠立虚舟",
        "preface": "",
        "paragraphs": [
            "植杖踞磐石，邂逅跄踉师。",
            "叩之何方来，偃息招鼋池。",
            "杭芦访莼江，临流弄涟漪。",
            "春老芳事歇，风前蒲差差。",
            "人景与心会，聊以声吾伊。",
            "作茗话今昔，几逢夜壑移。",
            "达哉无住想，遥与蒙庄期。",
            "名似囿于物，非庄所能知。",
            "三语三不答，出门宾晴曦。"
        ],
        "notes": "",
        "id": "d74170e9baa152226ec4326288d6e451"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "舟中即事",
        "preface": "",
        "paragraphs": [
            "一岸茭芦何处村，小舟荡漾日黄昏。",
            "栖鸦散乱风惊柳，渔火清荧人倚门。"
        ],
        "notes": "",
        "id": "cbbaef54a6f99353763773251aaa40b0"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "看月过天中，贪幽臭味同。",
            "竹光延野碧，灯影染窗红。",
            "听客谈时务，呼儿诵国风。",
            "还思浮世事，到底是匆匆。"
        ],
        "notes": "",
        "id": "14ad5cd1fdb11e4699a29d5745914e9f"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "饯族姪入幕",
        "preface": "",
        "paragraphs": [
            "冲寒谒子陵，好挹钓台清。",
            "若遇多梅处，须宽半日程。",
            "少年先器识，实地作功名。",
            "太守贤明甚，当如事父兄。"
        ],
        "notes": "",
        "id": "96b648e1bc37bdb595ca5a8232d009ca"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "道院偶成",
        "preface": "",
        "paragraphs": [
            "把茅为屋竹为城，柏子香销道气生。",
            "九十春光花一片，万千心事雨三更。",
            "连村鼍鼓相高下，断浦渔灯半灭明。",
            "闭户和衣寻小榻，梦回犹听读书声。"
        ],
        "notes": "",
        "id": "753faf183a49c5fbbe7d1de95e3565fd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "邑宰劭农",
        "preface": "",
        "paragraphs": [
            "双凫小驻柳边洲，岂是花时作胜游。",
            "著意劝民躬耒耜，终朝把酒话田畴。",
            "三年两下车尘拜，九客同为野景留。",
            "桃李成阴春欲去，寸心耿耿夕阳舟。"
        ],
        "notes": "",
        "id": "741864539198f1dcb7e00532437e82cd"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "饯友归侍",
        "preface": "",
        "paragraphs": [
            "闽江闽山相对青，照人肝胆寒如冰。",
            "路旁修松夹古桂，风鼓吟髭月随袂。",
            "君有莱衣我独无，此乐不能与之俱。",
            "老夫耄矣君年少，喜见功名将远到。",
            "归欤归欤盍归欤，长途玉汝千金躯。",
            "来秋来作广寒客，相携醉舞红尘陌。"
        ],
        "notes": "",
        "id": "e2a92ae8d64bdcab3e0d77f890f209bb"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "去去",
        "preface": "",
        "paragraphs": [
            "去去扁舟对晚晖，晴和直欲减绵衣。",
            "风来一阵芦花过，祗道春残柳絮飞。"
        ],
        "notes": "",
        "id": "55d4beb9d8c76763252bbef7e66bb186"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "溪上偶成二首  其一",
        "preface": "",
        "paragraphs": [
            "霜冷信冬晴，苕溪半日程。",
            "正篷辞月色，欹枕受松声。",
            "渔隠前时约，山讴古样情。",
            "料应朝市客，笑我独为清。"
        ],
        "notes": "",
        "id": "1521e53e7cbe55f297f8f7bc1c0ed408"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "溪上偶成二首  其二",
        "preface": "",
        "paragraphs": [
            "新月试新晴，扁舟夜奔程。",
            "咿哑千万意，暧迺两三声。",
            "熟识旅中事，生嫌世上情。",
            "愿为山简醉，休问伯夷清。"
        ],
        "notes": "",
        "id": "f0ebccfbbdde9e7ff22b3dde323d7a3e"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "漫山高下武陵花，一片红酣散晚霞。",
            "要识当时秦晋事，隔溪修竹两三家。"
        ],
        "notes": "",
        "id": "7336114fef506e8cdb8c6ec8b1f88999"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "优钵罗花",
        "preface": "",
        "paragraphs": [
            "九房六瓣瑞天山，香色清严入坐寒。",
            "不悟岑参题品意，后人祗作佛花看。"
        ],
        "notes": "",
        "id": "477586f160232b93287834615e3b76d3"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "竹满园林水满沟，幽深地位度春秋。",
            "坐中不可无侯喜，歌处何须有莫愁。",
            "别墅帘栊风飐燕，远村籉笠雨耕牛。",
            "老来应物犹强健，多少壮年成梦休。"
        ],
        "notes": "",
        "id": "c01f025e7aaf4d37e376b5532acad491"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "清晖亭",
        "preface": "",
        "paragraphs": [
            "半点嚣尘不敢留，晴光野色自浮游。",
            "一泉走石夜多雨，万竹围松风似秋。",
            "賸喜有诗堪献佛，从教无骨可封侯。",
            "上人回施清闲供，兰芷香中著茗瓯。"
        ],
        "notes": "",
        "id": "2dec5d464437fcb120d93c180fe69528"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "别曾源一",
        "preface": "",
        "paragraphs": [
            "梅边又上帝王都，柳下俄空处士庐。",
            "汉月楚星人去后，淮云蜀雨事何如。",
            "东龟不食西征缺，南雁难期北信疎。",
            "此去叫阍天路直，何时快覩茂陵书。"
        ],
        "notes": "",
        "id": "bb680e0ab907ae4c16cba9e021d4ab1a"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "洪都宗人则明盛年择宗子之秀名之曰绍弟书来欲求语则明上侍重亲承志笃学恤贫乐善绳绳蛰蛰未可涯也因书昔所赋广平同系诗一章载赓以庆之",
        "preface": "",
        "paragraphs": [
            "善积端如水涤源，源深自可羡来昆。",
            "岁当有室讵为老，意者重闱思弄孙。",
            "和乐定知江有渚，硕蕃伫见叶流根。",
            "河南心印元同自，秋干虷中细讨论。"
        ],
        "notes": "",
        "id": "3ad6182f8757e572f1bdb9ff736843da"
    },
    {
        "author": "叶茵",
        "dynasty": "宋",
        "type": "诗",
        "rhythmic": "",
        "title": "耐久交",
        "preface": "",
        "paragraphs": [
            "鱼水时暂欢，芝兰近同臭。",
            "惟有石丈人，万古情如旧。"
        ],
        "notes": "",
        "id": "512985cf8da8a04319586d6a850e9c38"
    }
]