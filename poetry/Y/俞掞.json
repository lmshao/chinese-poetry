[
    {
        "author": "俞掞",
        "dynasty": "宋",
        "type": "诗",
        "rhythmic": "",
        "title": "白华岩",
        "preface": "",
        "paragraphs": [
            "风剪飞丝雨脚残，半山虚旷九秋寒。",
            "洗开万里乾坤眼，更上苍岩顶上看。"
        ],
        "notes": "",
        "id": "dcd86396c6b3b5e739dc3e0a29df5768"
    },
    {
        "author": "俞掞",
        "dynasty": "宋",
        "type": "诗",
        "rhythmic": "",
        "title": "三岩",
        "preface": "",
        "paragraphs": [
            "三岩之下有贤良，暮史朝经万卷长。",
            "树老山空人已尽，烱然千古姓名香。"
        ],
        "notes": "",
        "id": "d4d0b23768a86fe071419096ebb11c13"
    },
    {
        "author": "俞掞",
        "dynasty": "宋",
        "type": "诗",
        "rhythmic": "",
        "title": "六石峰",
        "preface": "",
        "paragraphs": [
            "㔉石云边著著高，几经吟笔写风骚。",
            "山翁莫袖经纶手，好趁春风钓六鼇。"
        ],
        "notes": "",
        "id": "f94ccd3f35544d0e4932e9c1ae22f939"
    },
    {
        "author": "俞掞",
        "dynasty": "宋",
        "type": "诗",
        "rhythmic": "",
        "title": "浯溪  其一",
        "preface": "",
        "paragraphs": [
            "大唐有颂到浯溪，翠藓苍崖古画垂。",
            "西望函关今万里，淡烟斜日几荒碑。"
        ],
        "notes": "",
        "id": "969754df56e2973f45ed75004331de06"
    },
    {
        "author": "俞掞",
        "dynasty": "宋",
        "type": "诗",
        "rhythmic": "",
        "title": "浯溪  其二",
        "preface": "",
        "paragraphs": [
            "宋朝一统旧江山，南北中分已百年。",
            "壮士不须夸此颂，健提椽笔上燕然。"
        ],
        "notes": "",
        "id": "42d6a036776510e99704a7ee77ed9aff"
    }
]