[
    {
        "author": "彦修",
        "dynasty": "宋",
        "type": "诗",
        "rhythmic": "",
        "title": "夜宿武夷宫",
        "preface": "",
        "paragraphs": [
            "巢松老鹤鸣丹井，笼月梅花摇素影。",
            "竹敲白露幔亭寒，吟弄紫箫山月冷。",
            "山月箫声清且幽，幔亭不见昔人游。",
            "我来欲此腾云雾，笑指三山十二楼。"
        ],
        "notes": "",
        "id": "f5647303ef6e6163a6ee18549f2d0401"
    },
    {
        "author": "彦修",
        "dynasty": "宋",
        "type": "诗",
        "rhythmic": "",
        "title": "宿武夷宫  其一",
        "preface": "",
        "paragraphs": [
            "学仙独访武夷君，老树垂藤弄夕曛。",
            "我欲幔亭拚一醉，不知何处奏宾云。"
        ],
        "notes": "",
        "id": "6d0ed96fb2f06b678f8ceb47488264bd"
    },
    {
        "author": "彦修",
        "dynasty": "宋",
        "type": "诗",
        "rhythmic": "",
        "title": "宿武夷宫  其二",
        "preface": "",
        "paragraphs": [
            "月满空山雪满溪，幽人何处吹龙笛。",
            "醒来和月倚虚窗，鹤翻松露滴云石。"
        ],
        "notes": "",
        "id": "d4193219c9e4ee6cc338bbb719c3421b"
    },
    {
        "author": "彦修",
        "dynasty": "宋",
        "type": "诗",
        "rhythmic": "",
        "title": "宿武夷宫  其三",
        "preface": "",
        "paragraphs": [
            "偶过群仙入武夷，苍崖瑶草白云飞。",
            "不知何处猿啼月，岩上松花落满衣。"
        ],
        "notes": "",
        "id": "e2ebd79d4454972d02fe43fe7c14d9ec"
    }
]