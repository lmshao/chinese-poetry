[
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "湖隄晚行",
        "preface": "",
        "paragraphs": [
            "暝色才从草色生，管弦罗绮尽归城。",
            "不应闲却孤山路，我自扶藜月下行。"
        ],
        "notes": "",
        "id": "ae5f86dca090bafecf206d04b513c3b8"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "武康道中",
        "preface": "",
        "paragraphs": [
            "竹窗听雨自安眠，不道惊湍近屋前。",
            "省得去年桃叶渡，水痕只到树傍边。"
        ],
        "notes": "",
        "id": "1fac075c4706e0e492bc43cc591d3870"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "病眼",
        "preface": "",
        "paragraphs": [
            "三分春色二分过，检校花程已下坡。",
            "近日顿然行乐少，今年分外负春多。",
            "闲身自在宁须禄，俗客相看只是魔。",
            "四百病中偏病眼，禁烟禁酒却如何。"
        ],
        "notes": "",
        "id": "7d30e0625988dfdda28cc53e1bdad684"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "鸜鹆",
        "preface": "",
        "paragraphs": [
            "守黑元知分，能言亦任真。",
            "人知不可食，我得自全身。",
            "牛背烟村画，乌群野水春。",
            "从教鹦鹉贵，笼络媚宫嫔。"
        ],
        "notes": "",
        "id": "a81af471a05cebd2f44272e283d4a6a3"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "云海亭",
        "preface": "",
        "paragraphs": [
            "恋恋栏干去复留，恍然天地与身浮。",
            "水涵空界光无际，山在地州翠欲流。",
            "点破琉璃云表雁，足成图画柳边舟。",
            "岁阑却自忘归兴，更欲同为雪后游。"
        ],
        "notes": "",
        "id": "104bf2c9420ce3bc9fe68bf888fc6673"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "三高堂",
        "preface": "",
        "paragraphs": [
            "东华车马日滔滔，始觉三高分外高。",
            "吴越衣冠几春梦，古今身世一秋毫。",
            "临流久立迷烟艇，驾月归来认雪涛。",
            "琢句不成风又起，寒蒲霜鬓两萧骚。"
        ],
        "notes": "",
        "id": "3e09d7377d213a52b72c7e2c9dafdfdb"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "白发黄尘一梦中，又将愁眼对春风。",
            "不知夜雨能多少，染得桃花到处红。"
        ],
        "notes": "",
        "id": "ffdf6920cbd300fbac8d72c5eae427df"
    },
    {
        "author": "俞灏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不知雨后更精神。"
        ],
        "notes": "",
        "id": "cf1dc44efc877ea607b198ec3d2f664c"
    },
    {
        "author": "俞灏",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "欲问东君，为谁重到江头路。",
            "断桥薄暮。",
            "香透溪云渡。",
            "细草平沙，愁入凌波步。",
            "今何许。",
            "怨春无语。",
            "片片随流水。"
        ],
        "notes": "",
        "id": "225c25a7dfaf4096fa1729b34c6337f3"
    }
]