[
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "山中道人不裹巾，一片石床生绿鳞。",
            "昨夜瓦瓶冰冻破，梅花无水自精神。"
        ],
        "notes": "",
        "id": "b6273798655cf53d4ec6f52b45c9a60a"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "梅天雨气入帘栊，衣润频添柏火烘。",
            "四月江南无矮树，人家都在绿阴中。"
        ],
        "notes": "",
        "id": "5d69639dc3e23a9e552ef2e5d3384bef"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "一声杜宇三更后，向晓绿阴连碧苔。",
            "却恨楼高春数尺，柳绵飞不上窗来。"
        ],
        "notes": "",
        "id": "b4c1bcd3a8d18614a6c5e6a59e5f514f"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "月夜看桂",
        "preface": "",
        "paragraphs": [
            "玉杵声中舞素娥，西风叶叶自婆娑。",
            "一天清气无人管，惟有山楼树影多。"
        ],
        "notes": "",
        "id": "bb6620d24ccb5d5fbe2b7a01d8746252"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "树影踏不碎，花香嗅却无。"
        ],
        "notes": "",
        "id": "457db2218f1aad8ef8b64fa3026f8b92"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "寺老柳遮塔，雨多春碍船。"
        ],
        "notes": "",
        "id": "633b42b271a760db44536c0db37c757f"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "涧水活不冻，山枫老自灵。"
        ],
        "notes": "",
        "id": "7970a74f908c46b0bbc43d8fd1c1410a"
    },
    {
        "author": "严中和",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "画扇题诗鸾背湿，铜彝煎脑鸭心香。"
        ],
        "notes": "",
        "id": "72e7aa9c6ed8e48cde470799a9ad1a01"
    }
]