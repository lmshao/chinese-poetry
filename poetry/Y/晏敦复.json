[
    {
        "author": "晏敦复",
        "dynasty": "宋",
        "type": "诗",
        "rhythmic": "",
        "title": "题梵隐院方丈梅",
        "preface": "",
        "paragraphs": [
            "桠槛欹簷一古梅，几番有意唤春回。",
            "开花自许清香入，布叶不容炎暑来。",
            "日射冷光侵几案，风摇翠影锁莓苔。",
            "游蜂野蝶休相顾，木性从来不染埃。"
        ],
        "notes": "",
        "id": "5cca8a4303e1683a22d8fc88324cf3f0"
    },
    {
        "author": "晏敦复",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "何用粉墙高百尺，任教墙外俗人看。"
        ],
        "notes": "",
        "id": "d6b169efbce893d58db8f839fa51f480"
    },
    {
        "author": "晏敦复",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "春风任花落，流水放杯行。"
        ],
        "notes": "",
        "id": "ee973d7393b553f04d1c7925314232c5"
    }
]