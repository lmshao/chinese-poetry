[
    {
        "author": "杨与立",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "柴门閴寂人少过，尽日观书口自哦。",
            "余地不妨添竹木，放教啼鸟往来多。"
        ],
        "notes": "",
        "id": "16daa754c6a7ce654762c39ab3d21d7a"
    },
    {
        "author": "杨与立",
        "dynasty": "宋",
        "type": "诗",
        "rhythmic": "",
        "title": "溪头",
        "preface": "",
        "paragraphs": [
            "溪头石磴坐盘桓，时见修鳞自往还。",
            "可是水深鱼极乐，不须妄想要垂竿。"
        ],
        "notes": "",
        "id": "b92f45fb6981f626b2f95bbbf1ee9aa0"
    },
    {
        "author": "杨与立",
        "dynasty": "宋",
        "type": "诗",
        "rhythmic": "",
        "title": "岩桂",
        "preface": "",
        "paragraphs": [
            "自从月窟得灵根，使擅人间众木尊。",
            "万斛天香非世有，十分秋色至今存。",
            "林高直接孤轮影，枝老休寻旧斧痕。",
            "午夜楼头足心赏，天低风细欲飞魂。"
        ],
        "notes": "",
        "id": "96ea6406e9422bb34a43acb52415d783"
    }
]