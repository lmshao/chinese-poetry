[
    {
        "author": "烟萝子",
        "dynasty": "唐",
        "type": "诗",
        "rhythmic": "",
        "title": "体壳歌",
        "preface": "",
        "paragraphs": [
            "我今责这憨躯壳，只为从前爱乖角。",
            "三尸业鬼纵交往，一片身心难把捉。",
            "六贼使得终朝乱，见色逢财将命𢬵。",
            "身躯不觉业来缠，人前卖弄楼罗汉。",
            "更说图谋夸好手，资财营运磨星斗。",
            "富如王恺与石崇，死后幽泉独自走。",
            "苦爱腥膻与秽浊，坏得身躯如刻削。",
            "口中独道得便宜，您是一场愚蠢朴。",
            "蠢朴暂时听我语，无限荒郊堆冢墓。",
            "哀哉白骨被尘漫，往日英雄归甚处？",
            "不如闻早身心诲，免使沉埋为下鬼。",
            "时人一死无复生，浩浩东流如逝水。",
            "我今求得长生诀，等闲休向他人说。",
            "忽然误慢泄天机，必遭神明暗地折。",
            "（宋石泰辑《修真十书》卷十八《杂著捷径》。",
            "）。"
        ],
        "notes": "",
        "id": "bbb9dcb38d4b9b45e304cb65e265802f"
    }
]