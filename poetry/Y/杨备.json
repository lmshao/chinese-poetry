[
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "双莲堂",
        "preface": "",
        "paragraphs": [
            "双莲仙影面波光，翠盖摇风红粉香。",
            "中有画船鸣鼓吹，瞥然惊起两鸳鸯。"
        ],
        "notes": "",
        "id": "f6d9001310842b010147d38bee3a03ca"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题木兰堂",
        "preface": "",
        "paragraphs": [
            "木兰枝密树仍高，堂下花光照节旄。",
            "列鼎重茵歌舞地，金章同色使君袍。"
        ],
        "notes": "",
        "id": "5b70de9f5a1e8c363ad7be2f893cf5e6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "观风楼",
        "preface": "",
        "paragraphs": [
            "观风危堞与云齐，楼下开门画戟西。",
            "鼓角声沉丝管沸，卷帘晴黛远山低。"
        ],
        "notes": "",
        "id": "68e294184d4b6a3af3c54f05213eab78"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "姑苏台",
        "preface": "",
        "paragraphs": [
            "山花野草一荒丘，云里骄奢旧迹留。",
            "珠翠管弦人不见，上头麋鹿至今游。"
        ],
        "notes": "",
        "id": "055bd15d1a0dbf13bfc8e322349becb2"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴王井",
        "preface": "",
        "paragraphs": [
            "石甃遗踪傍古台，一泓寒影鉴光开。",
            "何人照面金钗落，曾见越溪红粉来。"
        ],
        "notes": "",
        "id": "a58a4f25615d0f223e04466ec2bb67ed"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "响屧廊",
        "preface": "",
        "paragraphs": [
            "步步香翻罗袜尘，粉红花艳满宫春。",
            "倾城一笑无遗迹，不见长廊响屧人。"
        ],
        "notes": "",
        "id": "934f45b642b3d1bf951150efee42af88"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "采香径",
        "preface": "",
        "paragraphs": [
            "馆娃南面即香山，画轲争浮日往还。",
            "翠盖风翻红袖影，芙蓉一路照波间。"
        ],
        "notes": "",
        "id": "f8810ac0ba2b3e626a4a765e78d23e0f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蠡口",
        "preface": "",
        "paragraphs": [
            "霸越勋名间世才，五湖烟浪一帆开。",
            "犹防乌喙伤同辈，此地复招文种回。"
        ],
        "notes": "",
        "id": "cb82b8fa82d1a593c65219c1a5816a65"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "洗马池",
        "preface": "",
        "paragraphs": [
            "一一牵来种是龙，临深欲下更嘶风。",
            "金鞍玉勒抛何处，腾踏渥漥寒影中。"
        ],
        "notes": "",
        "id": "8800e41caea93d02d31c34561c47532e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "伍员庙",
        "preface": "",
        "paragraphs": [
            "出境鞭尸报父雠，吴兵勇锐越兵忧。",
            "忠魂怨气江云在，日见炉香烟上浮。"
        ],
        "notes": "",
        "id": "c6ac83117b735af102773878c7853dbe"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "天平山",
        "preface": "",
        "paragraphs": [
            "久厌城居适野情，搘筇蹑屐傍山行。",
            "人间多少险巇路，纵是天平还不平。"
        ],
        "notes": "",
        "id": "6127ae94fbe18d40fab347b4c752adc5"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "穹窿山",
        "preface": "",
        "paragraphs": [
            "吴郡名山第一山，翠微心在碧霄间。",
            "林泉潇洒烟岚秀，直拟结庐终老闲。"
        ],
        "notes": "",
        "id": "ca6b8b7409a31d43a84fe081428044be"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "华山",
        "preface": "",
        "paragraphs": [
            "岩屏晚树噪寒鸦，岚翠楼台释子家。",
            "池面镜光功德水，金波影里石莲花。"
        ],
        "notes": "",
        "id": "f22d773e150fe32841df747b4ef761bc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "二狱山",
        "preface": "",
        "paragraphs": [
            "雷霆号令雪霜威，二狱东西锁翠微。",
            "仿佛酆都丛棘地，岩扉应是古圜扉。"
        ],
        "notes": "",
        "id": "d80b87a27fbc9fde1a8f1bbb12794c52"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "阖闾城见古荒丘，云里钟声满寺楼。",
            "白虎金晶人不见，昔曾雄据此山头。"
        ],
        "notes": "",
        "id": "a9b7a2b8a2c0803c6e1fb465eee9a97f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "剑池",
        "preface": "",
        "paragraphs": [
            "三尺龙盘古到今，波光凝碧暮云深。",
            "沈丝不断应无底，山脚池心彻海心。"
        ],
        "notes": "",
        "id": "4d4e783ddff79660534e3b95abf7c254"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "试剑石",
        "preface": "",
        "paragraphs": [
            "白刃凝霜照水寒，当时入匣便回銮。",
            "岩前片石犹中断，切玉如泥也不难。"
        ],
        "notes": "",
        "id": "3e4f79e0ae5769384e90b0f1fab1fb8a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "生公讲堂",
        "preface": "",
        "paragraphs": [
            "海上名山即虎丘，生公遗迹至今留。",
            "当年说法千人坐，曾见岩边石点头。"
        ],
        "notes": "",
        "id": "47df1113bbb6cb603327bc687f0789eb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乌鹊桥上元",
        "preface": "",
        "paragraphs": [
            "月满星移水照天，南飞乌鹊影翩翩。",
            "虽然上属牵牛分，不为秋河织女填。"
        ],
        "notes": "",
        "id": "60029aaea6f59a51b717e7eee550d341"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "鱼舠载酒日相随，一笛芦花深处吹。",
            "湖面风收云影散，水天交照碧琉璃。"
        ],
        "notes": "",
        "id": "416206a6120db51abf3defff5d379a26"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长桥",
        "preface": "",
        "paragraphs": [
            "渔市花村夹酒楼，山光沈碧水光浮。",
            "松陵雨过船中望，一道青虹两岸头。"
        ],
        "notes": "",
        "id": "6726eebdd181fcbed6eb32c845278a94"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴江",
        "preface": "",
        "paragraphs": [
            "松陵水国面松江，学弄渔竿对酒缸。",
            "惊起鸳鸯是旗鼓，背帆飞去一双双。"
        ],
        "notes": "",
        "id": "324f2acb92d4cdb26c666e9760f2b63e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "交让渎",
        "preface": "",
        "paragraphs": [
            "琴丁结友事耕耘，田熟翻如如虞芮君。",
            "彼此持廉为弃物，一名交让两难分。"
        ],
        "notes": "",
        "id": "b01a6ef952e8b78240bb6dd33a883c28"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "越来溪",
        "preface": "",
        "paragraphs": [
            "临流何必吊前非，且说吴宫得意时。",
            "夹岸桃花烟水绿，画船礼物载西施。"
        ],
        "notes": "",
        "id": "5503c55ed3700c4f7fbb4205d88d39ae"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "夏驾湖",
        "preface": "",
        "paragraphs": [
            "湖面波光鉴影开，绿荷红芰绕楼台。",
            "可怜风物还依旧，曾见吴王六马来。"
        ],
        "notes": "",
        "id": "d53856dad8b437d9ff26f6e1c399d544"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "朱明寺",
        "preface": "",
        "paragraphs": [
            "不悌争分不义财，旧居金碧照楼台。",
            "何缘半夜狂风雨，暗里却飞钱帛来。"
        ],
        "notes": "",
        "id": "c6205a137256be11349281b479380a0b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "龙兴寺",
        "preface": "",
        "paragraphs": [
            "高刹长幡敞净居，方袍圆笠照通渠。",
            "龙兴旧额加新榜，不见金轮皇帝书。"
        ],
        "notes": "",
        "id": "8cabb862c173d108bd4d22f64285bbb2"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题延射亭",
        "preface": "",
        "paragraphs": [
            "高台芜没曲池平，十万人家古县城。",
            "烟水云山屏画里，阖闾坟域旧都名。"
        ],
        "notes": "",
        "id": "058c976ad51a0ddc375b28cce1072faa"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长洲  其一",
        "preface": "",
        "paragraphs": [
            "太湖东西即长洲，临水孤城远若浮。",
            "雨过云收山泼黛，管弦歌动酒家楼。"
        ],
        "notes": "",
        "id": "f24607a7a274ba5b6119f4316ea1eaab"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长洲  其二",
        "preface": "",
        "paragraphs": [
            "花光带露柳凝烟，茂苑笙歌已沸天。",
            "有客寻春拚一醉，青楼红粉洞中仙。"
        ],
        "notes": "",
        "id": "faaf27c23074c5bab376bdfbe81d970b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "真娘墓",
        "preface": "",
        "paragraphs": [
            "冰肌玉骨真遗妍，粉作妬云黛作烟。",
            "知有香魂埋不得，夜深岩底月中仙。"
        ],
        "notes": "",
        "id": "9a86dfcf5d240156d0fdaa2f3befd403"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "为长溪令梦中作",
        "preface": "",
        "paragraphs": [
            "月俸蚨钱数甚微，不知从宦几时归。",
            "东吴一片轻波在，欲问何人买钓矶。"
        ],
        "notes": "",
        "id": "7acfc3cad72fc8fcde61c3545ea96984"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题常熟县",
        "preface": "",
        "paragraphs": [
            "远逼江垠傍海壖，落帆多是两来船。",
            "县庭无讼乡闾富，岁岁加收常熟田。"
        ],
        "notes": "",
        "id": "a17a8d384932b7455cf92dc30fe4f6e1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "题幽独居",
        "preface": "",
        "paragraphs": [
            "金检书残石壁云，二名幽独彼何人。",
            "春深草没松门路，泉下诗犹感鬼神。"
        ],
        "notes": "",
        "id": "96f124c3ee6f468b156f351968853df3"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "昆丘",
        "preface": "",
        "paragraphs": [
            "云里山花翠欲浮，当时片玉转难求。",
            "卞和死后无人识，石腹句藏不采收。"
        ],
        "notes": "",
        "id": "2bd0a28f8c9f21e529a17741c78add15"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "慧聚寺",
        "preface": "",
        "paragraphs": [
            "驻锡栖云石室中，楼台一片画屏风。",
            "禅师道德知多少，不尔山神肯助工。"
        ],
        "notes": "",
        "id": "38a95ec366d89bcf0155c28a5fbabe8f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "新宫",
        "preface": "",
        "paragraphs": [
            "玉案金炉对御床，岿然应是鲁灵光。",
            "螭头直上双鱼尾，不让西京旧柏梁。"
        ],
        "notes": "",
        "id": "de62b101a675194ad7c01392928ebf6f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "灵和殿",
        "preface": "",
        "paragraphs": [
            "得地恩深雨露徧，丹墀左右玉阶前。",
            "君王属意君知否，好似风流美少年。"
        ],
        "notes": "",
        "id": "f9c76c6d8f8d3391422dc317c5b67863"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "六朝遗迹好山川，宫阙灰寒草树烟。",
            "江令白头归故国，多情合赋黍离篇。"
        ],
        "notes": "",
        "id": "d08d5709af69640e0f71085f6c1af8ba"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石阙",
        "preface": "",
        "paragraphs": [
            "双石巍巍慰眼青，满朝珍重佐公铭。",
            "官城府寺俱灰烬，翻使他人漫涕零。"
        ],
        "notes": "",
        "id": "a2aef30b7afa07b3f65daca00bf0757f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "卫玠台",
        "preface": "",
        "paragraphs": [
            "年少才非洗马才，珠光碎后玉光埋。",
            "江南第一风流者，无复羊车过旧街。"
        ],
        "notes": "",
        "id": "749e20328ca45b27fd0c7638862bd5f5"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "九日台",
        "preface": "",
        "paragraphs": [
            "甲光如水戟如霜，御酒杯浮菊半黄。",
            "东日西风满天仗，箫韶一部奏清商。"
        ],
        "notes": "",
        "id": "ad887f107ec483adf7df681e52cbf6cb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "新亭",
        "preface": "",
        "paragraphs": [
            "满目江山异洛阳，北人怀土泪千行。",
            "不如亡国中书令，归老新亭是故乡。"
        ],
        "notes": "",
        "id": "2666e105ac5d6e651bc54c3c5954258a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "东冶亭",
        "preface": "",
        "paragraphs": [
            "忍泪相看酒共持，一生心事几人知。",
            "年年折尽东亭柳，此别绵绵无尽期。"
        ],
        "notes": "",
        "id": "a3e4346b4e0deec824fa7796a1583f59"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "仪贤堂",
        "preface": "",
        "paragraphs": [
            "两两鹑衣白髪翁，讲筵谈柄坐生风。",
            "昭明太子欢相得，应与商山西皓同。"
        ],
        "notes": "",
        "id": "1d56c49d8b7bedebb4f2d8705e0a91cb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "听筝堂",
        "preface": "",
        "paragraphs": [
            "雁柱鸾弦十有三，南山安石位岩岩。",
            "逡巡奏罢金縢曲，堂上沾襟叹不凡。"
        ],
        "notes": "",
        "id": "2075b15c166c86fadf72d843218d3535"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蚕室",
        "preface": "",
        "paragraphs": [
            "摘茧抽丝女在机，茅檐苇箔旧堂扉。",
            "年年桑柘如云绿，翻织谁家锦地衣。"
        ],
        "notes": "",
        "id": "a85f83f042e519361c79a5ec8927a192"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "驰道",
        "preface": "",
        "paragraphs": [
            "路平如砥直如弦，官柳千株拂翠烟。",
            "玉勒金羁天下骏，急于奔电更挥鞭。"
        ],
        "notes": "",
        "id": "5f6484c78f617394a6842c07d7e2aeb7"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "层城观",
        "preface": "",
        "paragraphs": [
            "秋星如弹月如梳，宫妓香添乞巧炉。",
            "万缕千针同一意，眼穿肠断得知无。"
        ],
        "notes": "",
        "id": "f65f5e1aa3dd860bea2ee69893d44c53"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "齐云观",
        "preface": "",
        "paragraphs": [
            "上界笙歌下界闻，缕金罗袖郁金裙。",
            "倚阑红粉如花面，不见巫山空暮云。"
        ],
        "notes": "",
        "id": "023febca690b307cc9a9bca13f610ee9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "一气东南王斗牛，祖龙潜为子孙忧。",
            "金陵地脉何曾断，不觉真人已姓刘。"
        ],
        "notes": "",
        "id": "136102dec111978fa20cd619ec072d65"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "直渎",
        "preface": "",
        "paragraphs": [
            "昼役人功夜鬼功，阳开阴阖几时终。",
            "不闻掷土江中语，争得盈流一水通。"
        ],
        "notes": "",
        "id": "5ff5a5e20d1872accabf8a632c8edcfb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "横塘",
        "preface": "",
        "paragraphs": [
            "早潮才过晚潮来，一一轩窗照水开。",
            "鉴面无尘风不动，分明倒影见楼台。"
        ],
        "notes": "",
        "id": "4f2b05b00a1fe823e344760d4b3281ac"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "青溪",
        "preface": "",
        "paragraphs": [
            "倾城倾国两妃嫔，此地闻名不见人。",
            "潜想旧时红粉面，落花风里步香尘。"
        ],
        "notes": "",
        "id": "800dd7914f7da3eb04e27881029224bb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "北渠",
        "preface": "",
        "paragraphs": [
            "金殿分来玉砌流，黑龙湖撒鳯池头。",
            "后庭花落恩波断，翻与南塘作御沟。"
        ],
        "notes": "",
        "id": "4adfb59f976a0e79b75c8d25e4d632ac"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "复杯池",
        "preface": "",
        "paragraphs": [
            "金杯覆处旧池枯，此后还曾一醉无。",
            "东晋中兴股肱力，元皇也学管夷吾。"
        ],
        "notes": "",
        "id": "6852ee4b431bbe61377bac368598c1ab"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "三岩石",
        "preface": "",
        "paragraphs": [
            "萝蔓藤花岁自添，露痕还似雨痕沾。",
            "莫将废苑为闲地，犹可岩岩作具瞻。"
        ],
        "notes": "",
        "id": "8a52e1c144e89258892c0ffe0913dd45"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "半阳湖",
        "preface": "",
        "paragraphs": [
            "江南龙节水为乡，水不纯阴有半阳。",
            "一片湖光共深浅，两般泉脉异温凉。"
        ],
        "notes": "",
        "id": "c71e575424ee1f35da99d028228064fb"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "麾扇渡",
        "preface": "",
        "paragraphs": [
            "旌旗烁日刃凝霜，甲光如龙人似狼。",
            "羽扇一挥风偃草，策勋多谢顾丹阳。"
        ],
        "notes": "",
        "id": "0d976d38e5b05ad91c76d3d6393d23f9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "桃叶渡",
        "preface": "",
        "paragraphs": [
            "桃叶桃根柳岸头，献之才调颇风流。",
            "相看不语横波急，艇子翻成送莫愁。"
        ],
        "notes": "",
        "id": "7386effafa9ddf205bd8272bc88849aa"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "长命洲",
        "preface": "",
        "paragraphs": [
            "梁武慈悲不鼎烹，蒙恩豢养亦虚名。",
            "狐狸口腹应潜饱，就死多于日放生。"
        ],
        "notes": "",
        "id": "28218b15b7cbf476b6a8f5a506c49223"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "应潮井",
        "preface": "",
        "paragraphs": [
            "碧甃时时减复增，山头海面密相应。",
            "古来泉脉谁穿过，潮落潮生不暂澄。"
        ],
        "notes": "",
        "id": "a16f676aac21260729118b02d1a74d7f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "藏冰井",
        "preface": "",
        "paragraphs": [
            "尤喜凌人职未隳，闭藏出纳示箴规。",
            "战兢国步艰难者，常似临深履薄时。"
        ],
        "notes": "",
        "id": "e885953449e0648705d570f02195d0a9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "天阙山",
        "preface": "",
        "paragraphs": [
            "牛头天际碧凝岚，王导无稽示妄谈。",
            "若以远山为上阙，长安应合指终南。"
        ],
        "notes": "",
        "id": "e1349a78dda82fbbf4766564ab1f7ee3"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "幕府山",
        "preface": "",
        "paragraphs": [
            "六代繁华一瞬间，平芜远树不胜闲。",
            "倚楼天暝云如幕，知是瑯琊幕府山。"
        ],
        "notes": "",
        "id": "0bacb139e977daeabbfaa247bbbf61b1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白杨路",
        "preface": "",
        "paragraphs": [
            "残枝败叶几沾春，莫问栽培迹已陈。",
            "细雨斜风马无力，萧萧满路更愁人。"
        ],
        "notes": "",
        "id": "d9343ad4ae3495f94c26d787f9b058f5"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "射雉场",
        "preface": "",
        "paragraphs": [
            "外作禽荒内色荒，三千红粉日严妆。",
            "潘妃纵有嫣然态，不步金莲到射场。"
        ],
        "notes": "",
        "id": "7a70dd109861a94de1f6afa611a38f0a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "绝地",
        "preface": "",
        "paragraphs": [
            "四主衣冠令不终，高门列戟漫重重。",
            "由来瘠沃分劳逸，莫道人凶非宅凶。"
        ],
        "notes": "",
        "id": "4d86e4299669531cd45929e91440438c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "铜螭署",
        "preface": "",
        "paragraphs": [
            "挈壶传箭逼天聪，铸出蟠螭巧范同。",
            "何事腹中藏怪物，人惊蝘蜓气如虹。"
        ],
        "notes": "",
        "id": "b9c395444019f63d29c7102a91cfa9a8"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "锦署",
        "preface": "",
        "paragraphs": [
            "人衣蓝缕地衣红，不念家家杼柚空。",
            "厥篚织文应岁贡，更翻新样集机工。"
        ],
        "notes": "",
        "id": "850ad7c93fe7d84aa76d38503e52dfc9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "焚衣街",
        "preface": "",
        "paragraphs": [
            "雉头金缕又珠胎，烟绪香云昼不开。",
            "御路傍人皆叹息，逡巡红焰作青灰。"
        ],
        "notes": "",
        "id": "25dce2cf6dbabe512a61610f2c39df68"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "三断石",
        "preface": "",
        "paragraphs": [
            "孙吴纪闻旧刊碑，埋没蟠螭与伏龟。",
            "惆怅石冈三断在，至今犹似鼎分时。"
        ],
        "notes": "",
        "id": "4f949e609555cfd2cd3899ec759ed0ab"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "潜鹤鼓",
        "preface": "",
        "paragraphs": [
            "端门击破使人惊，潜鹤双飞上玉清。",
            "怪得旧时声太远，冲天合自九臯鸣。"
        ],
        "notes": "",
        "id": "9e23493c28ef5c7431ca2ec537ba5dfc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "独足台",
        "preface": "",
        "paragraphs": [
            "鸟迹分明在帝台，管弦声里辄书来。",
            "回头一觉风流梦，犹得朱门傍水开。"
        ],
        "notes": "",
        "id": "c4e1e8dce4db6eef98c38f49f47686d1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "燕雀湖",
        "preface": "",
        "paragraphs": [
            "平湖岸侧见高坟，万土衔来燕雀群。",
            "鉴面无波天一色，此中文藻似储君。"
        ],
        "notes": "",
        "id": "c3fc7731cecd16a2ac1586a9ee4c27bd"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白都山",
        "preface": "",
        "paragraphs": [
            "驾鹤骖鸾自古闻，策名僊籍是真君。",
            "天边旧迹无处寻，满目青山空白云。"
        ],
        "notes": "",
        "id": "23db8f89cf1fd2c6d72d2d395384d8ef"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "东磵",
        "preface": "",
        "paragraphs": [
            "手拖葛屦坐藜床，竹树萧然一水傍。",
            "枕上白云船下月，卜邻东磵胜东冈。"
        ],
        "notes": "",
        "id": "97e7718bbe4e40bc20b2b3218a74fa32"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "洞玄观",
        "preface": "",
        "paragraphs": [
            "葛玄功行满三千，白日骖鸾上碧天。",
            "留得旧时坛宇在，后人方信有神仙。"
        ],
        "notes": "",
        "id": "2e887b175f7aa041d85efd02f080e8a6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴建初寺",
        "preface": "",
        "paragraphs": [
            "僧会西来始布金，常闻足磬伴潮音。",
            "江南古寺知多少，此寺独应年最深。"
        ],
        "notes": "",
        "id": "f63663b237763a2275461ea0da29df3f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "同泰寺",
        "preface": "",
        "paragraphs": [
            "佛事庄严国力疲，照天金碧倚栏危。",
            "沉檀炉上烟云合，恰似当年煨烬时。"
        ],
        "notes": "",
        "id": "1f30e18eedc43c25fc484b6d946198ad"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "明庆寺",
        "preface": "",
        "paragraphs": [
            "翠壁如屏旱不枯，一泓甘滑饮醍醐。",
            "高僧到此闻丝竹，还有金鳞对跃无。"
        ],
        "notes": "",
        "id": "33838a9fe5fb126a00dd6690e735a787"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "佛窟寺",
        "preface": "",
        "paragraphs": [
            "曩事何人为证明，白云深锁翠微坑。",
            "已闻过去辟支佛，未见如来弥勒生。"
        ],
        "notes": "",
        "id": "eeb29ecc088f4da1c7e6d66659e48e96"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "古木阴森庙岿然，龙蟠虎踞旧山川。",
            "当时鼎足一场梦，空里旋风飞纸钱。"
        ],
        "notes": "",
        "id": "58525ea8fec02137a73569f54ef23800"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "晋阴山庙",
        "preface": "",
        "paragraphs": [
            "炉香烟断暮云凝，阴德山高众所称。",
            "开府瑯玡旧蒙福，龙飞一马至中兴。"
        ],
        "notes": "",
        "id": "d95b33533d6ef1cc89c9c4f4653d6860"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "楚靳尚庙",
        "preface": "",
        "paragraphs": [
            "汩罗鱼腹葬灵均，竞渡如飞不救人。",
            "天意明知谗口毒，果遭天谴作蛇身。"
        ],
        "notes": "",
        "id": "51390e81bc30d0ef45b96a1d55c11cac"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乌衣巷",
        "preface": "",
        "paragraphs": [
            "人物风流往事非，空余陋巷作乌衣。",
            "旧时帘幕无从觅，祇有年年社燕归。"
        ],
        "notes": "",
        "id": "7218bcfc3e4f3d85b227c43b1905df11"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "二十四浮航",
        "preface": "",
        "paragraphs": [
            "青雀浮航夜照波，星繁云静月华多。",
            "玉楼人凭栏干立，直下天心耿耿河。"
        ],
        "notes": "",
        "id": "8ee7e59ed9041affe4043ee2dbdb40f1"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "四航",
        "preface": "",
        "paragraphs": [
            "桥上层楼楼上梯，秦淮两岸绿杨堤。",
            "春风影动波光碎，翚翼孤飞雀并栖。"
        ],
        "notes": "",
        "id": "f9fd5712bb9f3b4c10923150ec4fb99e"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "五马渡",
        "preface": "",
        "paragraphs": [
            "何事金陵王气钟，瑯玡开幕据江东。",
            "舟人忽见风云起，一旦龙飞五马中。"
        ],
        "notes": "",
        "id": "7f76f369303cff8179c2737fb4ef6603"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "鸡鸣埭",
        "preface": "",
        "paragraphs": [
            "辇出城时鸡未鸣，春罗蝉翼赭袍轻。",
            "蒙尘猎骑奔如电，到此闻鸡第一声。"
        ],
        "notes": "",
        "id": "64cfee36841da61d710acd7a906f0697"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "桂岭",
        "preface": "",
        "paragraphs": [
            "步步高如月里攀，拂云枝叶伴云间。",
            "开花结子清香远，应似淮南一小山。"
        ],
        "notes": "",
        "id": "4f21a2a226a84f40e737720071ad32d0"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "栽松岘",
        "preface": "",
        "paragraphs": [
            "耸壑凌霄色共苍，森然万树约千行。",
            "刘郎大厦寻颠覆，应是其间少栋梁。"
        ],
        "notes": "",
        "id": "75868b68a91118f11f5880119de35290"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蒙汜池",
        "preface": "",
        "paragraphs": [
            "春条拂岸柳如金，一鉴澄空照底深。",
            "傍见龙舟赭袍影，分明红日在池心。"
        ],
        "notes": "",
        "id": "bada4352cb3090d9e5a967993d17f5be"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "景阳井",
        "preface": "",
        "paragraphs": [
            "擒虎戈矛满六宫，春花无树不秋风。",
            "苍惶益见多情处，同穴甘心赴井中。"
        ],
        "notes": "",
        "id": "62ffbcad94b2777a84a6849f59076506"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "善泉池",
        "preface": "",
        "paragraphs": [
            "影浸龙楼彻凤城，昭明有意在澄清。",
            "穿时深欲状溟渤，乐府当歌重润声。"
        ],
        "notes": "",
        "id": "3c597f5fd4c3e9813f24f18120a6631c"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "汝南湾",
        "preface": "",
        "paragraphs": [
            "汝南王昔过江东，此地名将汝海同。",
            "玉斝濯来人易醉，有时人面照花红。"
        ],
        "notes": "",
        "id": "82e50cef4e090f97b28860aaa4c22611"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "白鹭洲",
        "preface": "",
        "paragraphs": [
            "春信风生晚汛潮，印沙群鹭立还翘。",
            "凭高一片迷人眼，芦苇丛边雪未销。"
        ],
        "notes": "",
        "id": "3187f6a789a3c7998a61420cc5f86bb5"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "劳劳亭",
        "preface": "",
        "paragraphs": [
            "酰风飞絮扑征袍，望远楼中望眼高。",
            "几许江南名利客，灰尘满面日劳劳。"
        ],
        "notes": "",
        "id": "19dae5ddd206965b6a198c22025596cc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "烽火台",
        "preface": "",
        "paragraphs": [
            "一带东流当复阙，筑台相望水云间。",
            "丽华应不如褒姒，几许狼烟得破颜。"
        ],
        "notes": "",
        "id": "3045a7a5d6df387d2fb56e1c470d017a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "古南苑",
        "preface": "",
        "paragraphs": [
            "张永移家入洞天，绿篁红藕旧林泉。",
            "人间满百人应少，明帝恩深三百年。"
        ],
        "notes": "",
        "id": "83bc330cb510f17f3a3a9db1cae36d6f"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "咏钟山",
        "preface": "",
        "paragraphs": [
            "周子无心隐姓名，裂荷焚芰使猿惊。",
            "不能高枕云中卧，琐屑贪它墨绶荣。"
        ],
        "notes": "",
        "id": "0d2e5b37d239ccd7f2a85e4a794b90fc"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石头城",
        "preface": "",
        "paragraphs": [
            "五城楼雉各相望，山水英灵宅帝王。",
            "此地定由天造险，古来长恃作金汤。"
        ],
        "notes": "",
        "id": "0c61e284ab8688b67c6929c324673fb9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "陆机宅",
        "preface": "",
        "paragraphs": [
            "陆家兄弟颇能文，入洛仍将笔砚焚。",
            "旧宅荆榛狐兔窟，机云无复有昆云。"
        ],
        "notes": "",
        "id": "b7210722bd5baf162aacba92a29bc82a"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "太初宫",
        "preface": "",
        "paragraphs": [
            "三军不食武昌鱼，万骑时迁建业居。",
            "曾得紫髯开国意，太初名是作宫初。"
        ],
        "notes": "",
        "id": "b8ca0a015a62a41d55bee0d61d00b1c3"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "金城柳",
        "preface": "",
        "paragraphs": [
            "风絮烟丝春复秋，攀条何故泪双流。",
            "因怜树老犹青眼，不觉人衰已白头。"
        ],
        "notes": "",
        "id": "fbe5597857a8793ace40025d5d2027e6"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "乘黄署",
        "preface": "",
        "paragraphs": [
            "执辔何人籍帝台，汉家天马不时来。",
            "疲驽多亦费刍粟，莫惜千金市骏材。"
        ],
        "notes": "",
        "id": "d8ee887a282d095a27ef9854d8723d06"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "绝地",
        "preface": "",
        "paragraphs": [
            "列戟高门气自雄，主人应是偶相逢。",
            "由来祸福皆人召，此地无辜唤作凶。"
        ],
        "notes": "",
        "id": "6ed0e2555f9377714c51130617fd7361"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "清暑殿",
        "preface": "",
        "paragraphs": [
            "窣地帘光挂水精，玉钩斜处月初生。",
            "龙皮席上鹅毛扇，何必风来暑自清。"
        ],
        "notes": "",
        "id": "9f011cf68140cc2b1c33fe8294bca4ed"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "促粧钟",
        "preface": "",
        "paragraphs": [
            "枕面钟声及早催，锦衾香叠百花堆。",
            "蟾蜍影落珊瑚架，照得僊城下界来。"
        ],
        "notes": "",
        "id": "eaae510ca780cfe29f8b2bc3f94658b2"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "披香殿",
        "preface": "",
        "paragraphs": [
            "兽口金昏烟穗浓，螭头玉照露华融。",
            "萧郎的是春光主，曾作春衣此殿中。"
        ],
        "notes": "",
        "id": "f4e2f638c71515e4c1c8ca7daad02a39"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "青溪姑",
        "preface": "",
        "paragraphs": [
            "曩不乘龙即跨鱼，岸傍人复乞灵无。",
            "柳如眉黛花如面，闻是青溪一小姑。"
        ],
        "notes": "",
        "id": "05d16027b5d609e31fffcbbe5fea36e3"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "冥漠君墓",
        "preface": "",
        "paragraphs": [
            "柴垒穿壕见古坟，元嘉东府惠连文。",
            "可怜名字知音少，祇使双棺万古闻。"
        ],
        "notes": "",
        "id": "4e3d9a091521a1af23f0a180f8d67427"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "蒋帝庙",
        "preface": "",
        "paragraphs": [
            "深逼岩扉敞庙门，灵风时动戟衣翻。",
            "御灾捍患阴功大，玉册荣加帝者尊。"
        ],
        "notes": "",
        "id": "21963e7474d31949a8c2aa5bc812aa45"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "岩因崇报禅寺",
        "preface": "",
        "paragraphs": [
            "一炷香销百和焚，有时钟磬梵天闻。",
            "上方结草如高枕，不独栖霞可卧云。"
        ],
        "notes": "",
        "id": "1a0f24c8c185747ef3cb76e2823f81b9"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "江令宅",
        "preface": "",
        "paragraphs": [
            "竹木池台尚俨然，归时白头雪霜寒。",
            "青溪隐隐朱门处，曾属中书一品官。"
        ],
        "notes": "",
        "id": "05da69868316123610b322591c96ea9b"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "石室大岩",
        "preface": "",
        "paragraphs": [
            "玉洞云深夏亦寒，客来寻胜久盘桓。",
            "其间隐约闻鸡犬，应有仙桃待一餐。"
        ],
        "notes": "",
        "id": "ac7ddcf2cef334aea3e3de455bd15182"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "云窦穿银井，冰甃贮玉浆。"
        ],
        "notes": "",
        "id": "c9aa7627687ec76063f13ac499f5c163"
    },
    {
        "author": "杨备",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "生来葬鱼腹，死后触龙鳞。"
        ],
        "notes": "",
        "id": "789f2b456915c2cade2889f8977b1973"
    }
]