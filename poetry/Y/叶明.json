[
    {
        "author": "叶明",
        "dynasty": "宋",
        "type": "诗",
        "rhythmic": "",
        "title": "和陈子华武夷筑精舍",
        "preface": "",
        "paragraphs": [
            "衮衮诸公台省居，可怜无地著吾庐。",
            "前因本是四禅派，今日相追九老图。",
            "忧顾全闽曾倚重，诛锄遗孽岂容逋。",
            "兔葵燕麦玄都满，休忆桃霞映绿湖。"
        ],
        "notes": "",
        "id": "e34c4f8eb8cf550b1576a19b654151c7"
    },
    {
        "author": "叶明",
        "dynasty": "宋",
        "type": "诗",
        "rhythmic": "",
        "title": "题冯唐庙",
        "preface": "",
        "paragraphs": [
            "千百年来汉老郎，晓来灯火晚来香。",
            "庭前不用寻碑记，已载班书数十行。"
        ],
        "notes": "",
        "id": "abc0142c91a8164b4b8cb04290d9732d"
    }
]