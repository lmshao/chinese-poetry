[
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "题翠岩寺",
        "preface": "",
        "paragraphs": [
            "秋风江上驻王师，暂向云山蹑翠微。",
            "忠义必期清塞水，功名直欲镇边圻。",
            "山林啸聚何劳取，沙漠群凶定破机。",
            "行复三关迎二圣，金酋席卷尽擒归。"
        ],
        "notes": "",
        "id": "309f3d480f69638912b88bbea375bc42"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "寄浮图慧海",
        "preface": "",
        "paragraphs": [
            "湓浦庐山几度秋，长江万折向东流。",
            "男儿立志扶王室，圣主专师灭虏酋。",
            "功业要刊燕石上，归休终伴赤松游。",
            "丁宁寄语东林老，莲社从此著力修。"
        ],
        "notes": "",
        "id": "65251abf8b10e79a0626c5475039b092"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "题青泥市萧寺壁",
        "preface": "",
        "paragraphs": [
            "雄气堂堂贯斗牛，誓将直节报君雠。",
            "斩除顽恶还车驾，不问登坛万户侯。"
        ],
        "notes": "",
        "id": "d0b936979f9169097cdd1e79761d19dc"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "送紫岩张先生北伐",
        "preface": "",
        "paragraphs": [
            "号令风霆迅，天声动北陬。",
            "长驱渡河洛，直捣向燕幽。",
            "马蹀阏氏血，旗枭克汗头。",
            "归来报明主，恢复旧神州。"
        ],
        "notes": "",
        "id": "73e7b7b3deaafb7f462f69ed1b7b381d"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "池州翠微亭",
        "preface": "",
        "paragraphs": [
            "经年尘土满征衣，特特寻芳上翠微。",
            "好山好水看不足，马蹄催趁月明归。"
        ],
        "notes": "",
        "id": "8a99750551f657cc10507c3568461156"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "游嵬石山寺",
        "preface": "",
        "paragraphs": [
            "嵬石山前寺，林泉胜景幽。",
            "紫金诸佛相，白雪老僧头。",
            "潭水寒生月，松风夜带秋。",
            "我来属龙语，为雨济民忧。"
        ],
        "notes": "",
        "id": "0139859335ef25cbb1a3ed694bd52d98"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "过张溪赠张完",
        "preface": "",
        "paragraphs": [
            "无心买酒谒青春，对镜空嗟白发新。",
            "花下少年应笑我，垂垂羸马访高人。"
        ],
        "notes": "",
        "id": "7b6c79b886daecb2ee8b320a48e93fb6"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "从驾游内苑应制",
        "preface": "",
        "paragraphs": [
            "敕报游西内，春光霭上林。",
            "花围千朵锦，柳撚万株金。",
            "燕绕龙旗舞，鶑随凤辇吟。",
            "君王多雨露，化育一人心。"
        ],
        "notes": "",
        "id": "0fb96271374eb0cea4e67d911d36861d"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "题骤马冈",
        "preface": "",
        "paragraphs": [
            "立马林冈豁战眸，阵云开处一溪流。",
            "机舂水沚犹传晋，黍秀宫庭孰悯周。",
            "南服只今歼小丑，北辕何日返神州。",
            "誓将七尺酬明圣，怒指天涯泪不收。"
        ],
        "notes": "",
        "id": "06124ec6d3a93c7648f761def3565caa"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "题雩都华严寺",
        "preface": "",
        "paragraphs": [
            "手持竹节访黄龙，旧穴空遗虎子踪。",
            "云锁断崖无觅处，半山松竹撼秋风。"
        ],
        "notes": "",
        "id": "c1375d75700eeb4219fb4e81baf1cb80"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "题池州翠光寺",
        "preface": "",
        "paragraphs": [
            "爱此倚栏杆，谁同寓目闲。",
            "轻阴弄晴日，秀色隠空山。",
            "岛树萧疏外，征帆杳霭间。",
            "予虽江上老，心羡白云还。"
        ],
        "notes": "",
        "id": "3f0b6cff080caffacfb958c7af3f09c8"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "归赴行在过上竺寺偶题",
        "preface": "",
        "paragraphs": [
            "强胡犯金阙，驻跸大江南。",
            "二帝双魂杳，孤臣百战酣。",
            "兵威空朔漠，法力仗瞿昙。",
            "恢复山河日，捐躯分亦甘。"
        ],
        "notes": "",
        "id": "d0ba2b2581bb0d412d2951fe84031161"
    },
    {
        "author": "岳飞",
        "dynasty": "宋",
        "type": "诗",
        "rhythmic": "",
        "title": "送轸上人之庐山",
        "preface": "",
        "paragraphs": [
            "何处高人云路迷，相逢忽荐目前机。",
            "偶看菜叶随流水，知有茅茨在翠微。",
            "琐细夜谈皆可听，烟霏秋雨欲同归。",
            "翛然又向诸方去，无数山供玉麈挥。"
        ],
        "notes": "",
        "id": "670cd111df7ad2b126796e4202a0f755"
    }
]