[
    {
        "author": "盈盈",
        "dynasty": "宋",
        "type": "诗",
        "rhythmic": "",
        "title": "伤春曲",
        "preface": "",
        "paragraphs": [
            "芳菲时节，花压枝折。",
            "蜂蝶撩乱，阑槛光发。",
            "一旦碎花魂，葬花骨。",
            "蜂兮蝶兮何不来，空使雕阑对寒月。"
        ],
        "notes": "",
        "id": "283202c8dab3d794f14fb354a218b88f"
    },
    {
        "author": "盈盈",
        "dynasty": "宋",
        "type": "诗",
        "rhythmic": "",
        "title": "寄王山",
        "preface": "",
        "paragraphs": [
            "枝上差差绿，林间簌簌红。",
            "已叹芳菲尽，安能樽俎空。",
            "君不见岳驼茂草长安东，金玉镳勒雪花骢。",
            "二十年前是侠少，累累昨日成衰翁。",
            "几时港饮流霞钟，共君倒载夕阳中。"
        ],
        "notes": "",
        "id": "0d4b4119af3b98472702951f6c33e026"
    }
]