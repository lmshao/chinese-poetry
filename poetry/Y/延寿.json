[
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "闲居谁似我，退迹理难过。",
            "要势危身早，浮荣败德多。",
            "雨催虫出穴，寒逼鸟移窼。",
            "野径无人翦，疏窗入薜萝。",
            "（见《宋诗纪事》卷九十一。",
            "）（张靖龙云此诗见《读画斋丛书》本《南宋群贤小集》收陈起辑《增广圣宋高僧诗选后集》卷中。",
            "）。"
        ],
        "notes": "",
        "id": "b8091c34b3a77f5c7a5eb2757f975c76"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "舟中",
        "preface": "",
        "paragraphs": [
            "一水浮千棹，悠悠来去人。",
            "缆开湘浦岸，帆落楚江滨。",
            "风色东西变，潮痕旦暮新。",
            "只兹澄汉色，几度化为尘。"
        ],
        "notes": "",
        "id": "c15642c5fddb233c301380e3e8c1fff1"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "野游",
        "preface": "",
        "paragraphs": [
            "独步出衡茅，寒云著地交。",
            "烧平多败穴，叶落见危巢。",
            "（见南宋钱唐陈起《增广圣宋高僧诗选后集》卷中，《南宋群贤小集》第二十五册，嘉庆六年石门顾氏读画斋刊本。",
            "）。"
        ],
        "notes": "",
        "id": "d4385f9dccf0b2612fdb072088ff9247"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "金鸡峰",
        "preface": "",
        "paragraphs": [
            "松萝高镇夏长寒，透出群峰画恐难。",
            "造化功成彰五德，洞天云散露花冠。"
        ],
        "notes": "",
        "id": "852fc8dc4162ee38cd2ccea0f805b43d"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "蛾眉峰",
        "preface": "",
        "paragraphs": [
            "盘空势险露岩根，深洞声寒落石泉。",
            "好是雨余江上见，水云僧出认西天。"
        ],
        "notes": "",
        "id": "bbc2fc5108891a5e69547866ec4c4d5b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "积翠峰",
        "preface": "",
        "paragraphs": [
            "翠压群峰地形直，落日猿声在空碧。",
            "天风吹散断崖云，古松长露三秋色。",
            "。"
        ],
        "notes": "",
        "id": "99002a3ee52ae64f6d1d4aafd6682afe"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "凌云峰",
        "preface": "",
        "paragraphs": [
            "烟萝高𪩘势凌云，影泻斜阳出海门。",
            "曾与支公探隐去，夜寒雷雨上方闻。"
        ],
        "notes": "",
        "id": "e124a1d246f1b79cacb2e5f6debad6ad"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "白马峰",
        "preface": "",
        "paragraphs": [
            "湖外层峰泻危楼，天际阴阴长寒木。",
            "南北行人望莫穷，秋云一片横幽谷。",
            "（见南宋张淏《宝庆续会稽志》卷四「姜山」条。",
            "《乾隆绍兴府志》卷四、《光绪余姚县志》卷二亦载此五首诗，字句颇有异同。",
            "）。"
        ],
        "notes": "",
        "id": "93c9a1defc182a7290970bd3a5958bdf"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 一",
        "preface": "",
        "paragraphs": [
            "此事从来已绝疑，安然乐道合希夷。",
            "依山偶得还源旨，拂石闲题出格诗。",
            "水待冻开成细溜，薪从霜后拾枯枝。",
            "因兹永断攀缘意，誓与青松作老期。"
        ],
        "notes": "",
        "id": "5842123993f4ca09be73f49df5f98e8d"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二",
        "preface": "",
        "paragraphs": [
            "古树交盘簇径深，阒无人到为难寻。",
            "祇知算计千般事，谁解消停一点心。",
            "冻锁瀑声中夜断，云吞岳影半天沈。",
            "寒灯欲绝禅初起，透牖疎风触短襟。"
        ],
        "notes": "",
        "id": "35f75b666601f6a33b1630cd29f70ecf"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三",
        "preface": "",
        "paragraphs": [
            "祇图闲适乐箪瓢，莫讶烟霞道路遥。",
            "龙穴定知潜碧海，鹏程终是望丹霄。",
            "拨云岩下来（《古今禅藻集》作「求」）泉脉，嚼草坡边辨药苗。",
            "门锁薜萝无客至，庵前时有白云朝。",
            "（按：《古今禅藻集》卷十一收以上二首。",
            "）。"
        ],
        "notes": "",
        "id": "591f034a98c40667919075ccce602b15"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四",
        "preface": "",
        "paragraphs": [
            "贪生养命事皆同，独坐闲居意颇慵。",
            "入夏驱驰巢树鹊，经春劳役探花蜂。",
            "石炉香尽寒灰薄，铁磬声微古绣浓。",
            "寂寂虚怀无一念，任从苍藓没行踪。"
        ],
        "notes": "",
        "id": "8ea7b60bbe2cef64c2ed492bde4726a6"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五",
        "preface": "",
        "paragraphs": [
            "心地须教合死灰，藏机泯迹绝梯媒。",
            "芳兰祇为因香折，良木多从被直摧。",
            "寒逼花枝红未吐，日融水面绿全开。",
            "支颐独坐经窗下，一片云闲入户来。"
        ],
        "notes": "",
        "id": "8548082071f0336f3cfc4dc0e33956f9"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六",
        "preface": "",
        "paragraphs": [
            "达来何处更追寻，放旷谁论古与今。",
            "风带泉声流谷口，云和山影落潭心。",
            "资身自有衣中宝，济世谁藏室内金。",
            "策杖偶来林下坐，鸟声相和唱圆音。"
        ],
        "notes": "",
        "id": "76d1332394875f9eab41c33717ecd06c"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 七",
        "preface": "",
        "paragraphs": [
            "事多兴废莫持论，唯有禅宗理可尊。",
            "似讷始平分别路，如愚方塞是非门。",
            "刳肠祇为生灵智，剖舌多因强语言。",
            "争似息机高卧客，年来年去道长存。"
        ],
        "notes": "",
        "id": "e15509ae89a4f57e89d2790634724663"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 八",
        "preface": "",
        "paragraphs": [
            "碧峤经年常寂寂，更无闲事可相于。",
            "超伦每效高僧行，得力难忘古佛书。",
            "落叶乱渠凭水荡，浮云翳月倩风除。",
            "方知懒与真空合，一衲闲披憇旧庐。"
        ],
        "notes": "",
        "id": "267ffc9ff2da79fd7a937eb1c4505a97"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 九",
        "preface": "",
        "paragraphs": [
            "幽斋独坐绝参详，兀尔何如骤世忙。",
            "拯济终凭宏愿力，安闲须得守愚方。",
            "柴门半掩花空落，苔径虚踪草自荒。",
            "最好静中无一事，翛然唯得道芽长。"
        ],
        "notes": "",
        "id": "0b61e8f6eb602899fbdbafa35ec6da78"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十",
        "preface": "",
        "paragraphs": [
            "旷然不被兴亡坠，豁尔难教宠辱惊。",
            "鼓角城遥无伺候，轮蹄路绝免逢迎。",
            "暖眠纸帐茅堂密，稳坐蒲团石面平。",
            "祇有此途为上策。",
            "更无余事可关情。"
        ],
        "notes": "",
        "id": "97955906b4dbcf76fe56727fa2d0abd4"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十一",
        "preface": "",
        "paragraphs": [
            "触目堪嗟失路人，坦然王道却迷津。",
            "井藤梗上存余命，石火光中保幻身。",
            "任老岂知头顶白，忘缘谁觉世间春？",
            "容颜枯槁元非病。",
            "亭沼消疏不是贫。"
        ],
        "notes": "",
        "id": "fc5d705640ab4eed74e4e08f1759f539"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十二",
        "preface": "",
        "paragraphs": [
            "言行相应宜此地，空谈大隐也无端。",
            "升沈歧路非他得，生熟根机且自看。",
            "瞋火微烟还渐息，贪泉余润亦消干。",
            "平生正直须甘取，虚幻门中莫自瞒。"
        ],
        "notes": "",
        "id": "4bc409ec52b9d0ffb82849ac67da4836"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十三",
        "preface": "",
        "paragraphs": [
            "怡和心境了然同，大道无私处处通。",
            "举世岂怀身后虑，谁人暂省事前空。",
            "门开岩石千山月，帘卷溪楼一槛风。",
            "羸体健来知药力，缘心寂后觉神功。"
        ],
        "notes": "",
        "id": "d7413695e23ee4c32bb25e92cb29a1ad"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十四",
        "preface": "",
        "paragraphs": [
            "进退应须与智论，浮萍自在为无根。",
            "扫门何太抛途辙，解珮犹能弃渥恩。",
            "草径旋封迷旧迹，苔阶乱织露新痕。",
            "不唯此景供游赏。",
            "无限烟萝尽一吞。"
        ],
        "notes": "",
        "id": "37a7e0ddb406ff864c70727621c250fd"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十五",
        "preface": "",
        "paragraphs": [
            "尘网休重织是非，冥心何不合玄微。",
            "庄周梦里多迷旨，惠子渔中少见机。",
            "拶路古松和冻折，盘空枯叶带霜飞。",
            "一言可达知音者，还得从吾此路归。"
        ],
        "notes": "",
        "id": "86cab11383913c3edc0f677ed1ca3ed8"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十六",
        "preface": "",
        "paragraphs": [
            "抱朴澄神蕴道光，石炉闲𦶟六时香。",
            "曳空横野云和静，逗石穿崖水自忙。",
            "晚圃雨来葵叶嫩，晴坡烧后蕨苗长。",
            "一心包尽乾坤内，莫把闲文更度量。"
        ],
        "notes": "",
        "id": "bad76692ae9c87814edc693e08f824a2"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十七",
        "preface": "",
        "paragraphs": [
            "松萝闲锁一身孤，履道安禅是密谟。",
            "借问野云谁断续，思量春草自荣枯。",
            "多见异兽心堪伏，来惯幽禽不用呼。",
            "万物尽从成熟得，莫教容易丧工夫。"
        ],
        "notes": "",
        "id": "6e31d966215afdddcbdbb79bd9b0cade"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十八",
        "preface": "",
        "paragraphs": [
            "平生初志已酬之，怀抱怡然寂有归。",
            "古帙懒开缘得意，幽房长闭为忘机。",
            "数行鸟阵连云没，一带泉声隔岭微。",
            "道合古今浑总是，何须更虑昔年非。"
        ],
        "notes": "",
        "id": "0008f6410c62e6a3cbab518e92f796f6"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 十九",
        "preface": "",
        "paragraphs": [
            "青山一坐万缘休，努力应须与古俦。",
            "散诞襟怀因绝趣，消疎活计为无求。",
            "花明小砌和春月，松暗前轩带雨秋。",
            "景像自开还自合，怡然何必更忘忧。"
        ],
        "notes": "",
        "id": "f309884e397ae8d7746a08f42486308c"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十",
        "preface": "",
        "paragraphs": [
            "自甘疎拙懒经营，大道从来戒满盈。",
            "但起贪心迷有限，谁能触目悟无生。",
            "云融远景危峰小，风戛寒溪野艇横。",
            "禅后不妨敷六义。",
            "祇图歌出野人情。"
        ],
        "notes": "",
        "id": "4617821ba29dea4c033b94215ac2ba8d"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十一",
        "preface": "",
        "paragraphs": [
            "忙处须闲淡处浓，世情疎后道情通。",
            "了然得旨青冥外，兀尔虚心罔象中。",
            "泉细石根飞不尽，云蒙山脚出无穷。",
            "樵夫钓客虽闲散，未必真栖与我同。"
        ],
        "notes": "",
        "id": "db223b3cb34884ffd18f717ee6f5aafa"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十二",
        "preface": "",
        "paragraphs": [
            "且停多事莫矜夸，寂寞门中有道华。",
            "隈岭静同猿窟宅，栽松闲共鹤生涯。",
            "荣来只爱添余录禄，春过谁能悟落花。",
            "唯有卧云尘外客，无思无虑老烟霞。"
        ],
        "notes": "",
        "id": "d0987ef7165b505ed67bbc1a40ad8656"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十三",
        "preface": "",
        "paragraphs": [
            "沈沈竹院锁轻烟，淡淡霞光欲曙天，遇境偶吟情自逸，逢人话道意无偏。",
            "古松交处眠青帐，细草浓时坐碧毡。",
            "祇此逍遥何所得，蔬食寒寝度年年。"
        ],
        "notes": "",
        "id": "e248892d1a404c4f10bd496474a199ab"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十四",
        "preface": "",
        "paragraphs": [
            "危岭如登百尺楼，千般异景望中收。",
            "浮生但向忙时过，万事须从静处休。",
            "道直岂教容鬼怪，理平唯只使魔愁。",
            "空门莫说无知己，满目松萝是我俦。"
        ],
        "notes": "",
        "id": "9ea2dd269ead21572160d13681d0318e"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十五",
        "preface": "",
        "paragraphs": [
            "巨浸层峦本自平，只缘人世强分明。",
            "五侯门外悲欢意，长乐坡头去住情。",
            "学道不如忘有念，修身争是了无生。",
            "三祗功业犹难及，谁信尘劳直下明。"
        ],
        "notes": "",
        "id": "4bf439cca8b63e524f3c5a36278be0c9"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十六",
        "preface": "",
        "paragraphs": [
            "雾锁烟霾宴寂堂，含虚凝绿水云乡。",
            "搜玄偈里真风远，招隐诗中野思长。",
            "真柏最宜堆厚雪。",
            "危花终怯下轻霜。",
            "滔滔一点无依处，举足方知尽道场。"
        ],
        "notes": "",
        "id": "4698c6796d32bf8be5caf7c0a5be4c54"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十七",
        "preface": "",
        "paragraphs": [
            "投足烟峦养病躯，驰求终是用工夫。",
            "千般有作皆从智，万种无依自合愚。",
            "意地已抛尘事业，心田唯种稻根株。",
            "非时免见干人世，野食山袍自有谟。"
        ],
        "notes": "",
        "id": "152583c9b9246b691332618084b7fa3d"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十八",
        "preface": "",
        "paragraphs": [
            "急景韶颜不可追，岂堪回首暂思之。",
            "浮云已断平生望，高节须存往日期。",
            "庭树任猿偷熟果，崖松停鹤惜高枝。"
        ],
        "notes": "",
        "id": "35f163a86ff5e879767f585044877c9a"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 二十九",
        "preface": "",
        "paragraphs": [
            "幽栖岂可事徒然，昼讽《莲经》夜坐禅。",
            "吟里有声皆实相，定中无境不虚玄。",
            "直教似月临千界，还遣如空度万缘。",
            "从此必知宏此志，免教虚掷愧前贤。"
        ],
        "notes": "",
        "id": "e44720e99d98d62f84f600609f3f4c72"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十",
        "preface": "",
        "paragraphs": [
            "何如深谷一遗人，宴坐经行不累身。",
            "废宅可嗟频换主，凋丛愁见几回春。",
            "尖尖石笑烟笼碧，点点苔钱雨洗新。",
            "堪笑古人非我意，居山多是避强秦。"
        ],
        "notes": "",
        "id": "84e679ef36286326496e9f8561ddde92"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十一",
        "preface": "",
        "paragraphs": [
            "有山有水更何忧，知足能令万事休。",
            "大道不从心外得，浮荣须向世间求。",
            "冲开烟缕飞黄鸟，点破潭心漾白鸥。",
            "好景尽归余掌握，岂劳艰险访瀛洲。"
        ],
        "notes": "",
        "id": "b4eb1001267371192da6560b8d4aa2f0"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十二",
        "preface": "",
        "paragraphs": [
            "万事从来祇自招，安危由己路非遥。",
            "笙歌韵里花先落，松桧枝间云未消。",
            "数下磬声孤月夜，一炉香翥白云朝。",
            "谁人会我高栖意，门掩空庭思寂寥。"
        ],
        "notes": "",
        "id": "0c193a9eb6ad917d3fdd233b965da703"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十三",
        "preface": "",
        "paragraphs": [
            "万象从来一径通，但缘分别便西东。",
            "遗簪祇为情难尽，泣路方知意无穷。",
            "偃仰不抛青嶂里，往来多在白云中。",
            "平生分野应难比，涧饮林栖得古风。"
        ],
        "notes": "",
        "id": "734bc5923f413fc6e315a93f960090ea"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十四",
        "preface": "",
        "paragraphs": [
            "遁逸从来格自高，莫将泰山比秋毫。",
            "冷烟寒月真吾侣，瘦竹苍松是我曹。",
            "霜树叶疎幽径出，云泉声急晓风高。",
            "唯当话道闲吟外，时得功夫补毳袍。"
        ],
        "notes": "",
        "id": "53e210cf084fc629322642bd70fd3b6e"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十五",
        "preface": "",
        "paragraphs": [
            "任运腾腾无所依，闲游长坐性怡怡。",
            "疎林不遣闲人到，密意多应夜月知。",
            "骤雨过时苔路滑，拨云行处石桥危。",
            "尘沙劫尽清风在，何假虚名上古碑。"
        ],
        "notes": "",
        "id": "1db9f627d4c2e7d860846a1c04e4ef91"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十六",
        "preface": "",
        "paragraphs": [
            "抱拙藏锋过暮年，高名何必指前贤。",
            "祇于心上标空界，谁说壶中别有天。",
            "郁密远林停宿雾，萧骚疎竹扫寒烟。",
            "从兹不更移瓶锡，身外无余意了然。"
        ],
        "notes": "",
        "id": "e4998db84e2038d41c65e8c686293f6e"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十七",
        "preface": "",
        "paragraphs": [
            "息业怡神道最孤，藏名匿迹合良图。",
            "冥心难使龙神见，出语须教海岳枯。",
            "云驻庵前疑有意，鸟鸣庭际似相呼。",
            "资持随分安排了，最急应须与道俱。"
        ],
        "notes": "",
        "id": "9b6299eeb4159b519984ced39cff7615"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十八",
        "preface": "",
        "paragraphs": [
            "松阴疎冷罩寒门，静见吾宗已绝伦。",
            "驱得万途归理窟，更无一事出心源。",
            "烟云忽闭岩前洞，鸡犬时闻林下村。",
            "放旷本来无别意，免教停海起波痕。"
        ],
        "notes": "",
        "id": "f9f452f71ae5c0797aabb1086c83040b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 三十九",
        "preface": "",
        "paragraphs": [
            "景虚情淡两何依，抱一冥真绝万机。",
            "松韵余风凉竹户，柏摇残露湿禅衣。",
            "岩灯雾逼寒光小，石像尘昏古画微。",
            "得趣了然无所虑。",
            "任缘终日送斜晖。"
        ],
        "notes": "",
        "id": "15b7a967579bbf6a72e5e6cdeaee7b36"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十",
        "preface": "",
        "paragraphs": [
            "遁迹无图匿姓名，万重山后葺茅亭。",
            "随情因事搜新偈，探妙穷微阅古经。",
            "与道交时心绝念。",
            "从缘感处物通灵。",
            "应须长远存高节。",
            "屹屹乔松老更青。"
        ],
        "notes": "",
        "id": "55fed7a088b8f565a0e0616d4f9d91c7"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十一",
        "preface": "",
        "paragraphs": [
            "闲思尘世大悠哉，进趣门中尽可该。",
            "抛却工夫平世路，枉劳心力构仙台。",
            "隘空云水千重合，匝野烟霞一径开。",
            "幸有圆成平坦处，辛勤谁解望山来。"
        ],
        "notes": "",
        "id": "2d960ead87e012fa1c6e7cdbbfd87001"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十二",
        "preface": "",
        "paragraphs": [
            "千途尽向空源出，万景终归一路通。",
            "忽尔有心成大患，坦然无事却全功。",
            "春开小岫调新绿，水漾漂霞蘸晚红。",
            "莫道境缘能幻惑，达来何处不消融。"
        ],
        "notes": "",
        "id": "dc124fd2eed97d31d401c937ba8d8dbc"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十三",
        "preface": "",
        "paragraphs": [
            "身心闲后思怡然，缅想难忘契道言。",
            "千种却教归淡薄，万般须是到根源。",
            "疎疎雨趁归巢鸟，密密烟藏抱子猿。",
            "禅罢吟来无一事，远山驱景入茅轩。"
        ],
        "notes": "",
        "id": "9270e5d84729fe238aa225bd52005bac"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十四",
        "preface": "",
        "paragraphs": [
            "万境闲来情淡淡，群嚣息后思微微。",
            "当时白业无门入，今日玄关有路归。",
            "熟果不摇翻自落，生禽谁唤却惊飞。",
            "到头何用空忙得，任运应须待对机。"
        ],
        "notes": "",
        "id": "b861cecbdd2c0e7e6d34375daa52d385"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十五",
        "preface": "",
        "paragraphs": [
            "擕筇闲步望山行，竟日逍遥任野情。",
            "上岭梯登危石侧，渡溪桥踏古槎横。",
            "绿罗水皱岩根急，红锦霞舒海面明。",
            "一轴咏怀高尚意，援毫因事偶吟成。"
        ],
        "notes": "",
        "id": "2332ce854cf4d7aeb30b767fe98846a0"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十六",
        "preface": "",
        "paragraphs": [
            "负气争权事可悲，金貂绣毂尽何之。",
            "唯闻野棘盘荒冢，祇见空陵叠坏碑，灯暗竹堂行道夜，烟昏石窟坐禅时，怡然自得真栖处，何用经营别路歧。"
        ],
        "notes": "",
        "id": "1926bfb84fb5476435a78af004259f84"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十七",
        "preface": "",
        "paragraphs": [
            "豪贵从他纵胜游，多欢终是复多愁。",
            "茅茨舍宇偏安稳，粪扫衣裳最自由。",
            "数片云飞书案上，一条泉路卧床头。",
            "分明自有安身处，争奈人间不肯休。"
        ],
        "notes": "",
        "id": "86d54dd92a8163f73d75ef0729028a2d"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十八",
        "preface": "",
        "paragraphs": [
            "高才宏略气凌云，世上浮名梦里身。",
            "苏氏谩称降六国，韩公休说卷三秦。",
            "当朝虽立千年事，古庙唯存一聚尘。",
            "毕竟思量浑大错，何如林下养天真。"
        ],
        "notes": "",
        "id": "da915ff518a8b02c74c84cd38a29b346"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 四十九",
        "preface": "",
        "paragraphs": [
            "高怀怡淡景相和，才到尘途事便多。",
            "碧嶂好期长定计，朱门唯见暂时过。",
            "雄雄负气争权路，岌岌新坟占野坡。",
            "成败分明刚不悟，未知凡俗意如何。"
        ],
        "notes": "",
        "id": "32b8511156c94734910f546685f811a0"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十",
        "preface": "",
        "paragraphs": [
            "得理元来行自成，万般情断一心冥。",
            "樵人不到缘山僻，游客难逢为岳灵。",
            "食蘖苦心何日就，看花醉眼几时醒。",
            "索然身外无余物，云满前山水满瓶。"
        ],
        "notes": "",
        "id": "99d87ff5dea0b4ca0a8060573ff31293"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十一",
        "preface": "",
        "paragraphs": [
            "名利梯媒事已忘，唯凭拙直定行藏。",
            "探玄休炼长生药，助道时抄歇食方。",
            "溪汲古痕山雨涨，树摧残枿野风狂。",
            "一言欲寄休回首。",
            "尘路如今事正忙。"
        ],
        "notes": "",
        "id": "07cb49a46b43f4b0e3f739b487dbb40b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十二",
        "preface": "",
        "paragraphs": [
            "岂是疎慵僻爱山，且图余事不相关。",
            "休夸凤诏千年贵，难敌禅扉半日闲。",
            "透水戏鱼随浪没，投巢孤鹤带云还。",
            "自然得到无心地，寂寂虚堂一景闲。"
        ],
        "notes": "",
        "id": "2918827b80803ef5eb24c1b634d917c7"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十三",
        "preface": "",
        "paragraphs": [
            "林下安身别有方，营营何太路歧忙。",
            "侯门梦过光阴促，禅室玄栖气味长。",
            "引水灌花春日媚，移林夹道暑天凉。",
            "衔恩略报元功处，一炷晨风散后香。"
        ],
        "notes": "",
        "id": "3df1e0616c91dc85d69efc9a6993fcb9"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十四",
        "preface": "",
        "paragraphs": [
            "万般惟道最堪依，一瞬荣枯万古悲。",
            "强笑低颜何忽忽，忘机绝虑自怡怡。",
            "潜龙终要投深浦，巢鸟应须占健枝。",
            "名利门中难立足，隐藏云水更何之。"
        ],
        "notes": "",
        "id": "1b65e123ec57e54723a7079ec7ac8ed3"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十五",
        "preface": "",
        "paragraphs": [
            "退迹何人继昔贤，凡途终是事谋先。",
            "只知兢逐浮云富，谁解惊嗟逝水年。",
            "寒影半疎霜后树，秋声万点雨中禅。",
            "千般不更经营得，一榻无余任自然。"
        ],
        "notes": "",
        "id": "3563a29e7c998bb57dccfe1e4ba2b11f"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十六",
        "preface": "",
        "paragraphs": [
            "野景陶情皆得意，凡夫举目尽堪愁。",
            "秦川几度埋番骨，棘路还曾耸玉楼。",
            "幻体不知波上沫，狂心须认镜中头。",
            "浮生役役贪荣者，求到真空卒未休。"
        ],
        "notes": "",
        "id": "3a652cf6310f2005065a0e988a1c0174"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十七",
        "preface": "",
        "paragraphs": [
            "一生占断白云乡，适意孤高志自强。",
            "报晓音声栖鸟语，漏春消息早梅香。",
            "吟经徐傍芙蕖岸，得偈闲书薜荔墙。",
            "大道最亲无达者，苦擕瓶锡叩禅堂。"
        ],
        "notes": "",
        "id": "a6a38bbdbc95c49ebd4f21bc54ca7b0b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十八",
        "preface": "",
        "paragraphs": [
            "养性摅情不记年，免寻云水更参禅。",
            "有心用处还应错，无意看时却宛然。",
            "析法尚嫌灰断果，烧丹堪愍地行仙。",
            "欲知此理谁人会，水自朝东月自圆。"
        ],
        "notes": "",
        "id": "e3329b64a7b410e103d565df5e39f2c4"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 五十九",
        "preface": "",
        "paragraphs": [
            "世途从此免相关，万虑潜消野思闲。",
            "庵树逼春花自吐，岩巢欲暮鸟空还。",
            "门前雾闭疑无路，槛外云开忽有山。",
            "宴坐石岩樵径绝，姓名应不到人间。"
        ],
        "notes": "",
        "id": "7365a7816f523dc7ece31cc74e7e7176"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十",
        "preface": "",
        "paragraphs": [
            "独行独坐任天然，幽隐难逢世网牵。",
            "一志直教齐大道，万般总是涉因缘。",
            "水磨涧石平如镜，春引岩藤直似弦。",
            "虚幻已知休更续，蹄轮应不到山前。"
        ],
        "notes": "",
        "id": "dfdf0d5dc13106126a7b76a2358c07f2"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十一",
        "preface": "",
        "paragraphs": [
            "散诞疎狂得自然，免教拘迫事相牵。",
            "潜龙不离滔滔水，孤鹤唯宜远远天。",
            "透室寒光松槛月，逼人凉气石渠泉。",
            "非吾独了西来意，竹祖桐孙尽入玄。"
        ],
        "notes": "",
        "id": "2bf9d2b7180baea9849226e711c6f275"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十二",
        "preface": "",
        "paragraphs": [
            "绿柳堤边春色多，数树重重袅翠萝。",
            "红白花枝争鬬发，晴阴天气半相和。",
            "中山谩醉千壶酒，易水徒悲一曲歌。",
            "尘世无凭唯道外，荣枯瞬息尽消磨。"
        ],
        "notes": "",
        "id": "c0ed7ee0fc74e4ac8432ae2af1cac40c"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十三",
        "preface": "",
        "paragraphs": [
            "清平大业行皆奢，岂独尧时听所加。",
            "丰俭由人天不远，安危在智道非赊。",
            "关津防害反为害，法令除邪却长邪。",
            "争似无言敷密化，既能成国又成家。"
        ],
        "notes": "",
        "id": "53e53ee50dc68cb51d1ff69c481d11fe"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十四",
        "preface": "",
        "paragraphs": [
            "焦翼枯鳞成底事，分明可验莫愁哉。",
            "君恩只可量功受，世利应须任运来。",
            "岂信败从成处得，谁知荣是辱边媒。",
            "但看越分诛求者，唯向身边积祸胎。"
        ],
        "notes": "",
        "id": "ae0ee8887ba2ea2a7ea5a2db5ce3895f"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十五",
        "preface": "",
        "paragraphs": [
            "栖真境界太玄乡，静见吾宗不可量。",
            "好句只凭诗断送，闲缘唯遣道消亡。",
            "雨丝云织轻条密，烟素风抽细缕长。",
            "竟日虚怀无一事，金瓶秋水石炉香。"
        ],
        "notes": "",
        "id": "7c3c127f18b2be9a86cb155d23a4a9c9"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十六",
        "preface": "",
        "paragraphs": [
            "得丧从来事甚均，任缘徒用苦劳神。",
            "野蔬随分堪充口，石室依稀可庇身。",
            "碧海几时无去棹，红衢何日息征轮。",
            "若教求道如求利，举世浑成无事人。"
        ],
        "notes": "",
        "id": "2f3143439665b808ef923efebea3189e"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十七",
        "preface": "",
        "paragraphs": [
            "数朝兴废狂风过，千载荣枯掣电飞，早向权门思息意，莫于尘世自沈机。",
            "一条水引闲花出，万里云随独鹤归。",
            "最要身安成大道，免教他后始知非。"
        ],
        "notes": "",
        "id": "1b61be495c0228e2ff4c86af5b9c6888"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十八",
        "preface": "",
        "paragraphs": [
            "幽栖带郭半山峰，密意虚怀莫可同。",
            "事到定中消息静，景于吟处炼磨空。",
            "玲珑色淡松根月，敲磕声清竹罅风。",
            "独坐独行谁会我，群星朝北水朝东。"
        ],
        "notes": "",
        "id": "dc3bd69410433292ea9abf84ab539ad0"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "永明山居诗（六十九首） 六十九",
        "preface": "",
        "paragraphs": [
            "三度曾经游此地，从缘权顺世间情。",
            "登山虽有谢安志，遁迹惭无慧远名。",
            "翠叠寒枝松未老，影深幽径竹新成。",
            "莫言去住关怀抱，云本无心水自清。",
            "（见忏庵居士《高僧山居诗》，上海商务印书馆民国二十三年线装铅印本。",
            "）（〖1〗张靖龙云：永明即延寿。",
            "清释际祥《净慈寺志》〖《武林掌故丛编》第十三集〗卷十九附著述目中有「《永明寿禅师山居诗》，吴越僧延寿撰」等语。",
            "卷十八明人李日华山居诗序中记载了永明山居诗的刻本来源，序后附录佛国山人黄树谷《集山居诗绝句》十首。",
            "旁小字注曰：「集永明寿禅师诗句。",
            "」其词句与忏庵居士本全部相同。",
            "集句诗后附载和诗诸公云，高峰妙法嗣布衲雍公，尝居南屏，赓和《永明山居诗》六十九首，楚石梵琦有《和永明山居诗》，梅雪有《和永明山居诗》。",
            "古春云：「永明寿禅师有诗六十九首，庆寿独庵从和之。",
            "」按元代天目山大觉正等寺布衲祖雍的和作，今存其一，见《西天目祖山志》卷五，步延寿山居诗其二韵。",
            "又忏庵居士《高僧山居诗续编》载元代天台高僧无见先覩《和永明禅师〖山居诗〗韵》六十九首，步韵甚严。",
            "从永明山居诗的内容来看，也属智觉延寿所作无疑。",
            "详细考证参见拙作《延寿及其佚诗》，载《温州师专学报》〖社会科学版〗一九八六年第三期。",
            "按：日本《续藏经》本宋释文冲《慧日永明寺智觉禅师自行录》末附延寿著作总目，有《山居诗》一卷，当即指以上所录诸诗。",
            "此书所录延寿所作诗尚有《诗赞》一卷、《物外集》十卷五百首、《吴越唱和诗》一卷、《光明会瑞应诗》一卷、《供养石桥罗汉一十会祥瑞诗》一卷、《杂歌》一卷、《布金歌》一卷、《定慧相资歌》一卷。",
            "）。"
        ],
        "notes": "",
        "id": "b599dfdaf3f730c233717190a090dc46"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "孤猿叫落中岩月，野客吟残半夜灯。",
            "此境此时谁得意？白云深处坐禅僧。",
            "（《五灯会元》卷十。",
            "）（按：张靖龙云：见清严行恂《康熙雪窦寺志》卷三「中峰庵」条，题作《夜坐诗》。",
            "）。"
        ],
        "notes": "",
        "id": "460a7b9a2b49bd7f056a36cc2de7199a"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "欲识永明旨，门前一湖水。",
            "日照光明生，风来波浪起。",
            "（见《景德传灯录》卷二十六、《五灯会元》卷十。",
            "）。"
        ],
        "notes": "",
        "id": "9155c5c11cdf6fac2cd95cd473c3f8c2"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "定慧相资歌",
        "preface": "",
        "paragraphs": [
            "祖教宗中有二门，十度万行称为尊。",
            "初名止观助新学，后成定慧菩提根。",
            "唯一法，似双分，法性寂然体真止，寂而常照妙根存。",
            "定为父，慧为母，能孕千圣之门户。",
            "增长根力养圣胎，念念出生成佛祖。",
            "定为将，慧为相，能弼心王成无上。",
            "永作群生证道门，即是古佛菩提样。",
            "定如月，光烁外道邪星灭。",
            "能挑智炬转分明，滋润道芽除爱结。",
            "慧如日，照破无明之暗室。",
            "能令邪见愚夫禅，尽成般若波罗蜜。",
            "少时默，杀那静，渐渐增修成正定。",
            "诸圣较量功不多，终见灵台之妙性。",
            "瞥闻法，才历耳，能熏识藏觉种起。",
            "一念回光正智开，须臾成佛法如是。",
            "禅定力，不思义，变凡为圣杀那时。",
            "无边生死根由断，积劫尘劳巢穴堕。",
            "湛心水，净意珠，光吞万象烁千途。",
            "抉开己眼无瑕翳，三界元无一法拘。",
            "觉观贼，应时克，攀缘病，倐然净。",
            "荡念垢兮洗惑尘，显法身兮坚慧命。",
            "如断山，若停海，天翻地覆终无改。",
            "莹似琉璃含宝月，倐然无寄而无待。",
            "般若慧，莫能量，自然随处现心光。",
            "万行门中为导首，一切时中称法王。",
            "竭苦海，碎邪山，妄云卷尽片时间。",
            "贫女室中金顿现，壮士额上珠潜还。",
            "斩痴网，截欲流，大雄威猛更无俦。",
            "能令铁床铜柱冷，顿使魔怨业果休。",
            "和诤讼，成孝义，普现群生超佛智。",
            "边邪恶慧尽朝宗，蝼蚁鲲鹏齐受记。",
            "偏修定，纯阳烂物刳正命。",
            "若将正慧照禅那，自然万法明如镜。",
            "偏修慧，纯阳枯物成迂滞。",
            "须凭妙定助观门，如月分明除雾翳。",
            "劝等学，无偏修，从来一体无二头。",
            "似禽两翼飞空界，如车二轮乘白牛。",
            "即向梵途登觉岸，便于业海泛慈舟。",
            "或事定，制之一处无不竟；或理定，唯当直下观心性；或事观，明诸法相生筹算；或理观，顿了无一无那畔。",
            "定即慧，非一非二非心计；慧即定，不同不别绝观听；或双运，即寂而照通真训；或俱泯，非定非慧超常准。",
            "一尘入定众尘起，般若门中成法尔。",
            "童子身中三昧时，老人身分谈真轨。",
            "能观一境万境同，近尘远刹无不通。",
            "真如路上论生死，无明海里演圆宗。",
            "眼根能作鼻佛事，色尘入定香尘起。",
            "心境常同见自差，谁言不信波元水。",
            "非寂非照绝言思，而寂而照功无比。",
            "权实双行阐正途，体用更资含妙旨。",
            "劝诸子，勿虚弃，光阴如箭如流水。",
            "散乱全因缺定门，愚盲祇为亏真智。",
            "真实言，虚入耳，千经万论同标记。",
            "定慧全功不暂忘，一念顿归真觉地。",
            "定须习，慧须闻，勿使灵台一点昏。",
            "合抱之树生毫末，积渐之功成宝尊。",
            "猕猴学定生天界，女子才思入道门。",
            "自利利他因果备，若除定慧莫能论。",
            "（《大正新刊大藏经》第四十八册延寿《永明智觉禅师唯心诀》附收。",
            "）。"
        ],
        "notes": "",
        "id": "88056761a2abb9d91a2e452c1ad9767b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "游上雪窦诗",
        "preface": "",
        "paragraphs": [
            "下雪窦游上雪窦，过云峰后望云峰。",
            "如趋仙府经三岛，似入天门彻九重。",
            "无日不飞丹顶鹤，有时忽起隐潭龙。",
            "祇因奉诏西归去，此境何由得再逢。"
        ],
        "notes": "",
        "id": "c12af62befd0ccc9d2f490c606807f1a"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "同于秘丞赋瀑泉诗",
        "preface": "",
        "paragraphs": [
            "大禹不知凿，来源亦自成。",
            "包应怜众白，声合让孤清。",
            "远势曾吞海，飞流欲喷鲸。",
            "灵槎如可泛，天际问归程。",
            "（二首均录自光绪三十四年刊张美翊纂《奉化县志》卷四。",
            "前首又见《古今图书集成·山川典》卷一一○。",
            "）（按：二诗原署「周僧智觉」。",
            "同书卷三三《方外传》云：「周知觉，名延寿，钱塘王氏子。",
            "周广顺二年住雪窦，吴越钱氏崇信之。",
            "著宗镜录一百卷。",
            "」原注：「康乾志」。",
            "）。"
        ],
        "notes": "",
        "id": "d75bf81d9f286bd19d01db2d42f6192e"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 一",
        "preface": "",
        "paragraphs": [
            "南有天台事可尊，孕灵含秀独超群。",
            "重重曲涧侵危石，步步层岩踏碎云。",
            "金雀每从云里现，异香多向夜深闻。",
            "当知此界非凡界，一道幽奇各自分。",
            "。"
        ],
        "notes": "",
        "id": "e6c79e6c7109d5b6911bb814754eebc3"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 二",
        "preface": "",
        "paragraphs": [
            "仙源佛窟有天台，今古嘉名遍九垓。",
            "石磴嵌空神匠出，瀑泉雄壮雨声来。",
            "景强偏感高僧住，地胜能令远思开。",
            "一等翘诚依此处，自然灵贶作梯媒。"
        ],
        "notes": "",
        "id": "19e093e0f09e6be22ad1839315b4a77c"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 三",
        "preface": "",
        "paragraphs": [
            "智泉福海莫能逾，亲自王恩运睿谟。",
            "感现尽冥心境界，资持全固道根株。",
            "石梁低翥红鹦鹉，烟岭高翔碧鹧鸪。",
            "胜妙重复惟祷祝，永资军庶息灾虞。"
        ],
        "notes": "",
        "id": "d8cf3b66d82b33361a41bd38b93bdfad"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 四",
        "preface": "",
        "paragraphs": [
            "凌晨迎请倍精诚，亲散鲜花异处清。",
            "罗汉攀枝呈梵相，岩僧倚树现真形。",
            "神幡双出红霞动，宝塔全开白气生。",
            "都为王心标意切，满空盈月瑞分明。"
        ],
        "notes": "",
        "id": "7716ade8da1b5a12113ef74c8bbec3de"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 五",
        "preface": "",
        "paragraphs": [
            "幡花宝盖满清川，祈祷迎来圣半千。",
            "莫道圣缘无影响，须知嘉会有因缘。",
            "空中长似闻天乐，岩畔尝疑有地仙。",
            "何必更寻兜率去，重复灵应事昭然。"
        ],
        "notes": "",
        "id": "b357de9d4905cfc82483dd092767051b"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "武肃王有旨石桥设斋会进一诗 六",
        "preface": "",
        "paragraphs": [
            "登云步岭涉烟程，好景随心次第生。",
            "圣者已符祥瑞事，地灵全副祷祈情。",
            "洞深重叠拖云湿，滩浅潺湲漱水清。",
            "愿满事圆归去路，便风相送片帆轻。",
            "（见《四库全书珍本初集》本宋林表民《天台前集别编》。",
            "（按：《全唐诗》卷八五一收六诗，仅云为「吴越僧」作。",
            "今确定为吴越释延寿作。",
            "）。"
        ],
        "notes": "",
        "id": "1e73e502ca617a7ab130e0ce4cb54c69"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "言前体道乾坤窄，笔下搜吟海岳枯。"
        ],
        "notes": "",
        "id": "8a398f23baa7605b5ee1b5bdac142233"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "绕绣屏飞花外蝶，隔金笼语柳中莺。"
        ],
        "notes": "",
        "id": "78e905509f36e64e16e56319170160bb"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "句 三",
        "preface": "",
        "paragraphs": [
            "春雨闭花径，晚云生石楼。"
        ],
        "notes": "",
        "id": "8fbb808bab7f8f4af55c0dc1d2e1dc45"
    },
    {
        "author": "延寿",
        "dynasty": "唐",
        "type": "诗",
        "rhythmic": "",
        "title": "句 四",
        "preface": "",
        "paragraphs": [
            "草浓春径狭，树密晚窗阴。",
            "（均见明刻本《吟窗杂录》卷三十二《古今诗僧》。",
            "）（按：延寿卒于开宝八年，时吴越虽已奉宋为正朔，用其年号，而仍维持独立。",
            "吴越纳土，为延寿卒后三年之事。",
            "诸书或以延寿为宋人，实未谛。",
            "）。"
        ],
        "notes": "",
        "id": "7f0788278a9c7ed784eb441760fa1184"
    }
]