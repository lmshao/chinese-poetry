[
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其一",
        "preface": "",
        "paragraphs": [
            "维此十月，岁聿云暮。",
            "惟月之良，是谓盈数。",
            "阴极于坎，阳比于子。",
            "阴阳消长，否泰攸寓。",
            "亶生哲人，盛世基柱。",
            "文章机略，册府武库。",
            "承明厌居，雄藩外护。",
            "吏畏民爱，颂声载路。"
        ],
        "notes": "",
        "id": "15a50cfa348f884262817f6f50fd0b72"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其二",
        "preface": "",
        "paragraphs": [
            "维此十月，稼穑孔实。",
            "黍稷稻粱，糜芑秠秬。",
            "取陈食农，遗秉伊妇。",
            "室家胥庆，小大餍饫。",
            "我公之德，穑宝是似。",
            "为国珍粱，馨香荐祀。"
        ],
        "notes": "",
        "id": "76842fc9a4208156bc09cc8095c8060f"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其三",
        "preface": "",
        "paragraphs": [
            "维此十月，可爱其日。",
            "光华朝升，融温晏布。",
            "熙熙小春，物态和豫。",
            "清明在中，靡翳靡雾。",
            "我公之政，莫不休燠。",
            "衣服其和，悦我黎庶。"
        ],
        "notes": "",
        "id": "d3ed4f1bd333d311228d7dc1c5cd4f61"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其四",
        "preface": "",
        "paragraphs": [
            "维此十月，新霜始降。",
            "寒不折胶，冻不凝沍。",
            "凛然严师，少而慈父。",
            "戒示坚冰，衣裘蚤具。",
            "我公之威，伊教匪怒。",
            "不竞不絿，无怨无恶。"
        ],
        "notes": "",
        "id": "f417bbdd41ed57156284a5e442ea684b"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其五",
        "preface": "",
        "paragraphs": [
            "维此十月，物宝全富。",
            "雪梅在岭，霜菊盈圃。",
            "梧竹之高，椿松之固。",
            "賸馥郁芬，古根盘踞。",
            "我公之寿，此未足谕。",
            "峻峙精神，蜀江庐阜。"
        ],
        "notes": "",
        "id": "eda7bd332634d7522b8f7a6caabe826e"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其六",
        "preface": "",
        "paragraphs": [
            "庐山岩岩，江水汤汤。",
            "磨而颂之，我公之功。",
            "酿而酌之，公福无穷。",
            "再拜稽首，以寿我公。"
        ],
        "notes": "",
        "id": "eb144437264bf392457d485576840c94"
    },
    {
        "author": "叶巽斋",
        "dynasty": "宋",
        "type": "诗",
        "rhythmic": "",
        "title": "十月  其七",
        "preface": "",
        "paragraphs": [
            "维此十月，其数无极。",
            "自十而百，千万及亿。",
            "四百甲子，周而复始。",
            "书考中书，汾阳之比。"
        ],
        "notes": "",
        "id": "11eac859eb0948892fc49ff219ef34d2"
    }
]