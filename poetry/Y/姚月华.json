[
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗效徐淑体",
        "preface": "",
        "paragraphs": [
            "妾生兮不辰，盛年兮逢屯。",
            "寒暑兮心结，夙夜兮眉颦。",
            "循环兮不息，如彼兮车轮。",
            "车轮兮可歇，妾心兮焉伸。",
            "杂沓兮无绪，如彼兮丝棼。",
            "丝棼兮可理，妾心兮焉分。",
            "空闺兮岑寂，妆阁兮生尘。",
            "萱草兮徒树，兹忧兮岂泯。",
            "幸逢兮君子，许结兮殷勤。",
            "分香兮翦发，赠玉兮共珍。",
            "指天兮结誓，愿为兮一身。",
            "所遭兮多舛，玉体兮难亲。",
            "损餐兮减寝，带缓兮罗裙。",
            "菱鉴兮慵启，博𬬻兮焉熏。",
            "整袜兮欲举，塞路兮荆榛。",
            "逢人兮欲语，鞈匝兮顽嚚。",
            "烦冤兮凭胸，何时兮可论。",
            "愿君兮见察，妾死兮何瞋。"
        ],
        "notes": "",
        "id": "07b84ac1f78bda82825a5153f473e5b3"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "制履赠杨达",
        "preface": "",
        "paragraphs": [
            "金刀翦紫羢，与郎作轻履。",
            "愿化双仙凫，飞来入闺里。"
        ],
        "notes": "",
        "id": "4ff8f8006e861c9119a21a6494c97891"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "有期不至",
        "preface": "",
        "paragraphs": [
            "银烛清尊久延伫，出门入门天欲曙。",
            "月落星稀竟不来，烟柳胧朣鹊飞去。"
        ],
        "notes": "",
        "id": "f4e16b4e4d6048595c787997b7e5019b"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗寄杨达 一",
        "preface": "",
        "paragraphs": [
            "春水悠悠春草绿，对此思君泪相续。",
            "羞将离恨向东风，理尽秦筝不成曲。"
        ],
        "notes": "",
        "id": "b5a0e16740503f129970f411bb87f882"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "怨诗寄杨达 二",
        "preface": "",
        "paragraphs": [
            "与君形影分吴越，玉枕经年对离别。",
            "登台北望烟雨深，回身泣向寥天月。"
        ],
        "notes": "",
        "id": "ab130f797eb7d5bc496edcc6107bac88"
    },
    {
        "author": "姚月华",
        "dynasty": "唐",
        "type": "诗",
        "rhythmic": "",
        "title": "楚妃怨",
        "preface": "",
        "paragraphs": [
            "梧桐叶下黄金井，横架辘轳牵素绠。",
            "美人初起天未明，手拂银瓶秋水冷。"
        ],
        "notes": "",
        "id": "cf8fe44c719aeb1c57e18cecb15a6d3d"
    }
]