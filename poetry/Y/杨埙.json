[
    {
        "author": "杨埙",
        "dynasty": "宋",
        "type": "诗",
        "rhythmic": "",
        "title": "青莲山",
        "preface": "",
        "paragraphs": [
            "拨开瑟瑟青萝帐，寻得磷磷白石梯。",
            "更入云霞最深处，忘机数日遂幽栖。"
        ],
        "notes": "",
        "id": "4d33a1f9c3fe11b4f1fce47a62c6894f"
    },
    {
        "author": "杨埙",
        "dynasty": "宋",
        "type": "诗",
        "rhythmic": "",
        "title": "郎官岩",
        "preface": "",
        "paragraphs": [
            "碧玉莫遮千嶂石，黄金难买一溪云。",
            "歌钟沸地徒夸盛，争似松风竟夕闻。"
        ],
        "notes": "",
        "id": "a616c43125e133b2e1fca5cf746d1566"
    },
    {
        "author": "杨埙",
        "dynasty": "宋",
        "type": "诗",
        "rhythmic": "",
        "title": "碧涧亭",
        "preface": "",
        "paragraphs": [
            "妙笔王维图莫就，多才康乐咏难穷。",
            "楼台一簇出云杪，激雪浪生寒涧风。"
        ],
        "notes": "",
        "id": "cc45c5c836751e21f75fb26d7f521b96"
    }
]