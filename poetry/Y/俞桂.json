[
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨吟",
        "preface": "",
        "paragraphs": [
            "轻轻烟雾失楼台，雨暗吴山锁不开。",
            "试与渔翁闲访问，落花几许泛溪来。"
        ],
        "notes": "",
        "id": "22a721d453d8ae66d58d090eec0b8a05"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "过湖",
        "preface": "",
        "paragraphs": [
            "舟移别岸水纹开，日暖风香正落梅。",
            "山色蒙蒙横画轴，白鸥飞处带诗来。"
        ],
        "notes": "",
        "id": "2af4c0aaa3555b5aeba4158eb6c9ac29"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "和叶广文韵",
        "preface": "",
        "paragraphs": [
            "入得春来物物饶，翻思湖上短长桥。",
            "去年寒食闲游处，曾把扁舟系柳条。"
        ],
        "notes": "",
        "id": "b2bfeeee92c4a8d5bb7bfc6f4aab97ab"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "书斋",
        "preface": "",
        "paragraphs": [
            "野草沿庭砌，清闲日掩扉。",
            "晚凉疎雨过，落叶觉蝉稀。",
            "天籁自鸣竹，砧声谁捣衣。",
            "僧寮不过此，何必扣玄机。"
        ],
        "notes": "",
        "id": "6e04aa14c29106873b615714ca9680df"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "阅名胜诗集",
        "preface": "",
        "paragraphs": [
            "买得山房数册诗，倚篷细读已移时。",
            "只贪眼底看冰玉，月上荷花更不知。"
        ],
        "notes": "",
        "id": "1d5803cf3687a5ad8d37ee2046bd8aa4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "僻性止耽书，村中谩寓居。",
            "心惟求事省，身合与名疎。",
            "木叶秋风起，蛩吟夜雨初。",
            "吾生今晚矣，不必问何如。"
        ],
        "notes": "",
        "id": "8053da9c4a495485586dcfb69552abbe"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闺怨  其一",
        "preface": "",
        "paragraphs": [
            "凤帏晓起鬓𩬤松，枕肉初生酒晕红。",
            "一把柳丝挪在手，沉吟无语对春风。"
        ],
        "notes": "",
        "id": "cf49a6f8ae6f2417d2bd0734cc4c12fe"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闺怨  其二",
        "preface": "",
        "paragraphs": [
            "谁怜人去锁朱楼，终日凭栏只带愁。",
            "燕子也知人薄幸，飞来略不傍帘钩。"
        ],
        "notes": "",
        "id": "7a02514772dde02e452b204a32d54f55"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "溪流",
        "preface": "",
        "paragraphs": [
            "云脚才行又复开，一声隠隠只空雷。",
            "家僮忽报溪流涨，知是前村落雨来。"
        ],
        "notes": "",
        "id": "41c4e7d904dfca6ef184d834c5a0a587"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "初秋",
        "preface": "",
        "paragraphs": [
            "火老金柔暑告残，乘凉正好望西山。",
            "秋声来处无寻觅，只作窗前竹叶间。"
        ],
        "notes": "",
        "id": "73557789451ca47d13874aba7ec2b1b6"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "杂兴",
        "preface": "",
        "paragraphs": [
            "漫山花发草萋萋，杨柳飞绵水拍堤。",
            "况是客怀禁不得，那堪杜宇耳边啼。"
        ],
        "notes": "",
        "id": "600b5116187322f7064df771d5a74ce1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶吟",
        "preface": "",
        "paragraphs": [
            "降伏吾心法，无如去外魔。",
            "苦吟诗愈拙，著意字犹讹。",
            "荏苒青衫旧，消磨白发多。",
            "不才为世弃，徒自咏卷阿。"
        ],
        "notes": "",
        "id": "e926190a45a2c8efe36b4caf5e52ba16"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨中遣愁",
        "preface": "",
        "paragraphs": [
            "花已开时人正愁，花簪头上使人羞。",
            "一春可厌无晴日，下却珠帘懒凭楼。"
        ],
        "notes": "",
        "id": "e0733fb1dfd0f74f97bb1c3ba4f362a3"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "清明",
        "preface": "",
        "paragraphs": [
            "朝来阁雨喜新晴，枝上绵蛮调好声。",
            "佳节莫将虚过了，人生赢得几清明。"
        ],
        "notes": "",
        "id": "0684a78a4abf51c5b32fb2237ce6963a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "阴云酿雨勒花迟，梅已飘残到杏枝。",
            "好是池塘清梦处，勾吟春草入新诗。"
        ],
        "notes": "",
        "id": "ab8ac27d6f972b372eb36ec0eb2a304e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "荷叶翻风暑气微，看山露冷湿征衣。",
            "垂虹夜静三高月，只照渔溪一舸归。"
        ],
        "notes": "",
        "id": "a91baf48ed2fc20d13a749716ddb66ea"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "春事三分过二分，桃花水上觅红云。",
            "游人浪说春归去，柳外黄鹂尚自吟。"
        ],
        "notes": "",
        "id": "512d4b5dc41a4f1a4d587624efa38408"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次吴秋潭韵",
        "preface": "",
        "paragraphs": [
            "相逢款话傍簷西，坎止流行事不齐。",
            "君到白苹秋正好，饱吟风月棹前溪。"
        ],
        "notes": "",
        "id": "59b611c0552e863097e06ebc4f5062a9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "东山",
        "preface": "",
        "paragraphs": [
            "东山随分作生涯，即是清高隠者家。",
            "粗有小园供日涉，不愁无地种梅花。"
        ],
        "notes": "",
        "id": "118bc06ffafb449ef48704758223f14b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏中即事",
        "preface": "",
        "paragraphs": [
            "重梅过了犹悭雨，幸有南薰在翠槐。",
            "燕子亦于贫者薄，今年全不见飞来。"
        ],
        "notes": "",
        "id": "78dc83354940f7eabeba382a3649cf14"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "延祥观",
        "preface": "",
        "paragraphs": [
            "御园犹自有逋梅，约束游人莫肯开。",
            "听得老兵谈旧事，几年不见翠华来。"
        ],
        "notes": "",
        "id": "70cfadd894fbc50a371f772372260eb7"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "两寺今为一，因秦虎占丘。",
            "鹤飞王剑化，鸟宿古坟愁。",
            "石与泉流接，池通海水浮。",
            "十奇多胜槩，不及尽追游。"
        ],
        "notes": "",
        "id": "a385a31d62aa00a4cbc2d01eb9145e85"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "家园",
        "preface": "",
        "paragraphs": [
            "眺望西山在目中，更须宽展竹篱通。",
            "残梅尚守清廉节，不嫁东君昨夜风。"
        ],
        "notes": "",
        "id": "30d1b6aedfae350bac11499b0d6aa9e3"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "槐幄阴阴蔽绿扉，池抽荷叶落蔷薇。",
            "梁间紫燕新雏弱，来傍簷前旋学飞。"
        ],
        "notes": "",
        "id": "b9156512e9f9527453000cdf98b0484e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "短发萧萧满镜秋，家居但觉岁时流。",
            "两年不见西湖面，笑我寒盟是白鸥。"
        ],
        "notes": "",
        "id": "80ee0a67913483dd2ae1c3a6254e99ba"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "江南又见鴈初飞，枫叶萧疎旋觉稀。",
            "边塞戍夫天气冷，谁家月夜捣征衣。"
        ],
        "notes": "",
        "id": "0a6a332242b713b4e7e789ac1b0c33ce"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "裴坟",
        "preface": "",
        "paragraphs": [
            "买船穿僻径，坟古最幽深。",
            "山近风常冷，松蟠昼亦阴。",
            "来时无速骑，归路有鸣禽。",
            "寄语城居者，何人肯访寻。"
        ],
        "notes": "",
        "id": "5c9fbd37bfdcad0f945f1af0183612a0"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "剖竹相通涧下泉，更邀山色在樽前。",
            "一钩明月轩窗上，欹枕藤床独自眠。"
        ],
        "notes": "",
        "id": "eea9743ba4f28f2a61ed894d216a0d76"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "惠山",
        "preface": "",
        "paragraphs": [
            "径入松关古，秋云带树烟。",
            "只疑山有雨，恰是涧流泉。",
            "骚客诗留壁，游人岸系船。",
            "凭谁招陆羽，瀹茗古栏边。"
        ],
        "notes": "",
        "id": "081afdf15bc4df6c13232fce9bde10fe"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "唤醒归舟是早秋，水光云影两悠悠。",
            "西风不管梧桐怨，一叶吹来一叶愁。"
        ],
        "notes": "",
        "id": "a669bbb36b509d0f248d804cf1940643"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "农事",
        "preface": "",
        "paragraphs": [
            "东作农家处处忙，金珠非是疗饥方。",
            "京华只识笙歌乐，岂识男耕与女桑。"
        ],
        "notes": "",
        "id": "2ba13dfa85af8137da6b8fd227bda18c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "占断淮南势，西风入鬓毛。",
            "一江流不尽，多景最为高。",
            "斜日迷烟树，孤帆送客舠。",
            "兴怀人物少，今古等秋毫。"
        ],
        "notes": "",
        "id": "c85baa18caa72bb5423dcd2aa5abe9fd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏晨偶作",
        "preface": "",
        "paragraphs": [
            "蚕事行将了，农家刈麦初。",
            "雨悭林少笋，水涩港无鱼。",
            "因病尝惩酒，偷闲懒答书。",
            "今年身愈老，事事觉全疎。"
        ],
        "notes": "",
        "id": "28f3fdf3c7711206c90bfb134395cf6a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赠云间陆琴士",
        "preface": "",
        "paragraphs": [
            "地僻居闲绝可人，殷勤过我抱桐君。",
            "声中知有辽天鹤，弹散华亭一片云。"
        ],
        "notes": "",
        "id": "afe54880bcfdbaaff973f147fbcef717"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "烟霞石壁",
        "preface": "",
        "paragraphs": [
            "山深入翠微，寺僻掩幽扉。",
            "景别金仙地，人忘尘世机。",
            "石滋崖雨滴，龙出洞云飞。",
            "结屋同僧处，何须赋式微。"
        ],
        "notes": "",
        "id": "5c6434c72b84592f185bcdd13f95fc40"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "逾月留京国，春光总不知。",
            "可伤连夜雨，好似暮秋时。",
            "有客来无酒，逢人只说诗。",
            "官中闻闭籴，应是细民饥。"
        ],
        "notes": "",
        "id": "b78de105e89ad5b73230beb2b7342a7d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次坦庵兄韵",
        "preface": "",
        "paragraphs": [
            "便中蒙赐墨，得句胜如书。",
            "暂尔两年别，俄然春暮余。",
            "梦驰情不间，心迩迹何疎。",
            "自省吾今老，湖山缚屋居。"
        ],
        "notes": "",
        "id": "c633f345ab5d7d4e45ff77b4c7091af9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "豫章滕阁",
        "preface": "",
        "paragraphs": [
            "滕阁昔曾游，今无槛外楼。",
            "远山连树合，尽日对江流。",
            "古石空存记，骚人易感愁。",
            "夜深歌酒处，灯火灿渔舟。"
        ],
        "notes": "",
        "id": "6166a9097d90993c69b0e5cf1b625d51"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄书",
        "preface": "",
        "paragraphs": [
            "岁月逡巡笑故吾，人生南北隔江湖。",
            "楼头约取衡阳鴈，寄得一行书信无。"
        ],
        "notes": "",
        "id": "4167d03f753fe37adef1ff16676ce759"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "步入侵云岭，亭高路恰平。",
            "池边幽树占，水底细沙明。",
            "无友诗难咏，逢僧话转清。",
            "此中真胜地，林寂鸟无声。"
        ],
        "notes": "",
        "id": "34ff629cd0193a3d62627f86c152636e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏昼",
        "preface": "",
        "paragraphs": [
            "轻摇羽扇著轻纱，闲汲清泉自煮茶。",
            "缘是夏来无甚雨，小池犹未有荷花。"
        ],
        "notes": "",
        "id": "9f6f28bda5f9fbd22b08c8d4c99a98eb"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "枫桥寺",
        "preface": "",
        "paragraphs": [
            "湖水相连月照天，鴈声嘹呖搅人眠。",
            "昔年曾到枫桥宿，石岸傍边系小船。"
        ],
        "notes": "",
        "id": "78f4fc3ce5f44e7d93c96564a183841b"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋千",
        "preface": "",
        "paragraphs": [
            "吾今两鬓已成丝，每每逢春独自悲。",
            "最恨秋千无力上，风流不比少年时。"
        ],
        "notes": "",
        "id": "824b900567e4a904171c6036ac77140e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "早春",
        "preface": "",
        "paragraphs": [
            "客里匆匆二月春，梅花开后柳争新。",
            "西湖不待清明到，早有寻芳拾翠人。"
        ],
        "notes": "",
        "id": "d698a61a41e7e919c4277b04731b7856"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄怀",
        "preface": "",
        "paragraphs": [
            "一番旧事总成空，莫使相思梦里逢。",
            "惆怅阳台云共雨，阳台今隔几千重。"
        ],
        "notes": "",
        "id": "85c2cc0b7e69b90e9a7a57fb1f879675"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏中即事",
        "preface": "",
        "paragraphs": [
            "青青梅子已添肥，犊角新抽晚笋迟。",
            "茶罢日长消睡处，案头一卷乐天诗。"
        ],
        "notes": "",
        "id": "2560e65ecff54b557785f669efa81639"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "看先叔祖青松居士仓使诗",
        "preface": "",
        "paragraphs": [
            "儒冠每笑拙身谋，春日因何桂玉留。",
            "南浦未思芳草恨，西湖正为落梅愁。",
            "四灵去矣今如在，诸老萧然事已休。",
            "衣钵青松谁继续，家鸡还复可搜求。"
        ],
        "notes": "",
        "id": "42a26426b460b4e598f9b17a57c77993"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "军中请衣",
        "preface": "",
        "paragraphs": [
            "诸营今日请春衣，积沓如山竞捧归。",
            "曾念雪中兵堕指，戍边铁甲正防围。"
        ],
        "notes": "",
        "id": "5cca71cf4aa716b3b64e334d950197c3"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "海棠",
        "preface": "",
        "paragraphs": [
            "海棠袅袅弄臙脂，雨入枝头睡正宜。",
            "最是高人有遗恨，杜陵因甚却无诗。"
        ],
        "notes": "",
        "id": "58e481cf04791c2e875968610a101489"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "居官",
        "preface": "",
        "paragraphs": [
            "幸喜居官事不多，庭空吏散雀堪罗。",
            "近来转觉诗朋少，谁肯高轩为我过。"
        ],
        "notes": "",
        "id": "949de8854cb19f56996a98183178e0b1"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "心事",
        "preface": "",
        "paragraphs": [
            "落落功名鬓早斑，蹉跎心事十年间。",
            "看来只合归湖上，渔钓丛中尽日闲。"
        ],
        "notes": "",
        "id": "75b505e93680104e9579c8b3261c03a8"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "垂虹",
        "preface": "",
        "paragraphs": [
            "松江一景是虹桥，欲约骚人钓巨鼇。",
            "吴越封疆知几梦，古今人物壮三高。",
            "雪天斫鲙莎烟冷，秋月渔歌剑气豪。",
            "收拾琉璃千万顷，尽为醽醁汲波涛。"
        ],
        "notes": "",
        "id": "0e661ef6739a4fbe8ff01fe41c1d96ee"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "腊八前四日",
        "preface": "",
        "paragraphs": [
            "天气晴和又作阴，老来畏冷自难禁。",
            "余霙待伴留痕在，殊动骚人访戴心。"
        ],
        "notes": "",
        "id": "0691d6554b485bba560872081d71e991"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "湖上闲步",
        "preface": "",
        "paragraphs": [
            "一番雨过一番春，芒竹闲行踏软尘。",
            "城里不知春色早，湖边杨柳已撩人。"
        ],
        "notes": "",
        "id": "1bb5878090b87044bbc8c2ff032fe587"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "新竹",
        "preface": "",
        "paragraphs": [
            "傍墙穿过邻家竹，爱护新篁数十竿。",
            "剪伐莫令童仆辈，老夫日日要来看。"
        ],
        "notes": "",
        "id": "a04c4ac76c5b572ab837c2a51357c213"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "香飘菡萏短篷中，水色山光一样同。",
            "行止又非人所料，今年两度上垂虹。"
        ],
        "notes": "",
        "id": "9925490d6d653e1710c3f84772991298"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "突兀浮图插翠微，吴王事迹总成非。",
            "寺僧未晚山门闭，不放闲云一片飞。"
        ],
        "notes": "",
        "id": "8148a10070c32497d078f102cbb554d5"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋咏",
        "preface": "",
        "paragraphs": [
            "吟轴卷还开，行歌兴尽回。",
            "买花浇换叶，开径扫苍苔。",
            "巾学凉纱样，衣从薄苎裁。",
            "潘郎羞鬓白，多是为秋来。"
        ],
        "notes": "",
        "id": "0509d7260ee9fa5029401eeca5335a59"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋夜多愁思，虚堂风露凉。",
            "观书灯可近，欲睡漏初长。",
            "蛩响频催织，萤飞烁有光。",
            "雨梢窗外过，散入稻花香。"
        ],
        "notes": "",
        "id": "49bffb6d52521891f7b453c0b96df89e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寄陈芸居",
        "preface": "",
        "paragraphs": [
            "生长京华地，衣冠东晋人。",
            "书中尘不到，笔下句通神。",
            "江海知名日，池塘几梦春。",
            "精神长似旧，芸藁愈清新。"
        ],
        "notes": "",
        "id": "8757d7aabdd04ef2c43cebbb1ab88869"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "欲访飞来景，湖头赁小船。",
            "白云侵岭下，翠树傍泉边。",
            "入寺人须到，深林影自圆。",
            "山居相去近，夜坐学参禅。"
        ],
        "notes": "",
        "id": "53ce077f12fb6f25c202fe27e8e347d8"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春晚湖上",
        "preface": "",
        "paragraphs": [
            "花事已成休，都人懒出游。",
            "水添烟浪阔，山带夕阳愁。",
            "柳树鸣黄鸟，沙堤卧白鸥。",
            "不辞归路远，何必买扁舟。"
        ],
        "notes": "",
        "id": "13d981ca1e03eae00623e6cedcc0a53f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春咏",
        "preface": "",
        "paragraphs": [
            "尽日看诗只掩扉，出门细雨怕沾衣。",
            "杏花已露臙脂色，燕子如何却未归。"
        ],
        "notes": "",
        "id": "9fd3590a26390209356a8bcc9eebb583"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "苔钱",
        "preface": "",
        "paragraphs": [
            "庭砌方圆出化钧，何须抵死论钱神。",
            "贫家阿堵新添富，买断西湖风月春。"
        ],
        "notes": "",
        "id": "0af1cc012d0ee0b5fd78681e31f6674d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "买鱼",
        "preface": "",
        "paragraphs": [
            "芦花荷叶晚秋天，鴈影横斜远水连。",
            "频唤买鱼人不譍，偷忙撑入怕官船。"
        ],
        "notes": "",
        "id": "4798f3cf14546b1ad166628b72b299be"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "东君无处不繁华，一雨才晴意便佳。",
            "客舍山梅开遍了，从今懒买檐头花。"
        ],
        "notes": "",
        "id": "684369b933bc4c51c48d91a9d8d24763"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "送春",
        "preface": "",
        "paragraphs": [
            "作恶情怀是别离，老夫懒作送春诗。",
            "东君归去无踪迹，试问垂杨便可知。"
        ],
        "notes": "",
        "id": "b50a7f200df25349e1272aaf58aebc18"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春归  其一",
        "preface": "",
        "paragraphs": [
            "青青结子在梅梢，方见春来夏已交。",
            "认得主人双燕子，香泥衔去理新巢。"
        ],
        "notes": "",
        "id": "83517d853ddbdf665349a578a6783ee6"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春归  其二",
        "preface": "",
        "paragraphs": [
            "晴天气淑浓如酒，引得狂蜂路亦迷。",
            "独立栏干凝望处，卖花人在画桥西。"
        ],
        "notes": "",
        "id": "f2f642852ee418cba6931735d96cc3e9"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "闲中",
        "preface": "",
        "paragraphs": [
            "花飞春减燕雏飞，叶叶成阴障翠围。",
            "囊里酒钱消铄尽，满船赢得载诗归。"
        ],
        "notes": "",
        "id": "b33513492c64bbce3267f5707f0a0e9f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江头",
        "preface": "",
        "paragraphs": [
            "渔浦山边白鹭飞，西兴渡口夕阳微。",
            "等闲更上层楼望，贪看江潮不肯归。"
        ],
        "notes": "",
        "id": "224550725e8b2660702ac0e0a76cc430"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "口占",
        "preface": "",
        "paragraphs": [
            "园林绿暗又红稀，蜀鸟啼山笋蕨肥。",
            "春夏一番交篆早，绵衣脱了著单衣。"
        ],
        "notes": "",
        "id": "1aafef4f8b410aebd6ee254ad486b789"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "吟诗",
        "preface": "",
        "paragraphs": [
            "渔溪僻好只吟诗，此意还须识者知。",
            "自古岛郊贫彻骨，诗逢穷处始为奇。"
        ],
        "notes": "",
        "id": "40092947a08332b55ea72a207173fae0"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "社日",
        "preface": "",
        "paragraphs": [
            "今朝社日寒犹力，燕子还寻五柳家。",
            "宰肉不沾吾分薄，强斟聋酒度年华。"
        ],
        "notes": "",
        "id": "029e42601e46164328fe18aae4c96025"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "喜雨上别大参",
        "preface": "",
        "paragraphs": [
            "爰立为霖仰望深，今朝一雨慰苍生。",
            "经纶久柬君心在，燮理还同天道亨。",
            "爱国虑勤宽玉带，筹边谋远捍金城。",
            "我公勋业难模写，但见皇家庆太平。"
        ],
        "notes": "",
        "id": "2e66816ba0637f6481db8abe06acc56f"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓京二首  其一",
        "preface": "",
        "paragraphs": [
            "一官濩落笑如初，只合空山去读书。",
            "不稼不渔无活计，谩将名氏玷公车。"
        ],
        "notes": "",
        "id": "ce9179c4687e9627fffb1770c564decd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓京二首  其二",
        "preface": "",
        "paragraphs": [
            "车马滔滔厌软红，湖边秋意属西风。",
            "木犀初放荷花老，买个船儿学钓翁。"
        ],
        "notes": "",
        "id": "f1eca1e85e0fb1c30126f221a06efed4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事  其一",
        "preface": "",
        "paragraphs": [
            "春入侯家春事深，日长庭院又沉沉。",
            "客中不耐如丝雨，搅起思家寸寸心。"
        ],
        "notes": "",
        "id": "a94fdcb58959b468375bcce2a5eb1a86"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事  其二",
        "preface": "",
        "paragraphs": [
            "春光满目是吴头，水碧琉璃拍岸流。",
            "忆著去年桃叶渡，相思无限使人愁。"
        ],
        "notes": "",
        "id": "1f40df4513de9c0e8a36440f1d565c37"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "丙午七夕后一日晚抵松江塔下  其一",
        "preface": "",
        "paragraphs": [
            "到得垂虹迫暮烟，前村雨暗莫行船。",
            "幸然得与僧人熟，借得终宵客位眠。"
        ],
        "notes": "",
        "id": "b43bc80277679c682f63c272bf2a1d05"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "丙午七夕后一日晚抵松江塔下  其二",
        "preface": "",
        "paragraphs": [
            "客中情况少人知，正值钟声约束时。",
            "清坐更无人共话，挑灯来看菊潭诗。"
        ],
        "notes": "",
        "id": "4521fb4909c24e23b5e2fddc8d0f8dbd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "江头云阁雨，柳色与春深。",
            "船发春风阻，谁知客子心。"
        ],
        "notes": "",
        "id": "d625fef4f1c9f8a20eb9a44b3e8e412d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "居闲",
        "preface": "",
        "paragraphs": [
            "富贵人所愿，贫贱不堪忧。",
            "自有兰蕙清，非比萧艾羞。",
            "功名如露草，飘瓦若虚舟。",
            "千载傥相遇，臯夔及伊周。",
            "苟使穷未达，一壑营一丘。",
            "出处谨吾节，斯心已细筹。"
        ],
        "notes": "",
        "id": "c80c4d31cdf38bbb8f3f6f8cd9ebccfc"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "无言情脉脉，美人久相隔。",
            "道阻修且长，春草几番碧。",
            "凤钗冷鬓云，鸾镜轻云羃。",
            "昔为比翼鸟，今作孤飞翮。",
            "愁绝寄郎衣，腰瘦裁宜窄。"
        ],
        "notes": "",
        "id": "5cfde0ca6136e5d194ce461ac783631a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "羲驭舒徐日正迟，园林已觉杏花稀。",
            "半晴半雨春无准，燕怯轻寒不耐飞。"
        ],
        "notes": "",
        "id": "fa859eb110af0534643d28e16545c526"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "薄薄轻轻寒露雨，微微飒飒早秋风。",
            "小舟办了松江去，占取三高作钓翁。"
        ],
        "notes": "",
        "id": "bc35956d3b1c126bd4183c464431d9e4"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赏月",
        "preface": "",
        "paragraphs": [
            "天浄无一云，地浄无一尘。",
            "十六月圆满，皎皎白玉轮。",
            "古今同此月，照破世间人。",
            "夜久方浴出，露坐风满襟。",
            "清影入窗户，聊足尉我心。",
            "所欠一樽酒，所乏一张琴。",
            "如此好月色，惜乎在海滨。",
            "痴儿官事了，空自疲精神。",
            "不得赏新月，酬酢相与频。",
            "今宵诗兴动，狂吟渔溪民。",
            "独对犹复尔，况逢亲共宾。"
        ],
        "notes": "",
        "id": "cb18bf3463d339ac0419e64d2437ef1d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "画艇将归笑语频，鸳鸯对对起还沉。",
            "妾心先自怀郎苦，怕嚼莲心苦转深。"
        ],
        "notes": "",
        "id": "e95384eef71eec436a3ce2240da0616a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "灵隠",
        "preface": "",
        "paragraphs": [
            "回首得两年，曾入灵隠去。",
            "一路看不足，衣沾松上露。",
            "白云来相迎，涧泉飞瀑素。",
            "此景天下无，远胜庐山路。"
        ],
        "notes": "",
        "id": "ac5ef78903f5a76134734481071049c2"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "种竹",
        "preface": "",
        "paragraphs": [
            "门前槐已长，庭内草自生。",
            "所欠园中竹，多种渠几茎。",
            "此君真可爱，非独王猷情。",
            "有时吟咏暇，入园得闲行。",
            "所幸笋萌出，次第阴可成。",
            "□使神宇爽，渐觉眼界清。",
            "最是秋雨夜，风来□□□。"
        ],
        "notes": "",
        "id": "c93ce124662b405dcf5337e148df160a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "春暮寄友人",
        "preface": "",
        "paragraphs": [
            "日煖梨花雪，风吹杨柳绵。",
            "春逾三月半，梦忆十年前。",
            "诗借鶑声和，书无鴈字传。",
            "东君还似旧，吾鬓叹皤然。"
        ],
        "notes": "",
        "id": "80d62bc31d783ff9903cdf1287bd4d36"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "吹落杨花春事了，小池新绿雨添痕。",
            "育蚕时节寒犹在，村落人家半掩门。"
        ],
        "notes": "",
        "id": "74c412614fc84c1310788c33b1fca3bf"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "蔷薇花已谢，芍药拟下坡。",
            "午阴有嘉树，景序犹清和。",
            "日得诗篇咏，门无俗客过。",
            "笋胎今岁少，荷叶小池多。",
            "春去余旬日，夏云已嵯峩。",
            "吾年嗟老矣，身事笑蹉跎。",
            "但欲卧白石，幽岩扪青萝。",
            "已与心料理，不必问如何。"
        ],
        "notes": "",
        "id": "7239d042ce6408c15117f6e4f4f3926e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "次下竺僧韵",
        "preface": "",
        "paragraphs": [
            "朝市软红尘，山林气味深。",
            "放怀随野鹤，过耳任春禽。",
            "石涧鸣泉玉，松钗坠日阴。",
            "隠居无个事，存养读书心。"
        ],
        "notes": "",
        "id": "1b01bc98398bb527e71e85b4d150bc46"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "小雨才收日渐斜，酒旗插处两三家。",
            "江头粧点秋来景，半是芦花半蓼花。"
        ],
        "notes": "",
        "id": "eaa128913a5df79e34e9cef23ca88421"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "芙蓉未拆桂香浮，落日西风鴈过楼。",
            "一雨空阶深夜滴，十分秋是十分愁。"
        ],
        "notes": "",
        "id": "5f54ff700d3d5650e1b2f3a4dd636bad"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "吹来一叶报秋知，玉露金风正及时。",
            "戴了凉巾披野服，桂花香里看唐诗。"
        ],
        "notes": "",
        "id": "86d5b37d1759b28537ccdd4307155724"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋行吟",
        "preface": "",
        "paragraphs": [
            "西风紧兮叶脱枝，寒露瀼兮菊遶篱。",
            "芦花白兮蓼满湄，鴈声急兮蛩转悲。",
            "乐吾淛兮殊兴思，况东淮兮落远陲。",
            "朝气肃兮夜漏迟，暮云黯兮山色衰。",
            "纷纷瞇目黄埃吹，艰关千里徒驱驰。",
            "穷猿投林任所之，膏粱诸公那得知。",
            "从今休被微官缚，未若琴歌诗酒乐。",
            "岂无手足怀我情，当念行人多寂寞。"
        ],
        "notes": "",
        "id": "6aaaa1b8a73d0cb8a5b7f8911fed7fed"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "习气",
        "preface": "",
        "paragraphs": [
            "习气于诗却未除，尽教人笑治生疎。",
            "功夫若到穷吟地，虽是居贫富不如。"
        ],
        "notes": "",
        "id": "17ff41b34ab56e32c000aee156c460aa"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "暑赫练襟汗欲流，倩谁唤得一天秋。",
            "无人共订吟边句，独有蝉声叫树头。"
        ],
        "notes": "",
        "id": "f272fc58de4f449f3e09e939dcf4e967"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "平湖",
        "preface": "",
        "paragraphs": [
            "平湖一景堪图画，舟子烟波去复归。",
            "旧日玄真无觅处，西山长见鹭鸶飞。"
        ],
        "notes": "",
        "id": "798b80bc96aad9d6fb7a7eb813b5d2ba"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "半塘",
        "preface": "",
        "paragraphs": [
            "因访云岩过半塘，清明时候野花香。",
            "小舟趁雨冲风去，不及寻僧到上方。"
        ],
        "notes": "",
        "id": "8dd5cf75c4eddd10f17141731e6b513c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "送人至松江",
        "preface": "",
        "paragraphs": [
            "西风萧瑟入船窗，送客离愁酒满缸。",
            "要记此时分袂处，暮烟细雨过松江。"
        ],
        "notes": "",
        "id": "f96ae8efa526fffd568820e69831616e"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "雨后新晴日转西，桑间犹有拙鸠啼。",
            "十分愁意无人管，红蓼黄芦水满溪。"
        ],
        "notes": "",
        "id": "ae090126325f539859a6438b3b49e131"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "纪愁",
        "preface": "",
        "paragraphs": [
            "可笑无诗纪四愁，强将欢伯解吾忧。",
            "夜长明月纱窗冷，分得寒蛩一半秋。"
        ],
        "notes": "",
        "id": "6743d84f04d82a90df8530a253d2ef79"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "和乐天初夏韵",
        "preface": "",
        "paragraphs": [
            "雨脚来山岫，溪痕涨岸沙。",
            "插旗多酒户，挂网尽渔家。",
            "地出绷儿笋，园收菜子花。",
            "春归鶑啭嬾，风急燕飞斜。",
            "杯泻青荷叶，瓯煎白玉茶。",
            "孤村流水晚，数点有归鸦。"
        ],
        "notes": "",
        "id": "d431e749c771cb4fbdcc0fde15e670df"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "述己",
        "preface": "",
        "paragraphs": [
            "落落功名鬓久斑，重游京国又何颜。",
            "早知寸禄荣家晚，悔不当初便入山。"
        ],
        "notes": "",
        "id": "0eaa7a4bbc821ad6b56c7295b1be8f79"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "不爱三公汉禄荣，一丝风月许多清。",
            "只将节义高千古，岂钓人间利共名。"
        ],
        "notes": "",
        "id": "5283e0accf461c77a0b6087f62c5e8ee"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "七夕有怀",
        "preface": "",
        "paragraphs": [
            "擘钗情绪思悠悠，月下穿针嬾傍楼。",
            "非独双星苦离别，人间天上一般愁。"
        ],
        "notes": "",
        "id": "590c7d133ce54a001bfcaa1df194cfc7"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "月华如水浄无尘，千里相思总一心。",
            "络纬篱边吟不彻，做成秋意十分深。"
        ],
        "notes": "",
        "id": "e481150299fb70d0c6ac63823bf7a00d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "赓宋雪岩韵",
        "preface": "",
        "paragraphs": [
            "诗与梅花一样清，江湖久矣熟知名。",
            "未容便理趋朝计，行见相留入幕荣。",
            "照座精神澄玉宇，当官才刃压金城。",
            "星郎况是曾知己，刮目英游藻鉴明。"
        ],
        "notes": "",
        "id": "f4525ff98e8dfc0e78a573d943135caa"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "南跄跧上人之平江",
        "preface": "",
        "paragraphs": [
            "青浦相逢恰二年，今宵再会亦前缘。",
            "诗囊和月横挑去，稳泛枫桥夜半船。"
        ],
        "notes": "",
        "id": "82188248e8617628faeed59d707d732c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "夏日遣怀",
        "preface": "",
        "paragraphs": [
            "老大今无用，吟诗了白头。",
            "百年如电影，万事付沙鸥。",
            "性淡偏宜静，居贫动是愁。",
            "人情难似旧，门外水长流。"
        ],
        "notes": "",
        "id": "41761a5dd8d66c4b1ab5b099393c5665"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "寓归",
        "preface": "",
        "paragraphs": [
            "水激长江浪，风传远寺钟。",
            "宦情秋意薄，归兴客愁浓。",
            "卷箔迎新鴈，喧篱厌旧蛩。",
            "何时旋故里，载酒插芙蓉。"
        ],
        "notes": "",
        "id": "e9385e78d571346c4ad3b6d64e6b996c"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "性拙",
        "preface": "",
        "paragraphs": [
            "性拙难为巧，年来阴屡经。",
            "身闲诗谩赋，心静梦能灵。",
            "富贵如朝露，英雄几晓星。",
            "寻思世间事，日影过中庭。"
        ],
        "notes": "",
        "id": "60cdd7cf682113c4a85db18784f1af4d"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "秋日即事",
        "preface": "",
        "paragraphs": [
            "宿有骚人兴，休教世俗知。",
            "郊墟聊晚眺，风月入秋宜。",
            "愁极惟凭酒，囊空却剩诗。",
            "更长人不睡，灯火可亲时。"
        ],
        "notes": "",
        "id": "207a32040888a32cad51083ff1a5b1fa"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "论诗",
        "preface": "",
        "paragraphs": [
            "大道本无体，何在文字间。",
            "易从先天画，诗自圣人删。",
            "流风传益远，后作莫可攀。",
            "推敲谁氏子，一字不可闲。"
        ],
        "notes": "",
        "id": "af5cfda02c2d35be22757d2699d731bb"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其一",
        "preface": "",
        "paragraphs": [
            "朝露湿妾衣，暮霞耀妾瞩。",
            "一叶小如瓜，去住无拘束。",
            "兀棹歌采菱，袭袭薰风足。",
            "芦叶映港清，捉对鸳鸯浴。",
            "莲中有苦心，欲折手还曲。",
            "折莲恐伤藕，藕断丝难续。"
        ],
        "notes": "",
        "id": "31b981821b9310a2fb8d6e8c215d7000"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其二",
        "preface": "",
        "paragraphs": [
            "平湖淼淼莲风清，花开映日红妆明。",
            "一双㶉𫛶忽飞去，为惊花底兰桡鸣。",
            "兰桡荡漾谁家女，云妥髻鬟黛眉妩。",
            "采采荷花满袖香，荷深忘却归时路。"
        ],
        "notes": "",
        "id": "f27f5853eebbf92f10e02b95a04719cd"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其三",
        "preface": "",
        "paragraphs": [
            "西湖西畔荷花多，扣舷女儿娇唱歌。",
            "道旁骏马金叵罗，欲住不住横秋波。",
            "放船却入花深处，临流照妆噤不语。",
            "南山起云北山雨，折得荷花不归去。",
            "弄波惊起鸳鸯双，水珠溅湿芙蓉裳。",
            "恨无飞羽致汝旁，溯渑从之云路长。"
        ],
        "notes": "",
        "id": "265ac5ef4441eb3f5ee0386ed2215f06"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其四",
        "preface": "",
        "paragraphs": [
            "西风引袂凉云起，鸳桨扶船浮渌水。",
            "露沁花脂茜粉香，满柄锋芒刺葱指。",
            "红绡半妥金钏明，堤上六郎闚唱声。",
            "湘中暮雨欢期失，各自东西空目成。",
            "船荡波心烟漠漠，归路花从唱边落。",
            "绿艳红妖江水深，水底灵均应不觉。"
        ],
        "notes": "",
        "id": "e67b6b02d64b926b1c140565a854c4f7"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其五",
        "preface": "",
        "paragraphs": [
            "女伴歌采莲，清声度流水。",
            "无意惊鸳鸯，鸳鸯自飞起。"
        ],
        "notes": "",
        "id": "5f6df110a310c820cd5ded93309dbe35"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其六",
        "preface": "",
        "paragraphs": [
            "荷叶笼头学道情，花妆那似妾妆清。",
            "双双头白犹交颈，翻笑鸳鸯不老成。"
        ],
        "notes": "",
        "id": "b22d256beb18ca0306b5a316934e48a3"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "采莲曲  其七",
        "preface": "",
        "paragraphs": [
            "拗落圆房响钏金，昔人细数子藏深。",
            "不嫌到手多尖刺，祇怕伤人有苦心。"
        ],
        "notes": "",
        "id": "2f896df945aa9ede07b350b87a61736a"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "提干渔溪",
        "preface": "",
        "paragraphs": [
            "不涉惊涛心自稳，柳阴阴处著孤舟。",
            "的知世路多机穽，一线闲名付直钩。"
        ],
        "notes": "",
        "id": "4a2deebe21feccd015ec9887dd301eb6"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "香林洞",
        "preface": "",
        "paragraphs": [
            "月月岩头古翠埋，绵云深隔洞门开。",
            "苍藤随石无根活，灵杞何年有种栽。",
            "气凝野烟疑麝过，暖熏山雨误蜂来。",
            "空庭谁领幽芳坐，雪鹤同行损绿苔。"
        ],
        "notes": "",
        "id": "013749bd5724ef19d5c575c53229a350"
    },
    {
        "author": "俞桂",
        "dynasty": "宋",
        "type": "诗",
        "rhythmic": "",
        "title": "石笋峰",
        "preface": "",
        "paragraphs": [
            "异种休参玉板禅，崭然一角立层巅。",
            "远尖自抱云根壮，叠藓谁疑雨箨缠。",
            "梦里三生空过眼，胸中千亩漫流涎。",
            "此龙难入宁僧谱，出土摩霄是几年。"
        ],
        "notes": "",
        "id": "82e500447f3de15567061e2c7fea76fd"
    }
]