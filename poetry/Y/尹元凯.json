[
    {
        "author": "尹元凯",
        "dynasty": "唐",
        "type": "诗",
        "rhythmic": "",
        "title": "五言同韦子斿神泉诗（幷序）",
        "preface": "",
        "paragraphs": [
            "桐坂疏抱𦉥，崐丘落县米。",
            "岂如中辅邑，迸泉毓为醴。",
            "气高灵洮作，润洽冲务启。",
            "月潭信玲珑，霞溜几清泚？",
            "湝湝上善用，的的烦虑洗。",
            "君子怀淡交，相从涧之底。",
            "（见《金石萃编》卷六十一。",
            "序中原缺一字，据《续古文苑》卷四补。",
            "）（按此诗快乐序在韦元旦、贾言淑诗刻之碑阴，诗前署书者之名曰「大唐裕明子书」，题下署诗序作者之名曰「云阳主簿明台子徐彦伯字光」，诗后署诗作者之名曰「裕明子河间尹元凯字戫」。",
            "望又按史称徐彦伯名洪，以字显，据碑，知实名彦伯而字光也。",
            "彦伯于武后垂拱间为云间主簿，屡迁给事中，预修《三教珠英》，历修文馆学士、工部侍郎、太子宾客而卒。",
            "）。"
        ],
        "notes": "",
        "id": "a172d9feb6020ffa50a856dabd2eefe6"
    }
]