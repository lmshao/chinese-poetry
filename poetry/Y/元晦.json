[
    {
        "author": "元晦",
        "dynasty": "唐",
        "type": "诗",
        "rhythmic": "",
        "title": "越亭二十韵",
        "preface": "",
        "paragraphs": [
            "乏才叨八使，徇禄非三顾。",
            "南服颁诏条，东林证迷误。",
            "未闻述职效，偶脱嚣烦趣。",
            "激水濬㘭塘，缘崖欹磴步。",
            "西岩焕朝旭，深壑囊宿雾。",
            "影气爽衣巾，凉飔轻杖履。",
            "临高神虑寂，远眺川原布。",
            "孤帆逗汀烟，飜鵶集江树。",
            "独探洞府静，怳若偓佺遇。",
            "一瞬契真宗，百年成妄故。",
            "孱颜石户启，杳霭溪云度。",
            "松籁韵宫商，鸳甍势翔溯。",
            "津梁危彴架，济物虚舟渡。",
            "环流驰羽觞，金英妬妆嫮。",
            "笳吟寒垒迥，鸟噪空山暮。",
            "怅望麋鹿心，低回车马路。",
            "悬冠谢陶令，褫珮怀疏傅。",
            "遐想蜕缨緌，徒慙恤襦袴。",
            "福盈祸之倚，权胜道所恶。",
            "何必栖禅关，无言自冥悟。"
        ],
        "notes": "",
        "id": "feb517c81e2bfe94062d37c13aff6125"
    },
    {
        "author": "元晦",
        "dynasty": "唐",
        "type": "诗",
        "rhythmic": "",
        "title": "除浙东留题桂郡林亭",
        "preface": "",
        "paragraphs": [
            "紫泥远自金銮降，朱斾翻驰镜水头。",
            "陶令风光偏畏夜，子牟衰鬓暗惊秋。",
            "西隣月色何时见，南国春光岂再游。",
            "莫遣艳歌催客醉，不堪回首翠蛾愁。"
        ],
        "notes": "",
        "id": "1fa4e5bd028984b29a9169449427ebdc"
    },
    {
        "author": "元晦",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "石静如开镜，山高若耸莲。",
            "笋竿抽玉管，花蔓缀金钿。"
        ],
        "notes": "",
        "id": "9858cca197643b0e98f4ec61809572e0"
    }
]