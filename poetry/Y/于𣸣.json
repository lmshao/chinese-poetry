[
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "相和歌辞 宫怨",
        "preface": "",
        "paragraphs": [
            "妾家望江口，少年家财厚。",
            "临江起珠楼，不卖文君酒。",
            "当年乐贞独，巢燕时为友。",
            "父兄未许人，畏妾事姑舅。",
            "西墙邻宋玉，窥见妾眉宇。",
            "一旦及天聪，恩光生户牖。",
            "谓言入汉宫，富贵可长久。",
            "君王纵有情，不奈陈皇后。",
            "谁怜颊似桃，孰知腰胜柳。",
            "今日在长门，从来不如丑。"
        ],
        "notes": "",
        "id": "af9d65baca279b93e145544ecbf13820"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离二首 一",
        "preface": "",
        "paragraphs": [
            "入室少情意，出门多路岐。",
            "黄鹤有归日，荡子无还时。",
            "人谁无分命，妾身何太奇。",
            "君为东南风，妾作西北枝。",
            "青楼邻里妇，终年画长眉。",
            "自倚对良匹，笑妾空罗帏。"
        ],
        "notes": "",
        "id": "6b58a84f9a64140aab3e7e358a48a2e4"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "杂曲歌辞 古别离二首 二",
        "preface": "",
        "paragraphs": [
            "郎本东家儿，妾本西家女。",
            "对门中道间，终谓无离阻。",
            "岂知中道间，遣作空闺主。",
            "自是爱封侯，非关备胡虏。"
        ],
        "notes": "",
        "id": "ad31fb11cab31c48a8fca2c3b81c4315"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "青楼曲",
        "preface": "",
        "paragraphs": [
            "青楼临大道，一上一回老。",
            "所思终不来，极目伤春草。"
        ],
        "notes": "",
        "id": "1055571e6a64e645c36f7678dbb64065"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "紫塞晓屯兵，黄沙披甲卧。",
            "战鼓声未齐，乌鸢已相贺。",
            "燕然山上云，半是离乡魂。",
            "卫霍待富贵，岂能无乾坤。"
        ],
        "notes": "",
        "id": "79c1c452c9c0299d5aaf4520d4a5ea05"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "山村晓思",
        "preface": "",
        "paragraphs": [
            "开门省禾黍，邻翁水头住。",
            "今朝南涧波，昨夜西川雨。",
            "牧童披短蓑，腰笛期烟渚。",
            "不问水边人，骑牛傍山去。"
        ],
        "notes": "",
        "id": "00e81d3b56e10999424050aac54192c2"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "马嵬驿",
        "preface": "",
        "paragraphs": [
            "常经马嵬驿，见说坡前客。",
            "一从屠贵妃，生女愁倾国。",
            "是日芙蓉花，不如秋草色。",
            "当时嫁匹夫，不妨得头白。"
        ],
        "notes": "",
        "id": "d1d9679daf48585bdb828dbbde7364a2"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "苦辛吟",
        "preface": "",
        "paragraphs": [
            "垅上扶犂儿，手种腹长饥。",
            "窗下抛梭女，手织身无衣。",
            "我愿燕赵姝，化为嫫母姿。",
            "一笑不值钱，自然家国肥。"
        ],
        "notes": "",
        "id": "8d28b3795ffc792c14cda8499bbeb4c2"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "野蚕",
        "preface": "",
        "paragraphs": [
            "野蚕食青桑，吐丝亦成茧。",
            "无功及生人，何异偷饱暖。",
            "我愿均尔丝，化为寒者衣。"
        ],
        "notes": "",
        "id": "d85c490a01c827e97d7de5de87125615"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "秦原览古",
        "preface": "",
        "paragraphs": [
            "耕者戮力地，龙虎曾角逐。",
            "火德道将亨，夜逢虵母哭。",
            "昔日望夷宫，是处寻桑谷。",
            "汉祖竟为龙，赵高徒指鹿。",
            "当时行路人，已合伤心目。",
            "汉祚又千年，秦原草还绿。"
        ],
        "notes": "",
        "id": "91c0e35b1c011791f72da65af3c8ce5d"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "古宴曲",
        "preface": "",
        "paragraphs": [
            "雉扇合蓬莱，朝车回紫陌。",
            "重门集嘶马，言宴金张宅。",
            "燕娥奉巵酒，低鬟若无力。",
            "十户手胼胝，凤凰钗一只。",
            "高楼齐下视，日照罗衣色。",
            "笑指负薪人，不信生中国。"
        ],
        "notes": "",
        "id": "d8a7a5bfcb1b6e9878081399ddfd8a39"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "南越谣",
        "preface": "",
        "paragraphs": [
            "迢迢东南天，巨浸无津壖。",
            "雄风卷昏雾，干戈满楼船。",
            "此时尉佗心，儿童待幽燕。",
            "三寸陆贾舌，万里汉山川。",
            "若令交趾货，尽生虞芮田。",
            "天意苟如此，遐人谁肯怜。"
        ],
        "notes": "",
        "id": "34bd5f82b2af9890b3e9a9f801d8ca39"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "述己叹",
        "preface": "",
        "paragraphs": [
            "不长不成人，及长老逼身。",
            "履善本求乐，及善尤苦辛。",
            "如何幽幷儿，一箭取功勋。"
        ],
        "notes": "",
        "id": "e71685703e0531ef4ec6695e24e3aa3c"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "辽阳行",
        "preface": "",
        "paragraphs": [
            "辽阳在何处，妾欲随君去。",
            "义合齐死生，本不夸机杼。",
            "谁能守空闺，虚问辽阳路。"
        ],
        "notes": "",
        "id": "9ee03e70620cd6ad31094fde82ca9cb0"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "旅馆秋思",
        "preface": "",
        "paragraphs": [
            "旅馆坐孤寂，出门成苦吟。",
            "何事觉归晚，黄花秋意深。",
            "寒蝶恋衰草，轸我离乡心。",
            "更见庭前树，南枝巢宿禽。"
        ],
        "notes": "",
        "id": "6e8baee7abc686da228440b9edc10412"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "秦皇岂无德，蒙氏非不武。",
            "岂将版筑功，万里遮胡虏。",
            "团沙世所难，作垒明知苦。",
            "死者倍堪伤，僵尸犹抱杵。",
            "十年居上郡，四海谁为主。",
            "纵使骨为尘，冤名不入土。"
        ],
        "notes": "",
        "id": "b29f00e243c3acd213913af215a4ab61"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "田翁叹",
        "preface": "",
        "paragraphs": [
            "手植千树桑，文杏作中梁。",
            "频年徭役重，尽属富家郎。",
            "富家田业广，用此买金章。",
            "昨日门前过，轩车满垂杨。",
            "归来说向家，儿孙竟咨嗟。",
            "不见千树桑，一浦芙蓉花。"
        ],
        "notes": "",
        "id": "a047cc804e6b73a4ea3e41ea86608c25"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "沙场夜",
        "preface": "",
        "paragraphs": [
            "城上更声发，城下杵声歇。",
            "征人烧断蓬，对泣沙中月。",
            "耕牛朝挽甲，战马夜衔铁。",
            "士卒浣戎衣，交河水为血。",
            "轻裘两都客，洞房愁宿别。",
            "何况远辞家，生死犹未决。"
        ],
        "notes": "",
        "id": "775680f16b5a631ccafed6d2bf965d28"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "里中女",
        "preface": "",
        "paragraphs": [
            "吾闻池中鱼，不识海水深。",
            "吾闻桑下女，不识华堂阴。",
            "贫窗苦机杼，富家鸣杵砧。",
            "天与双明眸，只教识蒿簪。",
            "徒惜越娃貌，亦蕴韩娥音。",
            "珠玉不到眼，遂无奢侈心。",
            "岂知赵飞燕，满髻钗黄金。"
        ],
        "notes": "",
        "id": "2b03c11a5a3d8916707ad56fcdb6531d"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "寒食",
        "preface": "",
        "paragraphs": [
            "二月野中芳，凡花亦能香。",
            "素娥哭新冢，樵柯鸣柔桑。",
            "田父引黄犬，寻狐上高冈。",
            "坟前呼犬归，不知头似霜。"
        ],
        "notes": "",
        "id": "d3be33cacba847d25a5839a13e25107d"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "边游录戍卒言",
        "preface": "",
        "paragraphs": [
            "二十属卢龙，三十防沙漠。",
            "平生爱功业，不觉从军恶。",
            "今来客鬓改，知学弯弓错。",
            "赤肉痛金疮，他人成卫霍。",
            "目断望君门，君门苦寥廓。"
        ],
        "notes": "",
        "id": "d3d2f2d84608189c21605149887ddba8"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "古征战",
        "preface": "",
        "paragraphs": [
            "高峰凌青冥，深穴万丈坑。",
            "皇天自山谷，焉得人心平。",
            "齐鲁足兵甲，燕赵多娉婷。",
            "仍闻丽水中，日日黄金生。",
            "苟非夷齐心，岂得无战争。"
        ],
        "notes": "",
        "id": "15e68e4c16430efc0653bd7565f36f01"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "山村叟",
        "preface": "",
        "paragraphs": [
            "古凿岩居人，一廛称有产。",
            "虽沾巾覆形，不及贵门犬。",
            "驱牛耕白石，课女经黄茧。",
            "岁暮霜霰浓，画楼人饱煖。"
        ],
        "notes": "",
        "id": "2e67a0c1fe229972a57873dc73f351a4"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "戍客南归",
        "preface": "",
        "paragraphs": [
            "北别黄榆塞，南归白云乡。",
            "孤舟下彭蠡，楚月沈沧浪。",
            "为子惜功业，满身刀箭疮。",
            "莫渡汨罗水，回君忠孝肠。"
        ],
        "notes": "",
        "id": "a7f47e9b8d3afce6e2d10466ce40f8c5"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "经馆娃宫",
        "preface": "",
        "paragraphs": [
            "馆娃宫畔顾，国变生娇妒。",
            "句践胆未尝，夫差心已误。",
            "吴亡甘已矣，越胜今何处？",
            "当时二国君，一种江边墓。"
        ],
        "notes": "",
        "id": "431ff6d8234d01c677ceaaf127c06b64"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "村居晏起",
        "preface": "",
        "paragraphs": [
            "村舍少闻事，日高犹闭关。",
            "起来花满地，戴胜鸣桑间。",
            "居安即永业，何者为故山。",
            "朱门与蓬户，六十头尽斑。"
        ],
        "notes": "",
        "id": "ee36d9d25276be40ca8b07636f937278"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "采薇易为山，何必登首阳。",
            "濯缨易为水，何必泛沧浪。",
            "贵崇已难慕，谄笑何所长。",
            "东堂桂欲空，犹有收萤光。"
        ],
        "notes": "",
        "id": "3faa4d04b1113286dbe47fd6622bea99"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "金谷感怀",
        "preface": "",
        "paragraphs": [
            "黄金骄石崇，与晋争国力。",
            "更欲住人间，一日买不得。",
            "行为忠信主，身是文章宅。",
            "四者俱不闻，空传堕楼客。"
        ],
        "notes": "",
        "id": "697b887c40de30ea736a74908ffec6df"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "恨从军",
        "preface": "",
        "paragraphs": [
            "不嫁白衫儿，爱君新紫衣。",
            "早知遽相别，何用假光辉。",
            "已闻都万骑，又道出重围。",
            "一轴金装字，致君终不归。"
        ],
        "notes": "",
        "id": "48d0ef6b8a49fc0f06d1bd7c55169071"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "烧金曲",
        "preface": "",
        "paragraphs": [
            "天寿畏不永，烧金希长年。",
            "积土培枯根，自谓松柏坚。",
            "南陌试腰褭，西楼歌婵娟。",
            "岂知蔓草中，日日开夜泉。"
        ],
        "notes": "",
        "id": "7e593a6919bbb19a9b1f15a3f13c33f5"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "子从军",
        "preface": "",
        "paragraphs": [
            "男作乡中丁，女作乡男妇。",
            "南村与北里，日日见父母。",
            "岂似从军儿，一去便白首。",
            "何当铸剑戟，尽得丁男力。"
        ],
        "notes": "",
        "id": "6efaf58e22e094e12b09ee598adaf997"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "越溪女",
        "preface": "",
        "paragraphs": [
            "会稽山上云，化作越溪人。",
            "枉破吴王国，徒为西子身。",
            "江边浣纱伴，黄金扼双腕。",
            "倏忽不相期，思倾赵飞燕。",
            "妾家基业薄，空有如花面。",
            "嫁尽绿窗人，独自盘金线。"
        ],
        "notes": "",
        "id": "c39518fc761d8239142e700000e37816"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "何山无朝云，彼云亦悠扬。",
            "何山无暮雨，彼雨亦苍茫。",
            "宋玉恃才者，凭虚构高唐。",
            "自垂文赋名，荒淫归楚襄。",
            "峨峨十二峰，永作妖鬼乡。"
        ],
        "notes": "",
        "id": "bbeb2f5ce31e22b7eec2747e1a13aff2"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "织素谣",
        "preface": "",
        "paragraphs": [
            "贫女苦筋力，缲丝夜夜织。",
            "万梭为一素，世重韩娥色。",
            "五侯初买笑，建章方落籍。",
            "一曲古凉州，六亲长血食。",
            "劝尔画长眉，学歌饱亲戚。"
        ],
        "notes": "",
        "id": "c0368fb0fc5c652fa94f73adef1591ae"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "拟古讽",
        "preface": "",
        "paragraphs": [
            "洛阳大道傍，甲第何深邃。",
            "南亩无一廛，东园有余地。",
            "春溪化桃李，秋沼生荷芰。",
            "草木本无情，此时如有为。",
            "旱苗当垄死，流水资嘉致。",
            "余心甘至愚，不会皇天意。"
        ],
        "notes": "",
        "id": "7259c0e878f01afa32d589627a2fae8c"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "赠太行开路者",
        "preface": "",
        "paragraphs": [
            "手𣃁太行山，心齐太行巅。",
            "𣃁尽太行险，君心更摩天。",
            "何如回苦辛，自凿东臯田。"
        ],
        "notes": "",
        "id": "68fdea5f01dc1c90ef99a7c01abe4bf4"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "戍卒伤春",
        "preface": "",
        "paragraphs": [
            "连年戍边塞，过却芳菲节。",
            "东风气力尽，不减阴山雪。",
            "萧条柳一株，南枝叶微发。",
            "为带故乡情，依依籍攀折。",
            "晚风吹碛沙，夜泪啼乡月。",
            "凌烟阁上人，未必皆忠烈。"
        ],
        "notes": "",
        "id": "a14bf6c2fbdfcff5394b4ef9397335cd"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "",
        "preface": "",
        "paragraphs": [
            "长闻乡人语，此家胜良贾。",
            "骨肉化饥魂，仓中有饱鼠。",
            "青春满桑柘，旦夕鸣机杼。",
            "秋风一夜来，累累闻砧杵。",
            "西邻有原宪，蓬蒿遶环堵。",
            "自乐固穷心，天意在何处？",
            "当门见堆子，已作桑田主。",
            "安得四海中，尽为虞芮土。"
        ],
        "notes": "",
        "id": "f65359ca1f47478c4a38a8822746c7f0"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "早发",
        "preface": "",
        "paragraphs": [
            "绿野含曙光，东北云如茜。",
            "栖鸦林际起，落月水中见。",
            "此身何自苦，日日凌霜霰。",
            "流苏帐里人，犹在阳台畔。"
        ],
        "notes": "",
        "id": "8badb57c139c686f63bef217360a0409"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "季夏逢朝客",
        "preface": "",
        "paragraphs": [
            "浐水桃李熟，杜曲芙蓉老。",
            "九天休沐归，腰玉垂杨道。",
            "避路回绮罗，迎风嘶騕褭。",
            "岂知山谷中，日日吹瑶草。"
        ],
        "notes": "",
        "id": "f07a8d9d59e2342b8d768172a1f0a96f"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "行人何徬徨，陇头水呜咽。",
            "寒沙战鬼愁，白骨风霜切。",
            "薄日朦胧秋，怨气阴云结。",
            "杀成边将名，名著生灵灭。"
        ],
        "notes": "",
        "id": "4523ea75bb9a4713568cd9d929f07747"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "古别离 一",
        "preface": "",
        "paragraphs": [
            "入室少情意，出门多路岐。",
            "黄鹤有归日，荡子无还时。",
            "人谁无分命，妾身何太奇。",
            "君为东南风，妾作西北枝。",
            "青楼邻里妇，终年画长眉。",
            "自倚对良匹，笑妾空罗帏。"
        ],
        "notes": "",
        "id": "6b58a84f9a64140aab3e7e358a48a2e4"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "古别离 二",
        "preface": "",
        "paragraphs": [
            "郎本东家儿，妾本西家女。",
            "对门中道间，终谓无离阻。",
            "岂知中道间，遣作空闺主。",
            "自是爱封侯，非关备胡虏。"
        ],
        "notes": "",
        "id": "ad31fb11cab31c48a8fca2c3b81c4315"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "拟古意",
        "preface": "",
        "paragraphs": [
            "白玉若无玷，花颜须及时。",
            "国色久在室，良媒亦生疑。",
            "鸦鬟未成髻，鸾镜徒相知。",
            "翻慙效颦者，却笑从人迟。"
        ],
        "notes": "",
        "id": "19829f5600c9a1cd79d184f916d4d868"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "陇头吟",
        "preface": "",
        "paragraphs": [
            "借问陇头水，终年恨何事。",
            "深疑呜咽声，中有征人泪。",
            "自古蕴长策，况我非才智。",
            "无计谢潺湲，一宵空不寐。"
        ],
        "notes": "",
        "id": "ba6a0bc01c72592846bf7eba11816950"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "思归引",
        "preface": "",
        "paragraphs": [
            "不耕南亩田，为爱东堂桂。",
            "身同树上花，一落又经岁。",
            "交亲日相薄，知己恩潜替。",
            "日开十二门，自是无归计。"
        ],
        "notes": "",
        "id": "c835abcdaede79530476083697102e88"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "秦富人",
        "preface": "",
        "paragraphs": [
            "高高起华堂，远远引流水。",
            "粪土视金珍，犹嫌未奢侈。",
            "陋巷满蓬蒿，谁怜有颜子。"
        ],
        "notes": "",
        "id": "1705d76da89e20a01bfc8295dcc3d5d5"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "对花",
        "preface": "",
        "paragraphs": [
            "花开蝶满枝，花落蝶还稀。",
            "惟有旧巢燕，主人贫亦归。"
        ],
        "notes": "",
        "id": "56d8695a1fa98b1f8b7a56d45148a0f2"
    },
    {
        "author": "于𣸣",
        "dynasty": "唐",
        "type": "诗",
        "rhythmic": "",
        "title": "宫怨",
        "preface": "",
        "paragraphs": [
            "妾家望江口，少年家财厚。",
            "临江起珠楼，不卖文君酒。",
            "当年乐贞独，巢燕时为友。",
            "父兄未许人，畏妾事姑舅。",
            "西墙邻宋玉，窥见妾眉宇。",
            "一旦及天聪，恩光生户牖。",
            "谓言入汉宫，富贵可长久。",
            "君王纵有情，不奈陈皇后。",
            "谁怜颊似桃，孰知腰胜柳。",
            "今日在长门，从来不如丑。"
        ],
        "notes": "",
        "id": "af9d65baca279b93e145544ecbf13820"
    }
]