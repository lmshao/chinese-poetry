[
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "淳熙辛丑自武宁丞摄靖安作  其一",
        "preface": "",
        "paragraphs": [
            "毛竹山头云雨昏，靖安桥下小谿浑。",
            "高陂约水归田急，不管湍声入县门。"
        ],
        "notes": "",
        "id": "ef01dba2d8203b95f59d0c1f4e453bbb"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "淳熙辛丑自武宁丞摄靖安作  其二",
        "preface": "",
        "paragraphs": [
            "堂上官人似野人，村甿相见可相亲。",
            "开门坐对临溪树，故是水边林下身。"
        ],
        "notes": "",
        "id": "4cfd1b84bb95bcbf2baa508c4a657358"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "淳熙辛丑自武宁丞摄靖安作  其三",
        "preface": "",
        "paragraphs": [
            "对县谁家数亩园，竹亭茅宇杂花繁。",
            "同官不可无兼局，通管溪南水竹村。"
        ],
        "notes": "",
        "id": "555e5a8ac2ba9b41b36525e416539582"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "题武宁丞厅",
        "preface": "",
        "paragraphs": [
            "暮年丛薄寄鹪鹩，搔首巡簷岁月销。",
            "留与后人还要否，一轩松竹冷萧萧。"
        ],
        "notes": "",
        "id": "3251fb79471d64d2d7c5cd0153b5593c"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "馆中简张约斋  其一",
        "preface": "",
        "paragraphs": [
            "书生赋分合穷愁，官与休辰不肯休。",
            "清晓犯寒开省户，谁家见雪似瀛洲。"
        ],
        "notes": "",
        "id": "5901f9d069112298611020e4bcfa647f"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "馆中简张约斋  其二",
        "preface": "",
        "paragraphs": [
            "烂银宫阙云端见，素柰园林月下游。",
            "说与南湖张秘阁，速来同直道山头。"
        ],
        "notes": "",
        "id": "6b6ce185db1273aefbacfc61442a278c"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "合欢诗",
        "preface": "",
        "paragraphs": [
            "尔根深且固，余根浅且洿。",
            "移植艮无期，叹息将何如。"
        ],
        "notes": "",
        "id": "4f9e10a075e0a12910af93c48b0515b8"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "古梅",
        "preface": "",
        "paragraphs": [
            "尚有黄梅一树斜，几年叉柱惜繁花。",
            "新诗连壁皆惆怅，想见当时北客家。"
        ],
        "notes": "",
        "id": "561e68d766bc1d654f9218a38e45a5a7"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "送张振古二首  其一",
        "preface": "",
        "paragraphs": [
            "积刚自许挟浮云，拂拭平生欲佩君。",
            "匣古年侵春晕涩，忍随人课割铅勋。"
        ],
        "notes": "",
        "id": "15e48d59f1ed219150ca96fc95718df5"
    },
    {
        "author": "杨方",
        "dynasty": "宋",
        "type": "诗",
        "rhythmic": "",
        "title": "送张振古二首  其二",
        "preface": "",
        "paragraphs": [
            "张公不是病参军，晚出犹将一事君。",
            "耿介只今无伴处，秋光诗好与谁闻。"
        ],
        "notes": "",
        "id": "ce7a425888a473c9e73e84ac469942d7"
    }
]