[
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "虞美人 一",
        "preface": "",
        "paragraphs": [
            "粉融红腻莲房绽，脸动双波慢。",
            "小鱼衔玉鬓钗横，石榴裙染象纱轻，转娉婷。",
            "偷期锦浪荷深处，一梦云兼雨。",
            "臂留檀印齿痕香，深秋不寐漏初长，尽思量。"
        ],
        "notes": "",
        "id": "934a1f54d61e13331ff3b7c5729042f1"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "虞美人 二",
        "preface": "",
        "paragraphs": [
            "楚腰蛴领团香玉，鬓叠深深绿。",
            "月蛾星眼笑微频，柳夭桃艳不胜春，晚妆匀。",
            "水纹簟映青纱帐，雾罩秋波上。",
            "一枝娇卧醉芙蓉，良宵不得与君同，恨忡忡。"
        ],
        "notes": "",
        "id": "23f7cb1f031b467a280bbb10d1b6a634"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "临江仙 一",
        "preface": "",
        "paragraphs": [
            "雨停荷芰逗浓香，岸边蝉噪垂杨。",
            "物华空有旧池塘，不逢仙子，何处梦襄王。",
            "珍簟对欹鸳枕冷，此来尘暗凄凉。",
            "欲凭危槛恨偏长，藕花珠缀，犹似汗凝妆。"
        ],
        "notes": "",
        "id": "595438057cd8cc3a6ebaf60dbb1617af"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "临江仙 二",
        "preface": "",
        "paragraphs": [
            "十二高峰天外寒，竹梢轻拂仙坛。",
            "宝衣行雨在云端，画帘深殿，香雾冷风残。",
            "欲问楚王何处去，翠屏犹掩金鸾。",
            "猨啼明月照空滩，孤舟行客，惊梦亦艰难。"
        ],
        "notes": "",
        "id": "5b5e0597e79b3f29ec6a0c273501eb4a"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "浣溪沙",
        "preface": "",
        "paragraphs": [
            "寂寞流苏冷绣茵，倚屏山枕惹香尘，小庭花露泣浓春。",
            "刘阮信非仙洞客，嫦娥终是月中人，此生无路访东邻。"
        ],
        "notes": "",
        "id": "ed2c0db3a1e85d6905afb2161a251b76"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "八拍蛮 一",
        "preface": "",
        "paragraphs": [
            "云锁嫩黄烟柳细，风吹红蔕雪梅残。",
            "光影不胜闺阁恨，行行坐坐黛眉攒。"
        ],
        "notes": "",
        "id": "5e5277b710a83ba04194d47fb4d99f02"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "八拍蛮 二",
        "preface": "",
        "paragraphs": [
            "愁锁黛眉烟易惨，泪飘红脸粉难匀。",
            "憔悴不知缘底事，遇人推道不宜春。"
        ],
        "notes": "",
        "id": "600a3f008c7f8a50e4c3a8a45792c44b"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "河传",
        "preface": "",
        "paragraphs": [
            "秋雨，秋雨。",
            "无昼无夜，滴滴霏霏。",
            "暗灯凉簟怨分离，妖姬不胜悲。",
            "西风稍急喧窗竹，停又续，腻脸悬双玉。",
            "几回邀约雁来时，违期，雁归，人不归。"
        ],
        "notes": "",
        "id": "06d3ce6f51385e7633101f6634a797af"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "谒金门",
        "preface": "",
        "paragraphs": [
            "美人浴，碧沼莲开芬馥。",
            "双髻绾云颜似玉，素娥辉淡绿。",
            "雅态芳姿闲淑，雪映钿装金斛。",
            "水溅青丝珠断续，酥融香透肉。"
        ],
        "notes": "",
        "id": "e41cf71a94ec85960f7d0a5eb6b62fd1"
    },
    {
        "author": "阎选",
        "dynasty": "唐",
        "type": "诗",
        "rhythmic": "",
        "title": "定风波",
        "preface": "",
        "paragraphs": [
            "江水沈沈帆影过，游鱼到晚透寒波。",
            "渡口双双飞白鸟，烟袅，芦花深处隐渔歌。",
            "扁舟短櫂归兰浦，人去，萧萧竹径透青莎。",
            "深夜无风新雨歇，凉月，露迎珠颗入圆荷。"
        ],
        "notes": "",
        "id": "787fab1362a68bf43ff6f7000604d76f"
    }
]