[
    {
        "author": "杨师纯",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "小庭春院。",
            "睡起花阴转。",
            "往事旧欢离思远。",
            "柳絮随风难管。",
            "等闲屈指当时。",
            "阑干几曲谁知。",
            "为问春风桃李，而今子满芳枝。"
        ],
        "notes": "",
        "id": "4b0df713156ce05fd141003e8a38cba9"
    },
    {
        "author": "杨师纯",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "羞娥浅浅。",
            "秋水如刀剪。",
            "窗下无人自针线。",
            "不觉郎来身畔。",
            "相将携手鸳帏。",
            "匆匆不许多时。",
            "耳畔告郎低语，共郎莫使人知。"
        ],
        "notes": "",
        "id": "c22cc84ffc88e5e36a5418feeb1a9766"
    }
]