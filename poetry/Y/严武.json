[
    {
        "author": "严武",
        "dynasty": "宋",
        "type": "诗",
        "rhythmic": "",
        "title": "上郡守",
        "preface": "",
        "paragraphs": [
            "一阵春风散晓霞，使君千骑拥高牙。",
            "太平天子加崇重，见说瀛洲已草麻。"
        ],
        "notes": "",
        "id": "53c18ddb010b6121915fa573919692e1"
    },
    {
        "author": "严武",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "江头枫叶赤愁客。"
        ],
        "notes": "",
        "id": "674ef43c49c0d6a1fd00231d26573e85"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "寄题杜拾遗锦江野亭",
        "preface": "",
        "paragraphs": [
            "漫向江头把钓竿，懒眠沙草爱风湍。",
            "莫倚善题鹦鹉赋，何须不著鵕鸃冠。",
            "腹中书籍幽时晒，肘后医方静处看。",
            "兴发会能驰骏马，应须直到使君滩。"
        ],
        "notes": "",
        "id": "51f4b6c622a19efece10e6e6f94056df"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "酬别杜二",
        "preface": "",
        "paragraphs": [
            "独逢尧典日，再覩汉官时。",
            "未効风霜劲，空惭雨露私。",
            "夜钟清万户，曙漏拂千旗。",
            "并向殊庭谒，俱承别馆追。",
            "斗城怜旧路，涡水惜归期。",
            "峰树还相伴，江云更对垂。",
            "试回沧海櫂，莫妬敬亭诗。",
            "秪是书应寄，无忘酒共持。",
            "但令心事在，未肯鬓毛衰。",
            "最怅巴山里，清猨醒梦思。"
        ],
        "notes": "",
        "id": "0ca524451e6f7cc382f4d419352a397b"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "题巴州光福寺楠木",
        "preface": "",
        "paragraphs": [
            "楚江长流对楚寺，楠木幽生赤崖背。",
            "临谿插石盘老根，苔色青苍山雨痕。",
            "高枝闹叶鸟不度，半掩白云朝与暮。",
            "香殿萧条转密阴，花龛滴沥垂清露。",
            "闻道偏多越水头，烟生霁歛使人愁。",
            "月明忽忆湘川夜，猨呌还思鄂渚秋。",
            "看君幽霭几千丈，寂寞穷山今遇赏。",
            "亦知钟梵报黄昏，犹卧禅床恋奇响。"
        ],
        "notes": "",
        "id": "2f8485735782c90538fdd626f11d9f65"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "班婕妤",
        "preface": "",
        "paragraphs": [
            "贱妾如桃李，君王若岁时。",
            "秋风一已劲，摇落不胜悲。",
            "寂寂苍苔满，沈沈绿草滋。",
            "繁华非此日，指辇竞何辞。"
        ],
        "notes": "",
        "id": "47b4d10ef38afcb9f9ba658da8d2404f"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "巴岭荅杜二见忆",
        "preface": "",
        "paragraphs": [
            "卧向巴山落月时，两乡千里梦相思。",
            "可但步兵偏爱酒，也知光禄最能诗。",
            "江头赤叶枫愁客，篱外黄花菊对谁。",
            "跂马望君非一度，冷猨秋鴈不胜悲。"
        ],
        "notes": "",
        "id": "8759cabe646dae1382d3605544d0760d"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "军城早秋",
        "preface": "",
        "paragraphs": [
            "昨夜秋风入汉关，朔云边月满西山。",
            "更催飞将追骄虏，莫遣沙场匹马远。"
        ],
        "notes": "",
        "id": "72f9c13a67a0df96505b0d3e4a2e0b85"
    },
    {
        "author": "严武",
        "dynasty": "唐",
        "type": "诗",
        "rhythmic": "",
        "title": "题龙日寺西龛石壁",
        "preface": "",
        "paragraphs": [
            "圣泽久润物，皇明常独幽。",
            "恩从祥风翱，德与和气游。",
            "报国建香刹，开蛮临僻州。",
            "天长面绿水，地迥起朱楼。",
            "寻异遍众壑，坐禅逢一丘。",
            "永怀根本妙，誓以身心修。",
            "奇色艳草满，珍名嘉树稠。",
            "远江崩涛喧，复涧微雨休。",
            "嘹唳猿响谷，参差峰入流。",
            "碧烟曳篁径，白日悬沙洲。",
            "泛海谢安石，吟诗王子猷。",
            "扬雄爱清静，山简多优游。",
            "性分固有适，蓍龟何足求？",
            "神闲孤台月，目送千里舟。",
            "携手逸群品，浩歌邈悠悠。",
            "山情慕禽尚，诗格惊曹刘。",
            "旌能举滞时，选异拔奇俦。",
            "鼎食当自致，岩栖难久留。",
            "嗟余参符守，汉主远分忧。",
            "往往行春到，闻钟散客愁。",
            "（《蜀中名胜记》二五《保宁府·巴州》）。"
        ],
        "notes": "",
        "id": "039df1fb2ebacdab3e099e80fbfbb534"
    }
]