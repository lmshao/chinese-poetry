[
    {
        "author": "杨再十一君",
        "dynasty": "宋",
        "type": "诗",
        "rhythmic": "",
        "title": "咏史",
        "preface": "",
        "paragraphs": [
            "张良大父父，相韩五世君。",
            "报仇误一击，佐命筹三军。",
            "灭秦复诛项，兴汉称元勋。",
            "始终心为韩，义烈千载闻。",
            "吾家世臣宋，绂冕兴如云。",
            "于今虽为庶，义不忘宋恩。",
            "国亡幸免死，忍复干禄云。",
            "耻为肤敏士，宁作殷顽民。"
        ],
        "notes": "",
        "id": "9ffc1e101971eeb9bd10e27abcca87cc"
    },
    {
        "author": "杨再十一君",
        "dynasty": "宋",
        "type": "诗",
        "rhythmic": "",
        "title": "书感  其一",
        "preface": "",
        "paragraphs": [
            "枫江渡口草凄凄，桃浦桥边夕照低。",
            "惟有旧家双燕子，年年飞绕绿杨隄。"
        ],
        "notes": "",
        "id": "9d8f2bb9652cd556363ead734ddcd9e4"
    },
    {
        "author": "杨再十一君",
        "dynasty": "宋",
        "type": "诗",
        "rhythmic": "",
        "title": "书感  其二",
        "preface": "",
        "paragraphs": [
            "深湖两岸白云秋，芦荻花深隠钓舟。",
            "回首平原风浪急，却怜江海是安流。"
        ],
        "notes": "",
        "id": "80bae8bc1b74e339ca0824cfb2f649b6"
    },
    {
        "author": "杨再十一君",
        "dynasty": "宋",
        "type": "诗",
        "rhythmic": "",
        "title": "书感  其三",
        "preface": "",
        "paragraphs": [
            "潦倒江南一布衣，家贫岁晚寸心违。",
            "不堪倚杖枫江路，手种青松大十围。"
        ],
        "notes": "",
        "id": "65fedc0e83a5b2bd2e780781cf4af020"
    },
    {
        "author": "杨再十一君",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "竹窗吹雨夜潇潇，独拥寒𬬻叹寂寥。",
            "坐久不知更漏永，镫花零落篆香消。"
        ],
        "notes": "",
        "id": "385e1407785ddca72e5f614ee9364dc9"
    }
]