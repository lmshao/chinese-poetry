[
    {
        "author": "衣白山人",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "一粒金丹，大如黍米，定中降胎。",
            "运阴阳根本，东龙西虎，结凝金水，择地深栽。",
            "九载无亏，三田功满，卦气周圆炉鼎开。",
            "偷元化，用自然宗祖，全在灵台。",
            "真才。",
            "休恋尘埃。",
            "况颖悟明堂婴未孩。",
            "幸淮滨相遇，灵丹付了，亲留玄旨，期进仙阶。",
            "此去何时，水云高会，更上烟霞岐路哉。",
            "人间世，任王侯贵显，同委蒿莱。"
        ],
        "notes": "",
        "id": "9c3e259f75b6b74120d030a8d7dc15fd"
    }
]