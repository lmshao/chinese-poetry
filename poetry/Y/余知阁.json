[
    {
        "author": "余知阁",
        "dynasty": "宋",
        "type": "诗",
        "rhythmic": "",
        "title": "绝句三首  其一",
        "preface": "",
        "paragraphs": [
            "几年魂绕浙城西，十里荷花漾锦陂。",
            "踏遍两峰三竺路，又随青嶂入云栖。"
        ],
        "notes": "",
        "id": "0c309aadc902703893fa7ea3ed75ef44"
    },
    {
        "author": "余知阁",
        "dynasty": "宋",
        "type": "诗",
        "rhythmic": "",
        "title": "绝句三首  其二",
        "preface": "",
        "paragraphs": [
            "洛邑名园歌舞沈，乱鸦啼破几深林。",
            "何人学得香山老，千载精庐有梵音。"
        ],
        "notes": "",
        "id": "c35625193496e12ca0d412f559157f8a"
    },
    {
        "author": "余知阁",
        "dynasty": "宋",
        "type": "诗",
        "rhythmic": "",
        "title": "绝句三首  其三",
        "preface": "",
        "paragraphs": [
            "千里旌旗拥六飞，投簪欲上钓鱼矶。",
            "无端忽被闲云引，回耀峰前掩竹扉。"
        ],
        "notes": "",
        "id": "a4bb6562eaf6d09e13f51451192ee0f6"
    }
]