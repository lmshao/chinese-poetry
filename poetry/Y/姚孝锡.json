[
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "生涯甘分寄耕桑，山色围门水遶墙。",
            "困病久惩耽酒癖，爱闲犹有和诗忙。",
            "簷冰滴砌春犹冷，野马浮川日渐长。",
            "旧事老年多记忆，故园归梦正悠飏。"
        ],
        "notes": "",
        "id": "6442e451bb5b0508142a9de5be8e5202"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "柳溪别墅",
        "preface": "",
        "paragraphs": [
            "安车随意饱甘肥，晚食徐行理亦齐。",
            "山市日高人未集，柴门客至鸟先啼。",
            "溪桥散望携筇度，野寺牵吟信笔题。",
            "容膝易安聊自适，瓮天闲看舞醯鸡。"
        ],
        "notes": "",
        "id": "d7a596fc2d599816b80cd81d5e94a7f1"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "岁晚怀二弟",
        "preface": "",
        "paragraphs": [
            "少易成欢老易伤，壮游垂白未还乡。",
            "烟尘无复音书到，魂梦犹疲道路长。",
            "爆竹又惊新荐岁，屠苏空忆旧传觞。",
            "年年此日遥相忆，鸿雁何时续断行。"
        ],
        "notes": "",
        "id": "41543b3c953042a20f6e1f8d11c61cfc"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "睡起",
        "preface": "",
        "paragraphs": [
            "睡起日侵牖，开轩遥见山。",
            "晓风吹腊尽，芳草惹春还。",
            "烟暖鶑迁谷，云低雁渡关。",
            "衰年人事减，遇酒得开颜。"
        ],
        "notes": "",
        "id": "497042b585452e01b12d7df41771f21d"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "次李平子登台有感韵",
        "preface": "",
        "paragraphs": [
            "落日孤云带远冈，戍楼烟瘴旧边场。",
            "疲民卒岁方怀土，远客凭高自忆乡。",
            "汉使一朝延四皓，秦诗千古吊三良。",
            "行藏此意无人解，聊借青山送酒觞。"
        ],
        "notes": "",
        "id": "e850aeafa1f0e51d3da833f964aa6303"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "九日题峰山",
        "preface": "",
        "paragraphs": [
            "不须歌吹上丛台，千里晴川入座来。",
            "世事难凭休挂口，生涯见在且衔杯。",
            "无情趁暖花先老，有信迎寒雁已回。",
            "遥想故园亲种菊，霜枝露蘂向谁开。"
        ],
        "notes": "",
        "id": "b8f4102802a62086c79b605088a897db"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "次韵王无竞见寄",
        "preface": "",
        "paragraphs": [
            "客怀重倚仲宣楼，白草黄云塞上秋。",
            "山色不随尘世改，水声还抱故城流。",
            "隙中畏景那堪玩，镜里衰颜祇自羞。",
            "多愧诗人苦相忆，远传佳句吊清愁。"
        ],
        "notes": "",
        "id": "f3be701eecde3d1b5e322b1d3f29e313"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "无客访衰残，柴门尽日关。",
            "耽书真是癖，惜酒近成悭。",
            "苔径行搜句，茅檐卧看山。",
            "却嫌明镜里，偏照鬓毛斑。"
        ],
        "notes": "",
        "id": "45feffc4fd6f3dcd1cb4333c354b0e7d"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "和成冠卿见寄",
        "preface": "",
        "paragraphs": [
            "别恨频添鬓雪深，百年怀抱鬰沈沈。",
            "标名不挂金银牓，涉世空坚铁石心。",
            "俗物何劳供一醉，残僧正欲伴孤吟。",
            "朱弦三弄虚簷寂，唯有清风是赏音。"
        ],
        "notes": "",
        "id": "8e0dd44f1d0a8986ff24a6fc7e3b4660"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "次韵秋兴",
        "preface": "",
        "paragraphs": [
            "老畏年光速，愁添旅梦多。",
            "西风著梧竹，归思入烟波。",
            "夜永凭诗遣，颜衰得酒和。",
            "故溪千树柳，谁复晒渔蓑。"
        ],
        "notes": "",
        "id": "be09456a86b03d459cea9aeb81cd3403"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "感白发",
        "preface": "",
        "paragraphs": [
            "弹铗凭谁听客歌，震雷那复化鱼梭。",
            "梳头白雪惊新有，障眼元花比旧多。",
            "乡问阻兵犹断绝，羁怀凭酒暂消磨。",
            "不须更问今朝客，门外元无雀可罗。"
        ],
        "notes": "",
        "id": "0d81f989f40a367548c4c3c58c09538f"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "晓霁",
        "preface": "",
        "paragraphs": [
            "一夜云峰卷迅雷，残红狼藉点苍苔。",
            "鶑声岂解留春住，燕语虚劳唤梦回。",
            "愁寂顿疑诗思减，衰残偏感岁华催。",
            "柳溪鱼鸟应相识，乘兴无嫌日日来。"
        ],
        "notes": "",
        "id": "123c041ab9c8ba5942135483fd1a341c"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "重九偶成",
        "preface": "",
        "paragraphs": [
            "天边今日又重阳，陇树红飞雁信霜。",
            "且插茱萸慰衰鬓，莫将诗句挠回肠。",
            "歌勤皓齿人俱醉，舞恋晴晖蝶也忙。",
            "来日预期扶宿酒，未应篱菊减秋香。"
        ],
        "notes": "",
        "id": "eab01ecde93edfc8d22181b8bc00bc66"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "溪桥早春",
        "preface": "",
        "paragraphs": [
            "轻黄未染柳梢匀，连日溪风卷塞尘。",
            "乍暖乍寒花信晚，相呼相应鸟声频。",
            "少勤漫挟经纶策，老懒空余病患身。",
            "追忆故园桃李树，年年红紫为谁新。"
        ],
        "notes": "",
        "id": "fcb089132a5a179cbfb331d7b4cc52f6"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "东轩琴示儿子沂",
        "preface": "",
        "paragraphs": [
            "古人无复见，但有东轩琴。",
            "一鼓高山操，因窥古人心。",
            "正声久沈埋，俚耳喧哇淫。",
            "正可自怡悦，不须求赏音。"
        ],
        "notes": "",
        "id": "292c8028120eb7792e6d5783ac4e8544"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "花前独酌二绝句  其一",
        "preface": "",
        "paragraphs": [
            "老将花酒作知音，起就花前酒自斟。",
            "莫便兴来先酩酊，却妨真赏废搜吟。"
        ],
        "notes": "",
        "id": "d30b57a59bb45eb57d151d6d9ecbd24b"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "花前独酌二绝句  其二",
        "preface": "",
        "paragraphs": [
            "移得名花手自栽，花知不为老人开。",
            "兴来谁是尊前客，唯有提壶送酒杯。"
        ],
        "notes": "",
        "id": "eb03e2166fc435d5106f72872e8d8d68"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "题柳溪别墅",
        "preface": "",
        "paragraphs": [
            "雨霁风和不动尘，柳边携酒赏晴春。",
            "频来溪鸟浑相识，度水穿花不避人。"
        ],
        "notes": "",
        "id": "c3484ac99bb7feef4ffbe1a0f3a32b39"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "绿萼披风瘦，红苞浥露肥。",
            "只愁春梦断，化作彩云飞。"
        ],
        "notes": "",
        "id": "8b36381b40edf518c2d98e552f46037c"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "次韵李相公偶成",
        "preface": "",
        "paragraphs": [
            "帘鸟唤归梦，竹风追夕凉。",
            "感时空有泪，却老分无方。",
            "流水依山白，孤云带日黄。",
            "无人共尊酒，散发卧藜床。"
        ],
        "notes": "",
        "id": "a417a9e4336c932498009c9a7ef71d8e"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "村居偶成",
        "preface": "",
        "paragraphs": [
            "静爱柴门野兴幽，杖藜徐步到岩丘。",
            "深林有兽鸟先噪，废圃无人泉自流。",
            "土瘠税租随力办，年丰禾黍过时收。",
            "客来不虑无供给，白酒黄鸡亦易求。"
        ],
        "notes": "",
        "id": "25d85f248bf2f749e41a23b13556efd5"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "用峰山旧韵二首  其一",
        "preface": "",
        "paragraphs": [
            "信步西风寺，穷幽未觉赊。",
            "松根缠石瘦，云磴出岩斜。",
            "思爽余三唱，诗成自一家。",
            "空余几两屐，不踏渡溪槎。"
        ],
        "notes": "",
        "id": "e2ef61eceae22f33166f92fecbf3c477"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "用峰山旧韵二首  其二",
        "preface": "",
        "paragraphs": [
            "春水上堤沙，春晴散望赊。",
            "衰年花近眼，久客梦还家。",
            "映日孤鸿没，迎风双燕斜。",
            "平生江海意，早晚送浮槎。"
        ],
        "notes": "",
        "id": "8faa331b88c746161f73e866f10e8c49"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "题佛光寺",
        "preface": "",
        "paragraphs": [
            "臧谷虽殊竟两亡，倚阑终日念行藏。",
            "已忻境寂洗尘虑，更觉心清闻妙香。",
            "孤鸟带烟来远树，断云收雨下斜阳。",
            "人间未卜蜗牛舍，远目横秋益自伤。"
        ],
        "notes": "",
        "id": "08b6d3e5020a14849fd7890f82ab3354"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "芭蕉",
        "preface": "",
        "paragraphs": [
            "凤翅摇寒碧，虚庭暑不侵。",
            "何因有恨事，常抱未舒心。"
        ],
        "notes": "",
        "id": "1b1d4f5ac5c21cd70719b66887d4860f"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "蜀葵",
        "preface": "",
        "paragraphs": [
            "倾心知向日，布叶解承阴。",
            "空侧黄金盏，谁人与对斟。"
        ],
        "notes": "",
        "id": "943984838ec64bd5bec082ccf21d4a92"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "次韵公才对菊见怀",
        "preface": "",
        "paragraphs": [
            "发蓬新感二毛侵，尚阻清尊对菊斟。",
            "久拟芝兰同臭味，莫疑鱼鸟自高深。",
            "食贫岂复甘秦炙，客病空怀奏楚音。",
            "挂席无由上牛斗，漫凭流水送归心。"
        ],
        "notes": "",
        "id": "52b032c229a07932af85997337a97528"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "寄田朝散善辅",
        "preface": "",
        "paragraphs": [
            "粉署标名旧，山城识面新。",
            "青云摧劲翮，空谷滞幽人。",
            "世路谋身拙，心田育德醇。",
            "久要知可卜，倾盖已情亲。"
        ],
        "notes": "",
        "id": "088483a24149c7eefc6fa18cb7d507f2"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "云散交情薄，棋翻世态新。",
            "山容犹带腊，鸟语已回春。",
            "节物惊心遽，丘园入梦频。",
            "东风如解语，端笑未归人。"
        ],
        "notes": "",
        "id": "ce8f220f9e68c00d396de8d3e6230d11"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "春日溪桥",
        "preface": "",
        "paragraphs": [
            "留恋春光慰病颜，无情风雨卷春还。",
            "阴阴密绿笼溪暗，细细疏红点径斑。",
            "老去益怜诗思涩，欢来聊破酒肠悭。",
            "不嫌门外无车辙，得遂衰慵一味闲。"
        ],
        "notes": "",
        "id": "e5fd79fd9b2619988b8b15f777227ecc"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "登楼有怀",
        "preface": "",
        "paragraphs": [
            "老愧凭阑目力昏，百年怀抱向谁论。",
            "晴空雁起云边塞，夕照人归郭外村。",
            "因记昔游惊迅晷，暂将离恨付清尊。",
            "谁人肯似边居士，远驾朱轮过雀门。"
        ],
        "notes": "",
        "id": "fe43797029b8f5e9c932f37799ba4489"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "题滕奉使祠",
        "preface": "",
        "paragraphs": [
            "本期苏郑共扬镳，不意芝兰失后凋。",
            "遗老祇今犹涕泪，后生无复识风标。",
            "西陉雁度霜前塞，滹水樵争日暮桥。",
            "追想生平英伟魄，凌云一笑岂能招。"
        ],
        "notes": "",
        "id": "43220c9c433dce22aed7a9a835e1ab86"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "节物先后南北异，人情冷暖古今同。"
        ],
        "notes": "",
        "id": "ee4059c4f2f07965d896b25b0a4ed7bb"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "红缬退风花著子，绿针浮水稻抽秧。"
        ],
        "notes": "",
        "id": "4bfdf6dc12e9c090e5dfadba69955c2a"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "久客交情谙冷暖，衰年病骨识阴晴。"
        ],
        "notes": "",
        "id": "b45d51620f0a489414c4c4435d943702"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "烟染绿丝迷别浦，雨催红糁缀长条。"
        ],
        "notes": "",
        "id": "d42214244e18ad74adc4de9a7310f4f2"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "愁边日晷偏疑短，梦里江乡未当归。"
        ],
        "notes": "",
        "id": "66b08d3c3898a86b7b63e2c7d77e4b3c"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "盘无兼味慙留客，梦厌多岐不到乡。"
        ],
        "notes": "",
        "id": "a65c1ed1be9e3346a2b30f6bd64cbe69"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "酒敌余威翻索莫，诗含幽思倍清新。"
        ],
        "notes": "",
        "id": "7127540af4851d67cd38365a98f71498"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "岸涨鱼吹沫，山空石转雷。"
        ],
        "notes": "",
        "id": "5e3a383ca1bc5a2ee92ce184830dd9a0"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "舞风初学絮，带雨不成花。"
        ],
        "notes": "",
        "id": "d0ec79d1b76518ef69abd8d4bbf4d47d"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "谷虚繁地籁，境寂散天香。"
        ],
        "notes": "",
        "id": "383262d1281243d9ea4e96b5030149d5"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "云生古木千章秀，山抱晴川一掌平。"
        ],
        "notes": "",
        "id": "261ac89ba05d102a9c1b70adf6f51553"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "诗忙疏酒盏，俸薄减厨烟。"
        ],
        "notes": "",
        "id": "14655c90783a4ce6b562d094a07851df"
    },
    {
        "author": "姚孝锡",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "玄晏暮年常抱病，子山终日苦思归。"
        ],
        "notes": "",
        "id": "0d35cf1e9220eae49c3e9a965bd6d544"
    }
]