[
    {
        "author": "尹焕",
        "dynasty": "宋",
        "type": "词",
        "rhythmic": "唐多令",
        "title": "",
        "preface": "",
        "paragraphs": [
            "苹末转清商。",
            "溪声供夕凉。",
            "缓传杯、催唤红妆。",
            "慢绾乌云新浴罢，裙拂地、水沈香。",
            "歌短旧情长。",
            "重来惊鬓霜。",
            "怅绿阴、青子成双。",
            "说著前欢佯不睬，扬莲子、打鸳鸯。"
        ],
        "notes": "",
        "id": "7da2f190748d993df28714c9ac2be3c0"
    },
    {
        "author": "尹焕",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "垂杨袅袅蘸清漪。",
            "明绿染春丝。",
            "市桥系马，旗亭沽酒，无限相思。",
            "云梳雨洗风前舞，一好百般宜。",
            "不知为甚，落花时节，都是颦眉。"
        ],
        "notes": "",
        "id": "170c2a5b672b855394918e80ce9fba6a"
    },
    {
        "author": "尹焕",
        "dynasty": "宋",
        "type": "词",
        "rhythmic": "霓裳中序第一",
        "title": "",
        "preface": "",
        "paragraphs": [
            "青颦粲素靥。",
            "海国仙人偏耐热。",
            "餐尽香风露屑。",
            "便万里凌空，肯凭莲叶。",
            "盈盈步月。",
            "悄似怜、轻去瑶阙。",
            "人何在，忆渠痴小，点点爱轻撅。",
            "愁绝。",
            "旧游轻别。",
            "忍重看、锁香金箧。",
            "凄凉清夜簟席。",
            "杳杳诗魂，真化风蝶。",
            "冷香清到骨。",
            "梦十里、梅花霁雪。",
            "归来也，恹恹心事，自共素娥说。"
        ],
        "notes": "",
        "id": "7072cb15cd3e0245a45bc436f0415191"
    }
]