[
    {
        "author": "余迪",
        "dynasty": "宋",
        "type": "诗",
        "rhythmic": "",
        "title": "登翠微亭  其一",
        "preface": "",
        "paragraphs": [
            "数年乐此宦池城，每爱湖光分外清。",
            "远浦落霞秋水阔，乱山斜日碧云横。",
            "牧吹牛背归林晚，渔唱舟中对月明。",
            "同览翠微重吊古，谩将诗酒逐交情。"
        ],
        "notes": "",
        "id": "23f8b89b896e56bd2a87138cafadb19b"
    },
    {
        "author": "余迪",
        "dynasty": "宋",
        "type": "诗",
        "rhythmic": "",
        "title": "登翠微亭  其二",
        "preface": "",
        "paragraphs": [
            "池阳胜迹翠微峰，今古才人咏不穷。",
            "僧寺宛如仙仗里，人家俨若画图中。",
            "迎风杨柳依依绿，带雨桃花淡淡红。",
            "沉醉不知归去晚，匆匆回首月升东。"
        ],
        "notes": "",
        "id": "a7ad5ce179517b3ef4933a9c0ec8d8c9"
    }
]