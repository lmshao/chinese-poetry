[
    {
        "author": "游次公",
        "dynasty": "宋",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "竹里茅茨傍小溪，粼粼白石护渔矶。",
            "想应日日来垂钓，石上蓑衣不带归。"
        ],
        "notes": "",
        "id": "bbce521a0281e2f07a318cd4b12b46fb"
    },
    {
        "author": "游次公",
        "dynasty": "宋",
        "type": "诗",
        "rhythmic": "",
        "title": "早起",
        "preface": "",
        "paragraphs": [
            "银床露湿井华寒，自挈铜瓶汲水还。",
            "宿雨未干池馆静，凉蝉犹在栋梁间。"
        ],
        "notes": "",
        "id": "0c9fa7aa1d3731d4e8a70decc051a2e1"
    },
    {
        "author": "游次公",
        "dynasty": "宋",
        "type": "诗",
        "rhythmic": "",
        "title": "耒阳道中",
        "preface": "",
        "paragraphs": [
            "山头磴石危梯险，山下荒田野草悲。",
            "更著秋风吹两鬓，不消几日尽成丝。"
        ],
        "notes": "",
        "id": "5991581fcd9b03b7ca463c227cc856e5"
    },
    {
        "author": "游次公",
        "dynasty": "宋",
        "type": "诗",
        "rhythmic": "",
        "title": "画虎",
        "preface": "",
        "paragraphs": [
            "平生射虎裴将军，马狞如龙弓百钧。",
            "手撚白羽旁无人，注虎使虎不敢奔。",
            "须臾丛薄烂斑出，人马不知俱辟易。",
            "矢如蓬蒿弓减力，将军得归几败绩。",
            "徐行爪牙元不露，眈眈垂头若微顾。",
            "尾翦霜风林叶飞，倏忽山头日光暮。",
            "包家画出真於菟，我尚不敢编其须。",
            "昔人作诗讥画图，吁嗟画图今亦无。"
        ],
        "notes": "",
        "id": "58ca3b9cbe239a4b05defa666f1cf6bd"
    },
    {
        "author": "游次公",
        "dynasty": "宋",
        "type": "诗",
        "rhythmic": "",
        "title": "秋虫",
        "preface": "",
        "paragraphs": [
            "一气动芒沕，鸣虫应清商。",
            "天机发天籁，托彼蛩与螀。",
            "凄然起秋声，感我彻肺肠。",
            "幽思不自识，远兴来何方。",
            "至音有如此，始晤韶与章。",
            "风霜入凄断，月露皆悲凉。",
            "天地有声乐，呻吟委寒荒。",
            "尔非丝竹奏，那得登君堂。"
        ],
        "notes": "",
        "id": "f4f4c49ea1fa0d9b371d17fff4fdb9b2"
    }
]