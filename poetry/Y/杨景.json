[
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其一",
        "preface": "",
        "paragraphs": [
            "旌旗风暖飏春晖，的皪寒光照铁衣。",
            "壮士衔枚听传令，边鸿敢傍阵云飞。"
        ],
        "notes": "",
        "id": "b224dde2ec0d0fb2518d87b6cc4cd094"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其二",
        "preface": "",
        "paragraphs": [
            "奏罢清笳听凯歌，行启细柳拂雕戈。",
            "征人尽道从军乐，城上黄云喜气多。"
        ],
        "notes": "",
        "id": "cdb8c71e5421044c4135b4c957e29957"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其三",
        "preface": "",
        "paragraphs": [
            "天兵十万拥貔貅，紫塞年年大有秋。",
            "不是颉羌求款附，为君唾手取灵州。"
        ],
        "notes": "",
        "id": "94a5d72eceb8c360498e3014d8223455"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其四",
        "preface": "",
        "paragraphs": [
            "正塞从来豫虏谋，好将忠赤报衙头。",
            "速修朝觐趋丹凤，乞汝河西十二州。"
        ],
        "notes": "",
        "id": "3c36ba02642e1937f99a1f70b2da2287"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其五",
        "preface": "",
        "paragraphs": [
            "王畿诸将戍沙场，亦有家书寄雁行。",
            "不说边庭征战苦，侍郎恩意似汾阳。"
        ],
        "notes": "",
        "id": "5605e6d2398273a541622c10e9e0c31c"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其六",
        "preface": "",
        "paragraphs": [
            "丈丈蛇矛锦甲新，虬须虎头汉将军。",
            "弯弓盘马当牙帐，双发鸣髇入塞云。"
        ],
        "notes": "",
        "id": "b860dc2474b20d1059893834f3fb3015"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其七",
        "preface": "",
        "paragraphs": [
            "控弦十万汉蕃兵，行鼓分屯细柳营。",
            "白面元戎心似铁，不教羌骑近长城。"
        ],
        "notes": "",
        "id": "0ed0751936034ea204144b6aae638e3d"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其八",
        "preface": "",
        "paragraphs": [
            "崆峒猛士射雕还，三石雕弓月样弯。",
            "为问辕门何似勇，划骑生马注南山。"
        ],
        "notes": "",
        "id": "bb672b907ce814eec4379a6ece3e6e24"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其九",
        "preface": "",
        "paragraphs": [
            "招马红旗绣浪开，战鼙百面打春雷。",
            "南山万仞阴崖险，似箭红尘一溜来。"
        ],
        "notes": "",
        "id": "31eef1d72280fc1843aa34737891ef4f"
    },
    {
        "author": "杨景",
        "dynasty": "宋",
        "type": "诗",
        "rhythmic": "",
        "title": "政和二年三月廿四日鄜延帅府大阅即席呈献帅座贾公凯歌  其一○",
        "preface": "",
        "paragraphs": [
            "宿麦斜桑满塞垣，弯已经不复射游魂。",
            "华戎说罢干戈事，万岁山呼荷至尊。"
        ],
        "notes": "",
        "id": "e9db3c5a2aca3274581727f2a6f2c06c"
    }
]