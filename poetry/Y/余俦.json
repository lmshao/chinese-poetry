[
    {
        "author": "余俦",
        "dynasty": "宋",
        "type": "诗",
        "rhythmic": "",
        "title": "题韩仲止壁二首  其一",
        "preface": "",
        "paragraphs": [
            "谒入久不出，兀坐如枯荄。",
            "苍头前致词，问我何因来。",
            "士节久凋丧，人情易嫌猜。",
            "本无性命忧，不去安待哉。"
        ],
        "notes": "",
        "id": "c0ef85f2e845583a02e930b527892e96"
    },
    {
        "author": "余俦",
        "dynasty": "宋",
        "type": "诗",
        "rhythmic": "",
        "title": "题韩仲止壁二首  其二",
        "preface": "",
        "paragraphs": [
            "名闻由昔者，礼进合欣然。",
            "古有不屑教，意令加后鞭。",
            "尚书八座贵，吏部一灯传。",
            "惊代文章伯，曾容贾浪仙。"
        ],
        "notes": "",
        "id": "9c723203dbe0c42ce4903f3b00090783"
    }
]