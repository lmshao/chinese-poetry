[
    {
        "author": "俞处",
        "dynasty": "宋",
        "type": "词",
        "rhythmic": "“僮至”念奴娇",
        "title": "",
        "preface": "",
        "paragraphs": [
            "残蝉断雁，政西风萧索，夕阳流水。",
            "落木无边幽眺处，云拥登山屐齿。",
            "岁月如驰，古今同梦，惟有悲欢异。",
            "绿尊空对，故人相望千里。",
            "追念淮海当年，五云行殿，咫尺天颜喜。",
            "清晓胪传仙仗里，衣染玉龙香细。",
            "今日天涯，黄花零乱，满眼重阳泪。",
            "艰难多病，二陵无奈秋思。"
        ],
        "notes": "",
        "id": "c05abbe87101036e83ebee1a38ad675d"
    }
]