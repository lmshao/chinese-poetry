[
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "冯公岭",
        "preface": "",
        "paragraphs": [
            "冯公此山民，昔开此山居。",
            "屈盘五十里，陟降皆林庐。",
            "公今去不存，耕凿自有余。",
            "风篁生谷隧，雨旆来岩虚。",
            "人随乱云入，咫尺声相呼。",
            "四时草木香，异类果蔌腴。",
            "棌薪得崖花，结缀成襟裾。",
            "此亦佳窟宅，可对幽人娱。",
            "何必种桃源，始入仙者图。",
            "瓯闽两邦士，汹汹日夜趋。",
            "辛勤起芒𪨗，邂逅乘轮车。",
            "山人老白首，名氏不见书。",
            "我独何为者，拊身念居诸。"
        ],
        "notes": "",
        "id": "145ae2a6239bba5c31408c84e8d9f68f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "吴江华严塔院赠了洪讲师",
        "preface": "",
        "paragraphs": [
            "具区以为潴，吴江以为裨。",
            "自专一方浸，尽纳海所遗。",
            "逝川无发叹，丽泽可求师。",
            "昔人会心地，今为鱼鸟资。",
            "飞者自无极，游者自无涯。",
            "造物不谆谆，亦莫分何谁。",
            "此时余与子，相遇相谐嬉。",
            "曾观烟雨外，未满苍茫思。",
            "复来秋风后，重有骚屑悲。",
            "不及日月入，烂焉堕轮规。",
            "尚见波涛惊，累然拥丘坻。",
            "况彼琐细者，蒲菼争纷披。",
            "当年吴季子，德合无醇疵。",
            "范蠡之所矜，视之眇毫厘。",
            "末路张季鹰，适意亦见推。",
            "人才非一端，事近苦易移。",
            "常恐后生辈，风流日凌迟。",
            "县忧公家迫，俗陋栋宇卑。",
            "子将跨大阁，对此连天弥。",
            "英雄久销歇，枯槁乃光辉。",
            "寘余一榻处，析理定兴衰。"
        ],
        "notes": "",
        "id": "2a33ff41eb91617ad00a58c764694a30"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送赵景明知江陵县",
        "preface": "",
        "paragraphs": [
            "吾友赵景明，材绝世不近。",
            "疏通无流连，豪俊有细谨。",
            "尤精人间事，照见肝膈隠。",
            "忽然奋须髯，万事供指准。",
            "汉士兴伐胡，唐军业诛镇。",
            "久已受褒封，谁能困嘲摈。",
            "四十七年前，时节忧患尽。",
            "去作江陵公，风雨结愁愠。",
            "昔称长官贵，今叹服劳窘。",
            "夜光傥无因，早晦行自引。",
            "田园多遯夫，未必抱奇蕴。",
            "勉发千钧机，一射强虏殒。"
        ],
        "notes": "",
        "id": "e4d77c96a792d4df790b0ae1193f88e7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑景元",
        "preface": "",
        "paragraphs": [
            "兄弟同升难，高材自摧角。",
            "官多复不记，四载礼南岳。",
            "一朝尽室去，菲食遭岁恶。",
            "丈夫轩豁意，快紧出鹰鹗。",
            "忍事得无惭，信有古人学。",
            "建安虽闽壤，桂树美可乐。",
            "合抱更连理，丛生荫州郭。",
            "岁月历悠长，根株见龈腭。",
            "终当作大厦，积功在云壑。",
            "尚友如此君，苍天未为薄。"
        ],
        "notes": "",
        "id": "b0312eb5d37d6380f6f23264182baae6"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题贾俨不忘室",
        "preface": "",
        "paragraphs": [
            "贾子好修士，躬耕鹿岩阿。",
            "茂木俯青泉，幽处堪逶迤。",
            "有室净棐几，图史参前罗。",
            "独能取我语，标榜相巍峩。",
            "我语不必记，子意故足多。",
            "物之徇外者，迅若横流波。",
            "当其一念觉，胼胝驻崩涡。",
            "神丸起痿瘵，厚纩还暄和。",
            "伦类苟通明，轨辙宁舛讹。",
            "但忧所见弱，缭如附松萝。",
            "舆薪岂不睹，奈此斤斧何。",
            "勿令学高山，所至才献坡。",
            "如于众稊稗，收拾同颖禾。",
            "虽云善端在，坐悼良时过。",
            "子先发曹掾，仁义躬濯磨。",
            "活人不知数，一善禳众瘥。",
            "每识饭牛下，有作宁戚歌。",
            "至今乡里敬，墓柏垂霜柯。",
            "子质复粹美，藻火兼佩珂。",
            "中夜再三叹，警策自诋诃。",
            "未合者参辰，已逝者江河。",
            "所愿天爵尊，非必贵决科。"
        ],
        "notes": "",
        "id": "312344879756c1c4432504f196aedc5b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈同甫抱膝斋二首  其一",
        "preface": "",
        "paragraphs": [
            "昔人但抱膝，将军拥和銮。",
            "徒知许国易，未信藏身难。",
            "功虽愆岁晚，誉已塞世间。",
            "今人但抱膝，流俗忌长叹。",
            "儒书所不传，群士欲焚删。",
            "讥诃致囚箠，一饭不得安。",
            "珠玉无先容，松柏有后艰。",
            "内窥深深息，仰视冥冥翰。",
            "勿要两脾消，且令四体胖。",
            "徘徊重徘徊，夜雪埋前山。"
        ],
        "notes": "",
        "id": "2e4864893c07841a17ce54856e14292a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈同甫抱膝斋二首  其二",
        "preface": "",
        "paragraphs": [
            "音骇则难听，问骇则难答。",
            "我欲终言之，复恐来蹲沓。",
            "培风鹏未高，弱水海不纳。",
            "匹夫负独志，经史考离合。",
            "手捩二千年，柔条起衰飒。",
            "念烈傥天回，意大须事匝。",
            "偶然不施用，甘尽斋中榻。",
            "宁为楚人弓，亡矢任挽踏。",
            "莫作隋侯珠，弹射坠埃壒。"
        ],
        "notes": "",
        "id": "13ddb6cffd871894d8dc3ac077a6fc26"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "超然堂",
        "preface": "",
        "paragraphs": [
            "晨兴诣曹参使驲，传呼趋庭头颈屈。",
            "退归阖户胥吏玩，过门掉臂不入室。",
            "宅舍空荒转颓漏，驺仆蓝缕常寒乞。",
            "此堂岂可更超然，乍可鞅掌中怫鬰。",
            "每怜庄周齐物论，遣词旷荡违经律。",
            "独称松柏受正命，舜何人哉尽伦匹。",
            "萍实浮沉江汉远，剑气腾掷牛斗出。",
            "招徕凤麟已悠缓，琢磨圭璧强坚密。",
            "檐擎自贵竭人力，起倒相因废天质。",
            "古今问学满天下，分寸毫厘难细诘。",
            "以兹凛凛观万事，口不敢言心自失。",
            "今朝幸续省仓米，且以糜煎饱时日。"
        ],
        "notes": "",
        "id": "613612b00991c7a641a575e0c8795341"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "再过吴江赠僧了洪",
        "preface": "",
        "paragraphs": [
            "回飚掩夹浦，势与黑楼颃。",
            "连袂上长桥，身弱屡见扛。",
            "苟无倾覆忧，恣横未易当。",
            "坐定互惊愕，师云乃其常。",
            "有时气力雄，驾浪拍此邦。",
            "熟风无失舟，小艇来茫茫。",
            "始悟寡所谙，论改色据张。",
            "衒小以为大，空令事难量。",
            "玩变不覩微，亦乖智之方。",
            "已矣勿复云，闻钟过石塘。"
        ],
        "notes": "",
        "id": "8e18f5dd4c083daed244c813a833e82b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "穹窿右俛眉，天平左垂鬓。",
            "吴人宅沮洳，兹山抑其镇。",
            "陡起为表著，突兀数寻仞。",
            "樛松颇坚瘦，立石乃荣润。",
            "兼有千里陂，杳霭来远韵。",
            "宜乎登椒丘，摆落思奋迅。",
            "亡王未亡时，绝色馆孤峻。",
            "歌声妙欵乃，俎品穷蛤蜃。",
            "援琴固停咎，解甲仍转瞬。",
            "终归寂寞人，破釜煮枯堇。",
            "陈迹不足吊，新缔何劳问。",
            "三年姑苏驿，空望此塔近。",
            "适当熟食节，暖气无已吝。",
            "豪风增春愁，异雪损花信。",
            "聊以壮游衍，归受儿女冁。"
        ],
        "notes": "",
        "id": "688714c48e4dbb6d5321540b9c0664a7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "葑门",
        "preface": "",
        "paragraphs": [
            "遗墨固藏神，希圣非立我。",
            "断后辄无前，实右即虚左。",
            "品定赋纤洪，义明分勇懦。",
            "端木语卫文，洙泗皆卿佐。",
            "孔子叙夷齐，后进尚嵬琐。",
            "从来一大事，几作鸿毛荷。",
            "知非言所及，结网鱼受课。",
            "谁持空空质，放纵无不可。",
            "兹门小精庐，荒寂众万过。",
            "欣余二三子，拙力守饥卧。",
            "杨花安得揽，飞去天隅唾。",
            "唯有露垂垂，满畦红药堕。"
        ],
        "notes": "",
        "id": "c25531663360c3de4e9081781ea712f0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "还华贤良九经说贤良进卷语林等",
        "preface": "",
        "paragraphs": [
            "华君官五世，人物朴而重。",
            "穷经不辞难，著论何其勇。",
            "编排过百帙，装庋高一冢。",
            "见闻颇惊讪，吟玩自欣悚。",
            "余本空疎人，盛刺勤远捧。",
            "津般俾之读，涉岸沧溟汹。",
            "惟知畏浩博，敢复议烦冗。",
            "芄兰恨柔蔓，栎社嫌拥肿。",
            "谁令独管吹，而为众竽恐。",
            "杨墨岐路迷，服郑丘林拱。",
            "西邻黄策子，简要获天宠。",
            "君兮幸持归，卧看云生垅。"
        ],
        "notes": "",
        "id": "24ef1134e29efce5203d3571af4de9b8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "齐云楼",
        "preface": "",
        "paragraphs": [
            "天下雄诸侯，苏州数一二。",
            "都会自昔称，陪京今也贵。",
            "奕奕撰重楼，岧岧立平地。",
            "虚景混空苍，嚣声收远肆。",
            "𬮱阇虽散阔，栏槛皆堪记。",
            "向非土木力，焉能快高视。",
            "湖山西南维，江海东北塈。",
            "舒缓未为愚，疏达终多智。",
            "穷民一宵灯，细巧杂纹织。",
            "豪士三春卉，妖丽乱名字。",
            "侈甚见精诚，富余轾讲肄。",
            "先朝丰豫日，应奉稽古义。",
            "花纲飞入汴，石林鬼浮泗。",
            "天然造生活，始者行赈施。",
            "王公占上腴，邸观角奇致。",
            "是邦聚璀璨，四顾尽憔悴。",
            "狂胡误濡足，遗𦶟等交臂。",
            "艰难屡省方，薄遽亏顿置。",
            "因循堕和好，俛仰销年岁。",
            "翻怜井邑盛，又使编氓匮。",
            "颇云鱼虾微，亦已困征税。",
            "人生贱苟免，所尚刚强气。",
            "呼鹰饱何待，暴虎怒斯易。",
            "吁嗟久悒悒，胡为长惴惴。",
            "夜闻踏歌喧，激烈动哀思。",
            "吴俗固捷疾，吴兵信蠭利。",
            "项梁起雠秦，子弟奋投袂。",
            "功成须力到，岂必资黠慧。",
            "宁羡鹊居巢，盍如蛉有类。",
            "未发忌先闻，因诗良自喟。"
        ],
        "notes": "",
        "id": "1ccfc9904f73b44893caddb7c5fd178b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "虎丘",
        "preface": "",
        "paragraphs": [
            "虎丘之名岁二千，虎丘之丘何渺然。",
            "众山争高隠日月，笑此拳石埋平田。",
            "虽然培𪣻疑异物，划开阴崖十丈悬。",
            "冢中有恨索遗剑，亭上无语传枯禅。",
            "偏是吴人爱山急，逐面分方夸凭立。",
            "屋承隋唐良稳称，墨题熙丰尚新湿。",
            "松梢莫遣风雨横，石盘自添苔藓涩。",
            "春来春去吴人游，足茧层巅踣应泣。"
        ],
        "notes": "",
        "id": "50cb0dba6a1db85cfb32e0ab06c397fd"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "北斋  其一",
        "preface": "",
        "paragraphs": [
            "频年寄全吴，廨宇杂营保。",
            "前厅久倾压，后舍岌欹倒。",
            "常因霖雨后，壁坏不容扫。",
            "跳蛙浴漏潴，野谷媚穿杲。",
            "以兹违色养，先还媿亲老。",
            "低头谩商歌，瞪视豁愁抱。",
            "当身良易足，遗后非长道。",
            "幸今修整毕，楹桷正完好。",
            "晴窗闲昼永，夜榻初凉早。",
            "友朋坐雍雍，燕雀鸣草草。",
            "居室君子后，荜门固为宝。",
            "矧伊泽国士，败栋威涂潦。",
            "缪充使者属，职思振枯槁。",
            "人之所歆羡，未必天能造。",
            "卷藏姑罢归，蠹简说刚浩。"
        ],
        "notes": "",
        "id": "6ccd15d20ba0edd77566683c485501fa"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "北斋  其二",
        "preface": "",
        "paragraphs": [
            "人情无终极，匪陋则求佳。",
            "寝处既少安，游燕岂不怀。",
            "惟思旧酒务，糟酵茺榛埋。",
            "破瓶聚隆垤，新甃连长阶。",
            "种竹夹超然，移花遶北斋。",
            "及尔风露清，忽感意象谐。",
            "幽深容浪蕊，润泽长芳荄。",
            "亭亭两高梧，买自娄门街。",
            "俟以岁屡寒，窅若万仞崖。",
            "吾留能几日，龊龊强安排。",
            "方嫌树影瘦，复虑地势𠇗。",
            "世间香味悦，每与腥膻偕。",
            "雅故使郑淆，法语仍进徘。",
            "俯同侏儒笑，但恐好恶乖。",
            "莫穷有限物，徇此未腐骸。"
        ],
        "notes": "",
        "id": "bb4b43adf31195b4635338353ea7b6b1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题椿桂堂",
        "preface": "",
        "paragraphs": [
            "九官八士古之良，灵椿丹桂后腾芳。",
            "冯公诗意虽短陋，闾里传诵终难忘。",
            "君家同生五兄弟，短檠伴夜东方启。",
            "黄旗两记张庆闱，纻袍三号趋文陛。",
            "辞华标角人力能，科名均齐天所兴。",
            "作堂不须栋梁好，但种此木高千层。",
            "透日垂阴香未歇，满庭车骑同时列。",
            "更将磊砢替团团，留与北风观壮节。"
        ],
        "notes": "",
        "id": "d6d35b190e7f30632b77094657b80917"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠讷相",
        "preface": "",
        "paragraphs": [
            "柯山讷相丑形模，以相获妍如子都。",
            "每将气色较官簿，初若搏影终探符。",
            "刘公实，升提刑。",
            "丘宗卿，加龙图。",
            "就中两说最称验，余耳所逮非人诬。",
            "泛言心事依劝戒，多假名器烦邀呼。",
            "君门九重远万里，求者争道分荣枯。",
            "一身暂寄百骸聚，楦彼朱紫谁头颅。",
            "子其惜术无浪许，恐负西山之饥夫。"
        ],
        "notes": "",
        "id": "d3e8f4782217a0ce1f9ed3f6e5ba735a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑虞任赴京西检法官",
        "preface": "",
        "paragraphs": [
            "春风逝无涯，夏潦生未已。",
            "思君溯江汉，行锐业难止。",
            "事繁丝唾乱，神静鱼鳞理。",
            "前年浙东幕，借助获专美。",
            "边头值闲暇，人物盛储歭。",
            "荒村鱼米场，孤戍花药市。",
            "雅知足禅味，玩世失忧喜。",
            "但疑柳上白，时杂髯间紫。",
            "岂非久不遇，感叹妨隠几。",
            "回首旧隆中，畦垅长薿薿。"
        ],
        "notes": "",
        "id": "8c76b6227c58a537c4bf1266fef169fc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "张氏东园送王恭父得殿字",
        "preface": "",
        "paragraphs": [
            "燕鸿不相须，进趣自求便。",
            "余来君其馆，乃复当我饯。",
            "一春三月雨，亭树鬰雾淀。",
            "絮重厄飞杨，花蔫堆紫茜。",
            "纵有百壶清，何能一笑遣。",
            "为郎昔同甲，四海初会面。",
            "凛然抱英特，霜宇抟温霰。",
            "雄辞推落笔，一语不可选。",
            "重来更纯粹，玉琢金就炼。",
            "汉家阐道术，四达诏群彦。",
            "谈经石渠观，会议白虎殿。",
            "通方要归宿，立异岂夸衒。",
            "子行若微罪，天意委深眷。",
            "以其今固辞，可信非始恋。",
            "楚热宜绉𫄨，峡涨难短牵。",
            "回舟泊书林，及此未掩卷。"
        ],
        "notes": "",
        "id": "66dafcd9b39bbd22e08ff16fc4f42421"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "奉赋德修西充大夫成都新园咏归堂二首  其一",
        "preface": "",
        "paragraphs": [
            "浣花炫春澨，濯锦绚晴浦。",
            "成都信繁会，此水工媚妩。",
            "岂无濠上亭，蹙步难仰俯。",
            "誓言违市朝，卜宅近幽阻。",
            "沃沃葵苋畦，焰焰棠杏坞。",
            "朝曦湿浅濑，暮色生远渚。",
            "循涯咏未厌，引流络其圃。",
            "苹荇依篱樊，凫鴈宿庭户。",
            "长松百里外，物象争渺莽。",
            "时平乏隠沦，蓑笠自歌舞。",
            "岷江志东向，激射走吴楚。",
            "胡为滞淫之，习坎圣所许。"
        ],
        "notes": "",
        "id": "608f8cc9ce4dd9248fb611b99ecc84d8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "奉赋德修西充大夫成都新园咏归堂二首  其二",
        "preface": "",
        "paragraphs": [
            "我生海旁州，古言江来铺。",
            "力浮万顷尽，坐识一溜初。",
            "之子酌彼源，绀洁玉斗𣂏。",
            "雅韵舒烦忧，逸驾陵趦趄。",
            "咏归有何意，岂亦歌风乎。",
            "湛湛游无梁，滔滔济无桴。",
            "纵横洄伏中，暮齿将焉需。",
            "三间始开辟，十亩终耘锄。",
            "东西两庄舍，兄弟相譍呼。",
            "缅哉趋前规，更作却后图。",
            "顾思曲肱乐，一身匪求余。",
            "我独无家归，羡子镌自迂。"
        ],
        "notes": "",
        "id": "3e1d4297b8e18944f9b1c207142e1338"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送冯传之",
        "preface": "",
        "paragraphs": [
            "我乞来荆州，足未曾出门。",
            "明明楚汉迹，莽莽风尘昏。",
            "兹复罢著书，梵译专讨论。",
            "颓然对白法，诸有不得存。",
            "传之京口别，岁暮始穷源。",
            "帆张飞动势，缆系栖泊痕。",
            "相顾举杯酒，醉极沮漳翻。",
            "儒生慕杰气，赤手诛鲸鲲。",
            "将军建实垒，寸甓宜自攒。",
            "于时雪五尺，遣卒问江干。",
            "答言屈大夫，横肆群鱼吞。",
            "岂如卫宁蘧，舒卷常温温。",
            "闻此重嗟叹，恐堕祸福观。",
            "荣禳用国宝，谁能免沉燔。",
            "要令德性修，仍挽江海浑。",
            "我今材力尽，拙计东南坤。",
            "尚余春秋志，欲执左袵奔。",
            "念子独奈何，葺屋补墙藩。",
            "梅花一两坼，春意到草根。",
            "倘见南枝荣，折寄随惊湍。"
        ],
        "notes": "",
        "id": "8811b64f1e637f4c559fc7539faa97f8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送李郛",
        "preface": "",
        "paragraphs": [
            "盖代才难看独手，众参闻见其来久。",
            "流风莫盛元祐时，崛起谁当绍兴后。",
            "嗟君探讨穷一生，心通文字难力争。",
            "雀啄雪篱阁笔坐，虫吟露草繙书行。",
            "已轻富贵须臾尔，万一姓名传野史。",
            "只愁垂老绝知音，自送青编满朝市。",
            "余之视君尚少年，题玉为珉何所贤。",
            "期君更尽未死日，举世不信方知天。"
        ],
        "notes": "",
        "id": "e052f3a376d72d46cd4a193f62658d3b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送喻太丞知处州",
        "preface": "",
        "paragraphs": [
            "喻公策名自先朝，奉常冬官始见招。",
            "何因歛退为泉石，可惜垂欲排云霄。",
            "处州不城山作堵，百嶂千峰自翔舞。",
            "孤高上头天一柱，中有秀句须公取。"
        ],
        "notes": "",
        "id": "4445deb97b8e51b0db010f4f71922346"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送刘德修",
        "preface": "",
        "paragraphs": [
            "群航弭安流，未脱孤帆厄。",
            "独板乱横溃，始负众舟责。",
            "蛰雷正须时，春雨宜满泽。",
            "勇夫攻坚退，智士倒戈获。",
            "去年北关路，永叹出处隔。",
            "俄掀凤仪雅，缓彼枭搏磔。",
            "发复洗涂糊，召和开褊迫。",
            "一日期万年，倏眒展长策。",
            "居然西州道，千仞敛归翮。",
            "鬓发何用青，肝胆元自白。",
            "古圣岂不劳，筑此英俊宅。",
            "谁令闭榛莽，回曲用蛮貊。",
            "天门昳荡荡，瑶实连蔓摘。",
            "种玉如有方，从今空椟索。"
        ],
        "notes": "",
        "id": "b3f668ea3c5514cb1400fddd2fa2ee7a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题李君亮义槩堂",
        "preface": "",
        "paragraphs": [
            "分飧人所能，多至逾万亿。",
            "一朝可趣具，寒暑三十易。",
            "古之轑釜者，其始盖未惜。",
            "怀哉西方士，义重见寡特。",
            "招呼几州氓，岁岁青黄食。",
            "雷声匕筯动，云涌床座窄。",
            "昔我手行粥，今也愆膂力。",
            "忆汝身自孩，又抱儿子吃。",
            "岂有不足叹，幸无嗟来色。",
            "天为产厥孙，文射最高策。",
            "劳君太史令，乞彼峨眉伯。",
            "出处善知时，教训陶美泽。",
            "筑堂事遗像，雅颂镌众墨。",
            "我歌则后矣，猗欤缀周什。"
        ],
        "notes": "",
        "id": "db45330d394ffaf19359d4a5cb545b22"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "医工叹重赠柳山人",
        "preface": "",
        "paragraphs": [
            "柳生洲居濠北边，繇辞质野谁所传。",
            "不曾入城行卖卜，有问灾福须呼船。",
            "叹我奇疾何频年，其初过清肌凛然，已忽腹拒遭拘挛。",
            "一身尽异形质变，恍若土木徒人言。",
            "蚤知定性不生灭，今安得尔庸非天。",
            "医工刃人死无律，妄谈标本从何出。",
            "补劳护弱转凝聚，排寒荡湿加淫鬰。",
            "挟风上行关膈失，迸肉糜皮并为一，犹云无伤乃余疾。",
            "生虽怜我谬时命，岂悟颠倒缘此物。",
            "彼苍应有司杀者，授柄于工无乃悖。",
            "我劳万事明当休，自古零落归山丘。",
            "但疑未死复不活，熟视重为诸医羞。",
            "余聪残明不可留，治命已乖妻子谋，执讯空贻友朋忧。",
            "柳生听罢掉颈笑，既有主对非吾尤。",
            "山歌静夜声宛转，更著此曲歌中流。"
        ],
        "notes": "",
        "id": "1efd38028f76f94e647078edbb07da74"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "宿石门",
        "preface": "",
        "paragraphs": [
            "好溪泻百壑，南北倾万峰。",
            "山凡堆阜俗，映岸羞为容。",
            "石门忽秀出，老干荫渟洪。",
            "舍舟从口入，便已离尘中。",
            "众芳拱窟宅，环冈献奇秾。",
            "藤萝异态度，尺寸疑施功。",
            "锦茵翠织成，照耀无春冬。",
            "水行千丈高，喷薄不可穷。",
            "更有洗头盆，云深雾常封。",
            "昔年谢康乐，筑居待其终。",
            "继作者丘裴，语言亦称雄。",
            "邈然百世后，未忝骚人风。",
            "栖栖三羽衣，日晏斋厨空。",
            "云子歇过桨，𫏐洗氛埃胸。",
            "自叹苦淹留，寂寞不易供。",
            "嗟我老无用，佞山久成翁。",
            "结庐会昌侧，势落鱼虾丛。",
            "种竹似束苇，栽松如断蓬。",
            "小儿饾盆盂，何时至周公。",
            "会当同此住，代输助之舂。"
        ],
        "notes": "",
        "id": "74c0db919d3e8492fb1ce060f93da38e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "月谷",
        "preface": "",
        "paragraphs": [
            "昔从东莱吕太史，秋夜共住明招山。",
            "正见谷中孤月出，倒影挼碎长林间。",
            "凭师记此无尽意，满扫一方相并闲。"
        ],
        "notes": "",
        "id": "26bf7e64129bd6d931b00462e9c16ce7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "祷雨题张王庙",
        "preface": "",
        "paragraphs": [
            "夏至老秧含寸荑，平田回回不敢犁。",
            "群农无计相聚泣，欲将泪点和干泥。",
            "祠山今古同一敬，签卦分明指休证。",
            "传言杯珓三日期，注绠翻车连晓暝。",
            "龙神波后何惨怆，昔睡今醒喜萧爽。",
            "人云天上行水曹，取此化权如反掌。",
            "浙河以东尽淮壖，哀哉震泽几为原。",
            "愿王顿首玉帝前，请赐此雨周无偏。"
        ],
        "notes": "",
        "id": "5eb55f61cc55ec47703aa8e82cbe3ce9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄黄文叔谢送真日铸",
        "preface": "",
        "paragraphs": [
            "建溪疑雪白，日铸胜兰芳。",
            "谁知真苦涩，黯淡发幽光。",
            "骑省可正论，农卿今则亡。",
            "怀人坐太息，泉竭鼎无汤。"
        ],
        "notes": "",
        "id": "e095df2994037d0226eee807e84b3572"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送黄竑",
        "preface": "",
        "paragraphs": [
            "有客家住宝剑窟，将身自比夜明帘。",
            "见我立谈尽肝膈，骇视世俗徒沾沾。",
            "千年豪杰供指使，笑挞胡虏如奴钳。",
            "嗟予病衰绝少韵，只欲炙背依茅簷。",
            "劝子持难复居易，吕梁之舟先历试。",
            "焦桐邂逅爨下薪，良玉磋磨庙中器。",
            "谁言怒海鲲鲸恶，别有晴川鸥鸟戏。",
            "心亨习坎行自孚，安流傥寄相思字。"
        ],
        "notes": "",
        "id": "7f5ebd54c1206daaa01f898cc142aa95"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "浄光松风阁",
        "preface": "",
        "paragraphs": [
            "城中云日如火催，净光行食声转雷。",
            "不知何处白苹起，便有满坐清风来。",
            "莫言作楼非急务，翁当运斤儿执锯。",
            "待得三间著此风，病叟扶携上楼去。"
        ],
        "notes": "",
        "id": "1c212860bf8ef1f2552a261d099f8a9f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送蔡梦得",
        "preface": "",
        "paragraphs": [
            "寸步旱黏楫，千里脂染轮。",
            "四国严诸侯，江沙渺无津。",
            "翁令去何之，绿树羞鬓银。",
            "惟应苦吟彻龙室，报以颔珠光比日。"
        ],
        "notes": "",
        "id": "7bc4aaf56a10b615f2f29e397fc07999"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "和答钱广文兰松有刚折之叹",
        "preface": "",
        "paragraphs": [
            "兰居地之阴，蔼蔼含华滋。",
            "此本不以刚，而为刚者师。",
            "松无栋梁具，何用稼冰雪。",
            "终风挠长林，常恐浪摧折。",
            "愿子比令德，一薰容众蒿。",
            "笑我非实材，千载空独高。"
        ],
        "notes": "",
        "id": "115fc06d68f7f16a265429042672ade8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵振文传借琉璃灯铺写山水人物一烛发明百巧呈露画师精妙者不能过也",
        "preface": "",
        "paragraphs": [
            "古称浄琉璃，物现我常寂。",
            "胡为自争妍，照耀出痕迹。",
            "坐有求心客，骇目不忍看。",
            "愿息终岁劳，留作袖手安。"
        ],
        "notes": "",
        "id": "1a0507398f460460099c5cce278cdedb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "和答徐斯远兼简赵昌甫韩仲正",
        "preface": "",
        "paragraphs": [
            "江东文士称数人，宝冠霞珮朝灵君。",
            "卢敖善游指天去，吕望应招离海滨。",
            "有书不止问无恙，平生怀抱陈案上。",
            "会看作意鸣朝阳，阴狐夜短空惆怅。"
        ],
        "notes": "",
        "id": "2afaad68e6f953a7b70364066dd5ce01"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "徐仁父先大夫诗卷指其改补锅八句曰愿有请因疏下方",
        "preface": "",
        "paragraphs": [
            "江南隠君子，琢语冰段清。",
            "彼美补锅篇，义远有劝惩。",
            "烹饪一饷止，操持千载成。",
            "未须夸染指，岁晏期曲肱。"
        ],
        "notes": "",
        "id": "86c1133087472986637b46b58a9fc829"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题孙季蕃诗",
        "preface": "",
        "paragraphs": [
            "子美太白常住世，佳人栩栩梦魂通。",
            "泻落天河浇汝舌，移来不周荡汝胸。",
            "千家锦机一手织，万古战场两峰直。",
            "孰南孰雅唤莫前，虚箫浪管吹寒烟。"
        ],
        "notes": "",
        "id": "d4266feb20279f93a4a402c28111907b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "石经春秋一代奇宝王氏为熙丰学废不用瑞安沈彬老蜡而有之后世孙体仁阁以庋焉余为名曰深明",
        "preface": "",
        "paragraphs": [
            "喟昔洛门初上石，未久翻遭禁书厄。",
            "沈公秘藏百载余，高阁突兀共堆积。",
            "万物散聚常横陈，汀花岸草从纷纭。",
            "海云化雨龙正起，想象向来悲获麟。"
        ],
        "notes": "",
        "id": "f1281ed7a1ddfe92721f567f3fc17cb5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠二葛友",
        "preface": "",
        "paragraphs": [
            "飞飞下荒村，渺渺集芜城。",
            "振衣出虹蜺，覆篑超丘陵。",
            "鲁卫百世腴，夷齐万年清。",
            "翻然舍我去，东风初涣冰。"
        ],
        "notes": "",
        "id": "53e3c3fdff4b82cb577d239e1906c65a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "吕子阳辞兰谷家园却就石泉精舍",
        "preface": "",
        "paragraphs": [
            "子阳意高希古人，文如行空无定云。",
            "清明未容诗酒污，放旷自许渔樵亲。",
            "故园好木日夜长，友逝兄沦不同赏。",
            "改绿移红自若何，蹑磴扪萝心独往。",
            "我昔迷津经上吕，鬭出飞亭压行路。",
            "石影参差研匣寒，花阴回薄书奁暮。",
            "离家十里山转深，琅玕满地芝成林。",
            "竹鸡睡去月当午，闲听孙登长啸音。"
        ],
        "notes": "",
        "id": "689e2986f85d1984721710beb9893104"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "永嘉端午行",
        "preface": "",
        "paragraphs": [
            "行春桥东峙岩北，大舫移家住无隙。",
            "立瓶叵罗银价踊，冰衫雪袴胭脂勒。",
            "使君劝客亲付标，两朋予夺悬分毫。",
            "起身齐看船势侧，桡安不动涛头高。",
            "古来峥水鬭胜负，湖边常赢岂其数。",
            "岸腾波沸相随流，回庙长歌谢神助。",
            "只今索莫何能为，败鼓搅壕观者稀。",
            "千年风土去不返，醉里冤雠空展转。"
        ],
        "notes": "",
        "id": "0848978fcf94cbf64dc61cf6b5eb3059"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题扫心图",
        "preface": "",
        "paragraphs": [
            "大心觉也无亏成，小心沤也随灭生。",
            "道人常与箒柄行，遇其欻起须扫清。",
            "世间亦有无根树，又言朗月当空住。",
            "劫尘颠倒不自由，只笑本来无扫处。"
        ],
        "notes": "",
        "id": "76281c11681c1815dcc5a66385be1b12"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "后端午行",
        "preface": "",
        "paragraphs": [
            "一村一船遍一邦，处处旗脚争飞扬。",
            "祈年赛愿从其俗，禁断无益反为酷。",
            "喜公与民还旧观，楼前一笑沧波远。",
            "日昏停棹各自归，黄瓜苦菜夸甘肥。"
        ],
        "notes": "",
        "id": "e9e24e3842a938a4e272da26fdada45f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠朱承务",
        "preface": "",
        "paragraphs": [
            "颠倒八八卦，流转三百六。",
            "前民此何神，占险空屡渎。",
            "以病既当止，以年自当休。",
            "春泥不补裂，莫谩任虚舟。"
        ],
        "notes": "",
        "id": "735bcdc5f434be2c7729ec5e2c5e6599"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "尼童何了诜从道一长老六年一忽舍去莫知所之或云在天目山也诜甚喜将薙落从之可少助乎",
        "preface": "",
        "paragraphs": [
            "一师今何去，天目万丈云。",
            "著我粗袈裟，对住大茅君。"
        ],
        "notes": "",
        "id": "1efc06347561f12596b863560fba3da8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "著存亭",
        "preface": "",
        "paragraphs": [
            "驯乌得食常好鸣，灵茅无种还自生。",
            "魂浮魄散莽何极，耿若有见悲难平。",
            "山脉迢迢绣峰住，墓气腾腾缕云去。",
            "鲛人抱宝夜出游，指点今来著亭处。"
        ],
        "notes": "",
        "id": "c57584c3af5286f524ebd7541424fe92"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题运使方公祠堂",
        "preface": "",
        "paragraphs": [
            "投村宿店破鞍鞯，乞盐放酒心拳拳。",
            "南荒走遍得痟渴，玉井无藕何由痊。",
            "令子名高压苏武，𫏐来重靓经行处。",
            "追思往事空泫然，榜墨尚新墙壁护。",
            "佛幢五丈留衣冠，大书刻记词辛酸。",
            "神来正值荔枝熟，神去还愁桂子寒。",
            "吁嗟岭民未知礼，因君始拜令颡泚。",
            "从今箫鼓祭春秋，福我如生首长稽。"
        ],
        "notes": "",
        "id": "cce0d3f4ddd55b33590ba9823229c762"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "鄱阳董季兴往游怀玉山捐田入寺为民祷雨君既道其本末又示山中五章请余赋之然比来霖潦淹月种烂乃未秧也方幸数日晴霁尔",
        "preface": "",
        "paragraphs": [
            "怀玉湫龙懒心性，六月困眠祈未醒。",
            "广文偶来亦同病，买田施食慇懃请。",
            "谁知领县春风边，嗔蛟怒鳄腥熏天。",
            "须君一念晴雨若，遮莫雇僧输俸钱。"
        ],
        "notes": "",
        "id": "e7691cabcb4b2fc43b139340a5612b0c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "改东门出二首  其一",
        "preface": "",
        "paragraphs": [
            "百步凿新径，千年开旧池。",
            "值此盈月雨，川流漭溟弥。",
            "芜深草色碧，杂卉华众枝。",
            "鲂潜警夜跃，鹭起冲晨飞。",
            "我老皮骨销，扶行叹逶迟。",
            "安得有远志，毕愿藏郊扉。"
        ],
        "notes": "",
        "id": "78d080236ee7163763c24a0c30cbc4ec"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "改东门出二首  其二",
        "preface": "",
        "paragraphs": [
            "左方拥崇冈，昔也重嶙峋。",
            "自我护樵牧，林光稍敷纷。",
            "与菊明疎秋，堕桃照秾春。",
            "本求平野立，八荒辨燕秦。",
            "终限分寸珠，僧磬通比隣。",
            "面墙虽养蒙，意生岂名身。"
        ],
        "notes": "",
        "id": "100071f72452951c5ab3f538db7f501b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "中塘梅林天下之盛也聊伸鄙述启好游者",
        "preface": "",
        "paragraphs": [
            "幽花表穷臈，病叟行村墟。",
            "所欣一蕊吐，安得百万株。",
            "上下三塘间，萦带十里余。",
            "荒茨各尊贵，野径争扶疎。",
            "愁云忽返旆，急霰仍回车。",
            "苍然岁将晚，陡觉大象舒。",
            "群帝胥命游，众仙俨相趋。",
            "龙鸾变化异，笙笛音制殊。",
            "物有据其会，感召惊堪舆。",
            "妙看撤真境，态色疑虚无。",
            "问谁始种此，岂自开辟初。",
            "至今阙胜赏，浩劫随荣枯。",
            "儿童候黄堕，捧拾纷筐盂。",
            "熏蒸杂烟煤，缚卖倾江湖。",
            "臙脂蘸罗縠，绛艳生裙襦。",
            "和羹事则已，甘老山中臞。",
            "以兹媚妇女，又可为嗟吁。",
            "夜阑烛烬短，月淡意踌躇。",
            "林逋与何逊，赋咏徒区区。"
        ],
        "notes": "",
        "id": "6ff43c2824735a49afe3930a66c572eb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王氏读书吟堂",
        "preface": "",
        "paragraphs": [
            "谁能采桑谈，谁能带经锄。",
            "古人读书地，妙理出穷闾。",
            "矧今治华室，山翠涌前除。",
            "风烟聚景趣，花竹成画图。",
            "主人乌纱帢，子弟绣罗襦。",
            "新装茧纸印，上记开辟初。",
            "展卷忽有得，欣如奏齐竽。",
            "勉哉造其微，勿逐皮毛粗。"
        ],
        "notes": "",
        "id": "429a9182b769eb7b85bc3c43b6992f89"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王简卿侍郎以诗赠王孟同王成叟之姪也辄亦继作",
        "preface": "",
        "paragraphs": [
            "季父昔从我，寒灯听微更。",
            "强扶瘖聋和，误策蹇跛行。",
            "坐令两销落，无复一峥嵘。",
            "宜汝逝不留，出门访咸英。",
            "大溪逢侍郎，拆洗心胸清。",
            "新诗发妙意，说尽文字情。",
            "侍郎盖代豪，平蛮蚤垂名。",
            "览书五行下，援笔千人惊。",
            "点化谢雕刻，涵濡透晶荧。",
            "林黄橘柚重，渚白蒹葭轻。",
            "褰裳念数往，岁晏霜雪零。"
        ],
        "notes": "",
        "id": "e6478c7b766cdd821006ca75815d4e8d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "余顷为中塘梅林诗他日来游复作",
        "preface": "",
        "paragraphs": [
            "侧闻中塘好，曾赋劝游篇。",
            "凌江入枉浦，聊复信所传。",
            "化工何作强，耿耿不自怜。",
            "山山高相映，坞坞曲相穿。",
            "林光百道合，花气十村连。",
            "风迎乱𫘟騀，日送交婵媛。",
            "天回徂阴后，地转升阳前。",
            "初如别逃秦，疏附耻独贤。",
            "又疑未兴周，掩拥欣俱全。",
            "惜哉见之晚，重寻畏雕年。",
            "一省三叹息，十步九折旋。",
            "诗家诧梅事，槁干陋肥鲜。",
            "常于寒角晓，爱彼明冰悬。",
            "疎枝涩冷艳，小窗露孤妍。",
            "吟悲炙留嗛，句喜珠离渊。",
            "忽兹过众甫，欲彀羞断弦。",
            "无以寄美人，千室炊暮烟。",
            "明朝指行处，雾雨空迷田。"
        ],
        "notes": "",
        "id": "24ec8fa928ec1acce0cc4f21b3e9de30"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送葛元城",
        "preface": "",
        "paragraphs": [
            "数年之留能浩浩，一日之别还草草。",
            "念子身名两未遂，令我衰病无一好。",
            "古人探道从妙年，今人重耳轻目前。",
            "不愁好龙龙不下，只愁爱玉酬石价。"
        ],
        "notes": "",
        "id": "2a46a32859755abcd8a4b4d38735d51b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送白酆还蜀",
        "preface": "",
        "paragraphs": [
            "翻翻文若秋江生，幽幽诗如寒涧鸣。",
            "前岁淹徊下巴峡，今年憔悴出京城。",
            "凭问天边五色羽，何事飞来复飞去。",
            "昔人但苦樊笼悲，岂知此日笼无处。"
        ],
        "notes": "",
        "id": "efbb470e105f7ca591a052738662b879"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "朱娘曲",
        "preface": "",
        "paragraphs": [
            "忆昔剪茅长桥滨，朱娘酒店相为邻。",
            "自言三世充拍户，官抛万斛嗟长贫。",
            "母年七十儿亦老，有孙更与当垆否。",
            "后街新买双白泥，准拟设媒传归好。",
            "由来世事随空花，成家不了翻破家。",
            "城中酒徒犹夜出，惊叹落月西南斜。",
            "桥水东流终到海，百年糟丘一朝改。",
            "无复欢歌撩汝翁，回首尚疑帘影在。"
        ],
        "notes": "",
        "id": "2ed60a974a477aa8bcf4cb4fb5e3c07d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "翁诚之挽词",
        "preface": "",
        "paragraphs": [
            "西方之人美无度，眷此南邑朝阳鸣。",
            "如锥出囊拟砭国，似璞有价空连城。",
            "三仕郎官老将及，一去郴州唤不譍。",
            "朔风吹潮没复涌，渡口野梅飞碎琼。"
        ],
        "notes": "",
        "id": "dee5bebb4d54530bf39cbb06df88d230"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送曹器远",
        "preface": "",
        "paragraphs": [
            "曹子苦心怀百忧，古人远矣思同流。",
            "平生未得雄豪力，今日便肯卑微休。",
            "麻源洞里琼叶雨，南草市上芦花秋。",
            "十年老语为谁了，西望沧江空白头。"
        ],
        "notes": "",
        "id": "ff0663bdc1ad7a2ae4df2fa8a0bb5f0f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送丁子植",
        "preface": "",
        "paragraphs": [
            "婉娈好少年，忆昨十五余。",
            "割慈避父母，逊志亲师儒。",
            "已上破荒第，犹勤未见书。",
            "平生烟雨外，秋浦荷菼初。",
            "属官号高士，议政关惨舒。",
            "吟情且勿放，民隠谅少摅。"
        ],
        "notes": "",
        "id": "3e075cac244e4d3014b23a471029abd5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送方书记兼简府主",
        "preface": "",
        "paragraphs": [
            "我昔防江之下流，独许蔡子专军谋。",
            "未能奏效累丝发，已复负谤丛山丘。",
            "小范兵精思虑远，片言坐折群疑满。",
            "幕僚无过只论功，登秩荐贤来衮衮。",
            "上流蜀接更吴通，桑麻满里炊烟同。",
            "鹦鹉洲前长笛晚，黄哀蕲怨何时终。"
        ],
        "notes": "",
        "id": "825277cea00a7e8799ae46b4d594fff7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "伟叔蔡兄来永嘉屡辱投赠于其归也辄奉俚歌为谢兼叙离索",
        "preface": "",
        "paragraphs": [
            "庆历故家忠惠后，性酷喜文疎嗜酒。",
            "飘风聚雨蛙蚓寂，草玄献颂龙蛇走。",
            "古人道大何不容，回空赐殖同升堂。",
            "若遇韩门亲指画，岂有不在籍湜行。",
            "水心可怜地如掌，读罢君诗一惆怅。",
            "文星今直正莆中，去觅掀天无底浪。"
        ],
        "notes": "",
        "id": "57abfec50cd51e0c994083b1d9ff8881"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送戴料院",
        "preface": "",
        "paragraphs": [
            "质如金石坚，文比锦绣新。",
            "利锥亦颖透，大朴终还淳。",
            "忆昨慨其离，早合仪朝绅。",
            "于今悄复去，奈何犹选人。",
            "西风管摇落，黄菊别有春。",
            "茫茫九衢内，白汗沾红尘。",
            "谁抛连城富，却买径寸珍。",
            "世路岂云极，念子行李频。"
        ],
        "notes": "",
        "id": "3abd3552ef7ecdf2909a776a9753d078"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "幽赏",
        "preface": "",
        "paragraphs": [
            "禅房裹花窠，静与水石会。",
            "春禽更语默，夏日递明晦。",
            "纷然众窍殊，趺坐凛无对。"
        ],
        "notes": "",
        "id": "e4b303b8aaecc62e585ebaf16abf94b9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "梁父吟",
        "preface": "",
        "paragraphs": [
            "依大麓之遗址兮，储后土之神灵。",
            "乐天地之休嘉兮，皇涓洁而荐诚。",
            "集后土之雍容兮，刺百圣之礼文。",
            "却大辂而御蒲秸兮，惟俭德之是崇。",
            "端一心而燔燎兮，卜仁义乎永年。",
            "刻玉检而请命兮，何事秘而弗传。",
            "嘉梁父之草木兮，被赫然之宠荣。",
            "咨梁父之遗老兮，悲忽不睹乎穆清。",
            "维千乘万骑之杂沓婐婉兮，犹彷徨其行声。",
            "夫天运之适合兮，虽圣其犹莫知。",
            "彼河之洋洋兮，虽美而不济。",
            "泰山之椒既风雨又艰险兮，乃登封以类告。",
            "岂其不可一兮，伊所遇之独异也。",
            "虽伊周之辅世兮，曾何足以自喜。",
            "喟余生之孔棘兮，邈不及夫七十二君。",
            "日月幽而不明兮，遭玄夜之方长。",
            "竞𫓧钺而日弊兮，逐亡鹿而裂其脾肩。",
            "汉氏之为的兮，而不遗其余民。",
            "余既朴陋而不能谋兮，又怯耎而畏兵。",
            "搢珽琄于盗贼兮，何不朽之可几。",
            "曾死亡之几何兮，苟乱世以自免。",
            "幸此土之平乐兮，依镇南之不远。",
            "余耕兮隆中，地沃衍兮宜稑种。",
            "相原隰而下上兮，町厥壤之百亩。",
            "彼二代之民乐兮，岂不爱其皆有此。",
            "偷予腹之独饱兮，视岁行其在酉。",
            "天既溉之以雨露兮，余又滋之以浍畎。",
            "禾穰穰而同颖兮，或一稃而二米。",
            "霜露下此秷总兮，余与牧之竖柀之。",
            "雀鼠败其秉穗兮，余与邻之父刈之。",
            "贡龠合于许下兮，尚玉食之万一。",
            "俾君父之启魏兮，相祀事而勿失。",
            "昔文王之盛德兮，奔走商之暴虐。",
            "蔑君臣而自恣兮，吾何用乎此粟。",
            "黻冕兮茅蒲，衮衣兮袯襫。",
            "余力耕而胼胝兮，藉丰草而一息。",
            "扣牸角而长歌兮，声中云门之律。",
            "历山已芜兮，鸟下啄其凫茈。",
            "有莘之臣日以远兮，野老锄其故泥。",
            "计其食此兮，月不能一钟。",
            "耻一夫之释耒兮，故为无所用于耕。",
            "嗟圣贤之心兮，余或识甚微隠。",
            "余诚遗望不可逮兮，复嗣岁之将兴。"
        ],
        "notes": "",
        "id": "4513e87dc6b472a371455c36ccdc7e36"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "剡谿舟中",
        "preface": "",
        "paragraphs": [
            "浙江大浪如履空，镜湖挟天雨复风。",
            "我行独到勾践国，寒溪一溜蜿蜓通。",
            "蛰龙已卧潭谷底，湿萤不照蒲苇丛。",
            "山林卑陋无栝柏，霸气埋没惟蒿蓬。",
            "是时初冬未凝沍，天地苍莽日常暮。",
            "涉江芙蓉不复采，缘道野菊谁能顾。",
            "饥乌远鴈长追随，夜闻悲鸣朝见飞。",
            "前村鸡犬护篱落，此复何苦号其栖。",
            "自伤憔悴少筋骨，半生逆旅长太息。",
            "王家少年未省事，扁舟往来何所自。",
            "百年有意存礼乐，一饱未足谋通塞。",
            "且能对酒长酣歌，圣贤有命可若何。"
        ],
        "notes": "",
        "id": "03db00d549b9ebd0824c1068f3faeb2e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "新移瑞香旧曾作文忘之因今追忆云",
        "preface": "",
        "paragraphs": [
            "一株当三春，名花不易得。",
            "百年等寻丈，不博千乘国。",
            "野人三十本，强卖青铜百。",
            "应怜跗蘤具，苦为薪米迫。",
            "移栽向明阳，妃媛俨行列。",
            "土膏合根性，功用成宿昔。",
            "除香出浅紫，泣露轻脉脉。",
            "含愁欲谁诉，折去情更惜。",
            "方求蔽芾阴，未受搔擢厄。",
            "嗟余自羁旅，何以慰新客。",
            "慇勤深夜来，少待山月白。"
        ],
        "notes": "",
        "id": "a1bfe9f8a017aec487884e8a3fad8f3f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送薛子长",
        "preface": "",
        "paragraphs": [
            "藏冰待炎威，织裘御冬霰。",
            "彼此互有适，用舍空屡变。",
            "兰菊倚户出，松柏参天见。",
            "美质不必同，伟干非世便。",
            "薛生静而敏，器宇绝幼愿。",
            "能文乃天姿，脱颖酬始愿。",
            "众技逐高卑，杂学徒贯穿。",
            "趋圣由一途，任重工自劝。",
            "古人文已立，后世皎难衒。",
            "媿余莫负荷，期子幸无倦。"
        ],
        "notes": "",
        "id": "60e8b9096f2f9100a1f43b49315cd951"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈彦群",
        "preface": "",
        "paragraphs": [
            "雨洗蝗蝻余，凉生疠疟后。",
            "今朝江上峰，浄失棼雾垢。",
            "举觞忻有属，饯我同年友。",
            "平居多契阔，远别方嗟咎。",
            "大郡得师儒，高文兴孝秀。",
            "雍容入儒雅，磨错见琼玖。",
            "众儒治六学，厥志存不朽。",
            "量空计寻丈，汲海论升斗。",
            "因之入簪组，并欲垂篆籀。",
            "公才赋超卓，杰立气愈厚。",
            "火宿无余烟，果实甘众口。",
            "书来幸细评，副此频矫首。"
        ],
        "notes": "",
        "id": "51719911f3277f40c420911f499f73b5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题人扇",
        "preface": "",
        "paragraphs": [
            "外德欲晦，面目自蔽。",
            "内德欲耀，肝胆毕照。",
            "二法相除，我则有余。",
            "穆如清风，用之不穷。"
        ],
        "notes": "",
        "id": "2f65f798da48251ce4880a5fcabc6148"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "与英上人游紫霄观戏述短歌",
        "preface": "",
        "paragraphs": [
            "野水随路曲，东风得木鸣。",
            "景物已和柔，川原倍敷荣。",
            "茂桑高既条，细草亦丛生。",
            "眷言云外士，及此尘中行。",
            "南临大陂出，波面与心平。",
            "道旁古精庐，黄茅间荆榛。",
            "会集倾远村，裳衣自鲜明。",
            "银钗插山丹，歌笑喧嘤咛。",
            "何以劳比邻，粔籹杂𫗠饧。",
            "去年谷不饱，白骨今纵横。",
            "等为造化役，未究悲忻情。",
            "归来日已夕，旧径成沟坑。",
            "大车者谁子，不寐方宵行。",
            "死魂未满眉，擿埴将安程。",
            "感此良自哂，抱谷非鹂鹒。"
        ],
        "notes": "",
        "id": "b91975c88290b218e73de6c860e6e12b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "白纻词",
        "preface": "",
        "paragraphs": [
            "有美一人兮表独处，陟彼南山兮伐寒纻。",
            "挑灯细缉抽苦心，冰花织成雪为缕。",
            "不忧绝技无人学，只愁不堪嫁时著。",
            "郑侨吴札今悠悠，争看买笑锦缠头。"
        ],
        "notes": "",
        "id": "6741d1b1cc532b817eb63ae95ed5f708"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王木叔秘监挽词",
        "preface": "",
        "paragraphs": [
            "美人昔来芙蓉傍，山为发灵水吐芒。",
            "美人今归在何处，箫哀鼓悲葬前冈。",
            "我欲从之似云出，友风子雨游四方。",
            "梦魂无凭不可挽，坐揽衰涕终摧藏。"
        ],
        "notes": "",
        "id": "e8c66fcca8df284e2e6765deebe52b54"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "月波楼",
        "preface": "",
        "paragraphs": [
            "下林百果春自花，屋藏汀阴泉著沙。",
            "光风腻雪谁汝惜，繁红蜜翠空欹斜。",
            "爱君楼高出江上，百里江山开四向。",
            "峻屏森耸远更寒，纹练萦回静犹浪。",
            "孤潮夜卷西头来，海门推出冰崔嵬。",
            "岂知星河遭映夺，只使鹳雀常惊猜。",
            "此村风俗淳且鲁，接树移花今复古。",
            "劝君种学化儿孙，不须贮妓呈歌舞。"
        ],
        "notes": "",
        "id": "6dc1857b4ae4ca62878381924022dd9a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈子云通判  其一",
        "preface": "",
        "paragraphs": [
            "周子也复可怜人，忧民忧世语转新。",
            "每妬吾州何巨福，通判乃得陈子云。"
        ],
        "notes": "",
        "id": "d06c9f810fda5d7b51b0710331cdfd1e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈子云通判  其二",
        "preface": "",
        "paragraphs": [
            "临餐吐食嗟无余，幽情惨鬰时一舒。",
            "感君善意过于令，周子之语良非虚。"
        ],
        "notes": "",
        "id": "69793e0038751991997fa0a82545bf38"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈子云通判  其三",
        "preface": "",
        "paragraphs": [
            "三月召龙频鼓锣，喜作小雨恨不多。",
            "移苗未了君已去，更借后福书归禾。"
        ],
        "notes": "",
        "id": "3a2a2ae4f9484e39df475f0512b3ff57"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赋董季兴玩书岩",
        "preface": "",
        "paragraphs": [
            "玩书岩里刻成真，水帘花鬘春复春。",
            "一朝敛策去何所，来者对之如古人。",
            "美哉骨清神亦爽，西瞻匡庐东雁荡。",
            "满车图画常载行，到处名山留塑像。"
        ],
        "notes": "",
        "id": "e066a686b791198a8b65d3990d943b9e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送林孔英",
        "preface": "",
        "paragraphs": [
            "东堂质疑匙启钥，西厢坐讲水赴壑。",
            "本朝合选经博士，万里那投郡文学。",
            "东风吹散石门冰，吴人送去蜀人迎。",
            "雪山峩峩大江满，柁楼过之清又清。"
        ],
        "notes": "",
        "id": "0b639e81575d408316e09c59d64b8a07"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠岩电隠士",
        "preface": "",
        "paragraphs": [
            "近时术人多莽荡，要把虚名随妄想。",
            "神王虽去形不拘，尺直须防寻有枉。",
            "从来钟鼎无山林，老去岂复少年心。",
            "若言部位许亏阙，已早腾踏非埋沉。"
        ],
        "notes": "",
        "id": "2e3db7f30a911b5b7bcd52fdfc9df28e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送谢学宾",
        "preface": "",
        "paragraphs": [
            "衰年嬾看客，十卧适一起。",
            "谢子何许来，我屐屡折齿。",
            "貌闲神又肃，论事静而理。",
            "纷然嘲哳际，莞尔谐宫征。",
            "麟获无怒角，凤去愁遯尾。",
            "正应晚闻道，不受血气使。",
            "山头蕨芽老未镰，庭中桂枝春已添。",
            "巢由亦有藏身地，小厌声名傍屋簷。"
        ],
        "notes": "",
        "id": "af4cb1087d38e6bf3b46fc33b70a4eb4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "何伦秀才亲丧不能举冀其亲戚故人有知之者",
        "preface": "",
        "paragraphs": [
            "两母久未葬，魂冷常夜嘶。",
            "病妇槌心号，血尽身为泥。",
            "我死不息惜，少忍赋有甓。",
            "何当深九仞，更与崇四尺。"
        ],
        "notes": "",
        "id": "b6951fd799564852907e4dfb063ea971"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "蜂儿榧歌",
        "preface": "",
        "paragraphs": [
            "平林常榧啖俚蛮，玉山之产升金盘。",
            "其中一树断崖立，石乳荫根多岁寒。",
            "形嫌蜂儿尚粗率，味嫌蜂儿少标律。",
            "昔人取急欲高比，今我细论翻下匹。",
            "世间异物难并兼，百年不许赢栽添。",
            "余甘何为满地涩，荔子正复漫天甜。",
            "浮云变化嗟俯仰，灵芝醴泉成独往。",
            "后来空向玉山求，坐对蜂儿还想象。"
        ],
        "notes": "",
        "id": "f259f89816a86054c6bb2ce176fb0d7c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵子容任温州司法终日看册子而事自理又新廪储粮功利可传也为赋读书行率诸友同作",
        "preface": "",
        "paragraphs": [
            "法曹冗散人不管，闻道自要纷华损。",
            "常平筑敖米山积，读书岂知米尘满。",
            "归来依旧茅盖亭，焉得舍学干时卿。",
            "不然天上读书去，蓬岛瀛洲无限清。"
        ],
        "notes": "",
        "id": "4553e93f6c2e5bd2619ea93d5b885c3d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "登北务后江亭赠郭希吕",
        "preface": "",
        "paragraphs": [
            "壁上陋室铭，门外剪茅亭。",
            "小市鱼虾散寂寂，大江风浪来冥冥。",
            "郭翁虽老犹貌泽，腹贮今古心和平。",
            "只应独将笏拄颊，清坐都不挂毫发。",
            "何必随逐栏头奴，日招税钱三万亿。",
            "前灵运，后延年，桑麻旧国常宛然。",
            "城颓路阙总令好，不知于人安稳否。"
        ],
        "notes": "",
        "id": "c84e58be706cb13e147878948fabb320"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送程传叟",
        "preface": "",
        "paragraphs": [
            "茂苑台高春日明，君颜如花杨柳青。",
            "萧条别离风雨外，杨柳自青君貌改。",
            "谁知仰天愬天公，三辰五星在心中。",
            "老作海头新主簿，蜃气错杂迷西东。",
            "去年无禾虽种菽，乞命只指今年熟。",
            "家人未可便喜欢，少待上司催结局。"
        ],
        "notes": "",
        "id": "80032d680aab36e6475c41f08231bf2d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送徐景大",
        "preface": "",
        "paragraphs": [
            "桃湖避秦之远孙，绕湖桃叶遮桃根。",
            "父子声名动场屋，绿衫手板桃花村。",
            "相随入南访灵迹，九日山重海深碧。",
            "韩公文高大册印，秦系诗清小砖刻。",
            "我已衰残书不成，有语安能为重轻。",
            "子今自出琼瑰句，南伯南侯倒屐迎。"
        ],
        "notes": "",
        "id": "27d27bf6ef844245834bc9c51164e138"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题五畏斋",
        "preface": "",
        "paragraphs": [
            "曹滕亦据南面权，坐衙吏贴群趋先。",
            "敢云威福自我出，下有赤子高苍天。",
            "圣人迭兴建皇极，付祝长官尤恻恻。",
            "前碑特立示铭诚，后榜七条垂训释。",
            "冰清王令来调琴，四事未畏先畏心。",
            "常将方寸勤管摄，不与外物相亏侵。",
            "情防骄粗意防满，万事须还畏为本。",
            "君不见匹夫胆大气如山，风浪只在须臾间。"
        ],
        "notes": "",
        "id": "cf4251eba89251a340c1e9df6d0014cc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "怀远堂",
        "preface": "",
        "paragraphs": [
            "祖后昔尊御，忠邪初混茫。",
            "诐行扬于庭，直词招自旁。",
            "尽鉏新法秽，还拯疲民康。",
            "白头失路者，冠服𪸩以煌。",
            "尤工抑外家，减官卑轮箱。",
            "累然两孤姪，赋禄上团防。",
            "赐书课熟读，敛衽常敬庄。",
            "盘筵化蒲苋，歌舞讳姬姜。",
            "堂开瞰远野，惟见条山苍。",
            "不知天何意，反掌异存亡。",
            "何人致颠覆，使我同披猖。",
            "胡云半点黑，汴水千里黄。",
            "飘萧离宫殿，零落趁伧荒。",
            "三吴通苇岸，中禁隔龙光。",
            "曾孙更寂寞，泥里弄耕桑。",
            "风掀炊馌灶，雨烂晒禾场。",
            "稍复卓墟墅，渐能满囷仓。",
            "旧居重回首，欲诣川无梁。",
            "哀哉血腥涴，狐兔久埋藏。",
            "想其屡易主，指说故侯王。",
            "时运从代谢，形神终惨伤。",
            "翁今垂八十，健悍嗔扶将。",
            "句中青玉案，壁上乌丝行。",
            "细抄四簷动，绕看三伏凉。",
            "渚清莲叶晓，露浄菊枝芳。",
            "鹤笼翅羽阔，渔艓波浪长。",
            "凛怀南狩日，骇溃非一方。",
            "当由后请命，所以再隆昌。",
            "吁俊虽草莽，象贤本虞唐。",
            "不应女尧舜，早已坠簪裳。",
            "劝翁善眠食，神道分否臧。",
            "会须诏飞下，洗沐朝建章。"
        ],
        "notes": "",
        "id": "3be32b954384a51834e6893aac5d5903"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "报德庵",
        "preface": "",
        "paragraphs": [
            "王孙生长安仁宅，亲见宣仁靖家国。",
            "艰难身后苕水头，举目湖山非旧识。",
            "孩儿负土成新阡，手种拱把皆参天。",
            "皇天报德无穷年，蟠根翳叶藏云烟。"
        ],
        "notes": "",
        "id": "6f8c00ab127138480cf32628462a5c8f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "露星亭",
        "preface": "",
        "paragraphs": [
            "斗杓点翠为此城，四郊环拱来遥青。",
            "知君欲览众山小，取砖磨就天上亭。",
            "身心合于高处著，万象不语森凑泊。",
            "古今月色递浅深，志士可惜虚光阴。"
        ],
        "notes": "",
        "id": "5e89b039d8bab8d8b38ebfde697e4dfc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送高仲发",
        "preface": "",
        "paragraphs": [
            "细君吁久寂，季弟犹长贫。",
            "弃我涉远道，策策伤心神。",
            "舍西三亩畬，作急老自耘。",
            "稻熟曾未割，归趁秋风新。"
        ],
        "notes": "",
        "id": "469b6f0496d8e84e918909b5ec276df9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "明觉寺",
        "preface": "",
        "paragraphs": [
            "云山尖头海潮涌，九月天雪山叶重。",
            "道人高绝但危坐，山魈野虎皆趋拱。",
            "住山三载两遭荒，侍者饿损扶参堂。",
            "沿村索米未为耻，莫令木鱼化龙钟透水。"
        ],
        "notes": "",
        "id": "4d52c09f7f5a6c8515d14cc2d1030b31"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送蒋少韩",
        "preface": "",
        "paragraphs": [
            "昔子岳阳去，我病不能吟。",
            "久抛风烟句，永结江湖心。",
            "子今岳阳归，惠我过始觌。",
            "日月无蔽亏，空水互摧激。",
            "濯足洞庭浦，晞发君山颠。",
            "谁惊瘦到骨，所要清为天。",
            "蔀家丰屋永新县，象床金簟春风转。",
            "提壶未许劝人留，求言待上茅茨殿。"
        ],
        "notes": "",
        "id": "2f73517a6e158fff4847443135f632a9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题钟秀才咏归堂",
        "preface": "",
        "paragraphs": [
            "钟君文武随所求，马上檄草兼词头。",
            "五兵铸就杀气动，却写三赋祥光流。",
            "左逾阴山右绝漠，汉地自厌胡沙恶。",
            "圣门历历宫墙深，风乎不知咏归乐。",
            "作常虽窄海浪宽，沂水何止八九吞。",
            "当年曾点见真趣，推琴难挽由求论。",
            "课儿读易夜参五，香烬销沉灯莽卤。",
            "东家梦熟几时知，还有渔人叹良苦。"
        ],
        "notes": "",
        "id": "4d4a70d9b9992702ce25a3c61a93ad03"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "鹿鸣宴诗",
        "preface": "",
        "paragraphs": [
            "鹿鸣著周雅，取士各惟时。",
            "永嘉近千载，文物盛于斯。",
            "贤侯奉明指，荐棘锁秋扉。",
            "希宝难聚识，独鉴防群嗤。",
            "诚云得之慰，重为失者悲。",
            "鄙夫素寡学，已老谩将知。",
            "仰欣多材聚，俯愧只影踦。",
            "晴霜万里肃，威凤正高飞。",
            "朝阳羽翙翙，春梧绿蕤蕤。",
            "新荣忌轻觅，苦节誓终期。"
        ],
        "notes": "",
        "id": "f1173f03bdf0696708a80b5ea1011957"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "潘广度",
        "preface": "",
        "paragraphs": [
            "秦声鸣呜何处村，楚些行欹愁断魂。",
            "光风自泛灵草碧，朗月岂受顽云吞。",
            "坐具平铺佛叉手，空劫以前人总有。",
            "一文全舍绝乘除，得福便过昆仑渠。"
        ],
        "notes": "",
        "id": "9e8da96d1f7a9e3f718b7942ac2b0c40"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送杨通判",
        "preface": "",
        "paragraphs": [
            "花稀让林稠，苗疎与田远。",
            "共欣永日宽，更笑余寒褊。",
            "穷阎多乐事，粲粲翠幄展。",
            "惜君盍少假，忽泛江流缅。",
            "三年纲纪地，一意圭玉琬。",
            "臞儒道义深，傲吏威棱浅。",
            "山鞋蜡已就，画笔枯未吮。",
            "不上鴈荡峰，何由寄高蹇。"
        ],
        "notes": "",
        "id": "a3896b4a0a707a356ab885ffb3ea3943"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "哀巩仲至",
        "preface": "",
        "paragraphs": [
            "老衰哭无泪，行叹复坐嗟。",
            "荒凉鹤呜村，尚友初萌芽。",
            "当时各年少，涉世迷骊䯄。",
            "中天悬明月，争欲伸手拏。",
            "朝语日再昃，夜谈更五檛。",
            "君文蚤贵重，蜀锦载胡车。",
            "离离三千首，雅正排淫哇。",
            "石碑富规制，玉策垂芬葩。",
            "简牍尤妙美，一字不可加。",
            "笑我自山野，悲君混泥沙。",
            "古称骚人穷，留与后代夸。",
            "昨谁寄音信，已受南台衙。",
            "俄然被弹射，翻燎北坞畬。",
            "季也守大玉，千里畦稻麻。",
            "请登小芙蓉，万仞凌烟霞。",
            "兹游隠者事，亦乃期屡差。",
            "书来病良慰，誓言指春华。",
            "秉我乌臼烛，瀹以蒋富茶。",
            "那知是绝笔，杨柳空白花。",
            "颇疑魂气升，仿佛天之涯。",
            "多生注周易，遥认草玄家。"
        ],
        "notes": "",
        "id": "cf3ca667055151a98a279b7563f7b847"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送王通判",
        "preface": "",
        "paragraphs": [
            "左原冢孙产巴东，山灵地秀兼长雄。",
            "自小赤心天与通，可惜五十方治中。",
            "北风吹沙暗中渡，不合吹君落南去。",
            "水有子鱼山荔枝，借我箸食前筹之。"
        ],
        "notes": "",
        "id": "65e1e276c1a29706686a5051fb2a2081"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠林秀才",
        "preface": "",
        "paragraphs": [
            "乃翁掩亲醵州里，自云先世曾如此。",
            "汝今谋葬无置锥，况有满族丧累累。",
            "春风未回万山赤，秋霜忽至凋寸碧。",
            "鸱鸢利觜魄凛然，闻者应垂最后怜。"
        ],
        "notes": "",
        "id": "4eec8cfc55cd39f742ec0680ba51cd9d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送徐洞清秀才入道",
        "preface": "",
        "paragraphs": [
            "方老昔为儒，仁义自愁煎。",
            "决策从道士，摆落科场缘。",
            "神仙事茫昧，良得日高眠。",
            "徐生嗣其风，永谢负郭田。",
            "白襕已回施，黄氅犹索钱。",
            "书籍弃尘案，笙磬来钧天。",
            "看镜胡独难，超俗谅非少。",
            "异花改林秀，孤翮移汉矫。",
            "月华满庭芜，阒沉霜宇峭。",
            "亲交生离绝，空叹真游杳。"
        ],
        "notes": "",
        "id": "237e1a8f8b7edb701da99662a8daaffd"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "自罗浮行田宿华严寺",
        "preface": "",
        "paragraphs": [
            "浮山昔飞至，与罗合其巅。",
            "严冬树色改，青松耀红鹃。",
            "不种自生植，屡伐常苍然。",
            "我病不暇耕，行复观我田。",
            "呼扶偃蹇后，倩护龙钟先。",
            "僮客四面集，畦畽相勾连。",
            "敢云岁晏休，翻犁趁晴暄。",
            "民政今古殊，忧乐岂异源。",
            "收身卧荒刹，朗月前夜圆。",
            "鹊懒附枝静，鼯饥嗅床穿。",
            "为农悔不早，时发棹歌旋。"
        ],
        "notes": "",
        "id": "3ccea5be37852da39a616f8f1abeda30"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送巩仲同",
        "preface": "",
        "paragraphs": [
            "花溪初逢日苦短，橘洲重寻意更长。",
            "天催鹡鸰玉楼去，潄流不并龙洲旁。",
            "春风忽高行旆起，酒尽何如添野水。",
            "古来交契看老时，与公安得轻别离。"
        ],
        "notes": "",
        "id": "bc78659668e2da574f04e1dd695ab46f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送林退思四川分司茶马干官",
        "preface": "",
        "paragraphs": [
            "弃𦈡诋关吏，广殿射高名。",
            "方从媚子引，岂料谗夫倾。",
            "京师恩暮降，蜀道险朝升。",
            "执手郭西门，恻怆难为情。",
            "有山擎空雪，有谷匝底冰。",
            "乌乐谩后噪，猿孤定先鸣。",
            "汉中王霸地，从古锋镝争。",
            "崩摧韩信坛，阙落张鲁营。",
            "感子奋衣去，客猛意自轻。",
            "笑我老何怯，万里今横行。"
        ],
        "notes": "",
        "id": "e746c7a523c0c0e1ea00c3835aacd6e9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送周明叔王成叟并上昌甫仲止二兄",
        "preface": "",
        "paragraphs": [
            "成叟自成身，明叔志明时。",
            "二士湗村下，饮醇弃糟醨。",
            "湗村去绵邈，二士天所遗。",
            "琢雕而佩环，染夏为裳衣。",
            "高冈无长松，结根空兔丝。",
            "渚行枉又直，帆挂昂复低。",
            "饭彼章泉菽，羹以南涧葵。",
            "沐浴明月珠，簸弄芙蓉旗。",
            "两邦意气合，一唯万论微。",
            "羌余抱兹独，安得往从之。"
        ],
        "notes": "",
        "id": "340d27b20ff349eeac7c1e864d047959"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈伯明建读书堂于仙都岩盖缙云最胜特处市书名田役大费巨当用众力一家不能专也余为作仙都行以坚其成",
        "preface": "",
        "paragraphs": [
            "东莱龙川师道起，一时话言犹在耳。",
            "我辈勤苦常刳心，后生懒惰自迷己。",
            "闻君相取黄帝乡，石简中间稳上梁。",
            "搜翘索楚寻旧学，关雎师挚声洋洋。",
            "书惟见多参互解，食要良田宜广买。",
            "俚翁有语人未知，醤里投盐事终在。",
            "君不见衡庐岳麓天与灵，达士必垂千载名。",
            "山高海深产奇物，他年古文屋壁出。"
        ],
        "notes": "",
        "id": "90112aa38e1a62ebc1c0e6bbd9eea8c5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送龚叔虎",
        "preface": "",
        "paragraphs": [
            "寺暗莓苔深，岁潦雷雹粗。",
            "问胡旅穷舍，钻燧煮莱芜。",
            "答云自孩童，蚤识灶下梧。",
            "逡巡四十载，翻著火上炉。",
            "今昔岂异能，闻见终殊途。",
            "德衰嗟教薄，笔退怜词枯。",
            "何以充我求，往众归装孤。",
            "子文如绣鞶，子行如冰壶。",
            "世惟春华玩，尔用秋实𫗦。",
            "去从孔鸾翔，勿受斥鷃呼。"
        ],
        "notes": "",
        "id": "894f7f7283cf3c06a71b7d0ef109c244"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠赵季清县丞",
        "preface": "",
        "paragraphs": [
            "多生有奇姿，名已在仙籍。",
            "朝游风后馆，暮返旌阳宅。",
            "五月凉如秋，照夜干将白。",
            "养之锋铓余，参鲁柴亦愚。"
        ],
        "notes": "",
        "id": "a77506507c052935fc6755135a55ddaf"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵成父筑亭上饶即用东里旧圃榜曰鱼计",
        "preface": "",
        "paragraphs": [
            "秦侨洛寓随南公，新条复欲无开封。",
            "亭名若有土断法，郑圃岂在章泉中。",
            "旧鱼遥应化龙去，今鱼且复波间住。",
            "人为鱼计鱼未知，今乐莫忘昔日悲。"
        ],
        "notes": "",
        "id": "7192cb8a6476f4ca50775d4bf65c1601"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "孔复君架楼贮书疏池累石花药环列",
        "preface": "",
        "paragraphs": [
            "老夫一编未得妙，颇以书多为世笑。",
            "旧友从余不复疑，楼藏万卷犹嫌少。",
            "书中之理甚周徧，可惜有眼何时见。",
            "管葛褊陋空碍塞，周孔深微常运转。",
            "楼东兼水更兼山，四时红翠交飞翻。",
            "付与儿孙好门户，光芒应射斗牛间。"
        ],
        "notes": "",
        "id": "f58da8cb398b75987e55031efb8f3bff"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送蔡子重",
        "preface": "",
        "paragraphs": [
            "怜子昔参江上僚，前功如日鬓萧萧。",
            "莫轻小县深谷里，续丝运轸琴方调。",
            "薄冰未随野梅结，和风已催山杏发。",
            "廋文露巧众术同，一心之纯天与通。"
        ],
        "notes": "",
        "id": "d5a3d0421a685c5c0f9f16d440043434"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "许敬之用余言作松山草堂然游山之意犹未已也申以为箴",
        "preface": "",
        "paragraphs": [
            "许子家住松山边，门开路辟登山巅。",
            "千年茂树不改叶，百尺甘井常流泉。",
            "堂中悄然人境绝，时有剥啄延臞仙。",
            "天下之山皆若此，舍而外求徒丧己。",
            "卑能蕴高而为谦，高能生明是为贲。",
            "芒鞋价长今安之，撰屦欠伸吾老矣。"
        ],
        "notes": "",
        "id": "76bbf3b4a4ca154c281548d59c2d87ac"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送蔡子寿",
        "preface": "",
        "paragraphs": [
            "彼羙蔡氏子，任也堪将相。",
            "唯俦亦异材，朗立万人上。",
            "吾尝扣其微，事诣理亦畅。",
            "雨露待坚成，风波岂凋丧。",
            "醯鸡发浅覆，盐虎背新样。",
            "侵寻堕老丑，闟茸屡监当。",
            "繁霜生野色，行李正凄怆。",
            "恐子复未平，因书寄无恙。"
        ],
        "notes": "",
        "id": "42e71683a4d079f456b8d5f66a3f90e6"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄柳秘校",
        "preface": "",
        "paragraphs": [
            "颇聋早谢葛亮辟，少吃善著杨雄书。",
            "篱风索索苦瓠晚，山雨重重甘菊疎。",
            "今人相轻多匿笑，古人自许堪同调。",
            "咀芹嚼藻泮有宫，先生手提终化龙。"
        ],
        "notes": "",
        "id": "217077ae5d2d966c098a64f6a1f23c11"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "魏华甫鹤山书院",
        "preface": "",
        "paragraphs": [
            "苍崖有顶我为庐，日君月妃崖下趋。",
            "梳风洗雨耳目醒，玉帝诏许瞻宸居。",
            "周公仲尼在左右，勘点六籍开凡愚。",
            "曾经秦祸多散阙，郑笺毛传悲纷如。",
            "精神感通若亲授，损益殷夏还其初。",
            "忆君低回校天禄，高论自遣陈言锄。",
            "况今卓绝离人境，妙悟岂可常情拘。",
            "飘零每疑梦魂到，戃慌忽堕西南书。",
            "韩吕之相以类聚，程张之师以道俱。",
            "业调甘酸嗜秦炙，肯逐象罔迷玄珠。",
            "分明愤发贯篇首，端的镂写传吾徒。",
            "乃知山中新所得，慢简闲编皆弃余。",
            "修林远岭秋映蔽，浓花近院春扶疎。",
            "雕胡已馈豆笾静，黄独未𣃁筐篮孤。",
            "垂竿桐江笑短弱，负鼎莘野嫌豪粗。",
            "岷峨崔嵬留后拒，滟滪突兀催前驱。",
            "莫嗔猿鹤不解事，与民由之诚丈夫。"
        ],
        "notes": "",
        "id": "f49fb7c7ef2f6d0f4b5b0c692f85b950"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄李季章参政",
        "preface": "",
        "paragraphs": [
            "衮衮入蜀者，借公兄弟名。",
            "每求归载满，预屏去橐倾。",
            "鷃飞虽地控，龙卧常天升。",
            "借哉坐时运，久鬰时士情。",
            "文章何崛奇，冬雷夏增冰。",
            "德业又宏济，雉登应牛鸣。",
            "已著鼎饪利，不共水火争。",
            "我穷未得死，破釜斗粟营。",
            "误蒙兼金重，自视一羽轻。",
            "唯当刮老眼，云雨看施行。"
        ],
        "notes": "",
        "id": "21f4c3ec6be1e2e59ba1fe02c967cf6d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈寿老",
        "preface": "",
        "paragraphs": [
            "天台鴈荡车接轸，青田又促半潮近。",
            "冠岩带壑无俗情，秋干春荑竞时尽。",
            "老穷望绝华轩过，其谁幽寻穿薜萝。",
            "更抽奇笔向云射，破的叠中千𫛤鹅。",
            "古今文人不多出，元祐惟四建安七。",
            "性与天道亦得闻，伊洛寻源未为失。",
            "阆风招手游太玄，麻头制尾中兴年。",
            "黄金铸印肯轻佩，定把尧舜陈王前。",
            "我家罄悬仰见斗，簸君红旗魑魅走。",
            "密房焰短夜苦长，雪高冰深去无乡。"
        ],
        "notes": "",
        "id": "65619ab20bc3da9554736910a50b77e4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题郑大惠诗卷",
        "preface": "",
        "paragraphs": [
            "忆从草庐赴邻炊，涩雪搅筵糟涌糜。",
            "要当醺酣活肤腠，不许雕刻妨肝脾。",
            "何年儿孙锦䙀裂，金涂门扉玉为切。",
            "吟中得眼万象通，浪吹狂歌总休歇。",
            "两家至今住连墙，读书闻鸡夜相将。",
            "经明先入韦平室，句好还升李杜堂。"
        ],
        "notes": "",
        "id": "885f0c2849018b69c2bb89f9a1ce1e85"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送孙伟夫",
        "preface": "",
        "paragraphs": [
            "我友睎颜人，造道最勇决。",
            "智校一驿敏，书赢万签阅。",
            "吐词春岳丽，景行寒泉洁。",
            "良工制瑚簋，本为郊庙设。",
            "便留刊字正，稍上裨衮阙。",
            "远寻丰城剑，虚负历山月。",
            "发嫌梅柳催，到恨桃杏歇。",
            "亲年过八袠，舆致经九折。",
            "纸迷版簿内，税役半缘绝。",
            "云此新进士，铨限凛难越。",
            "厅荒茅压项，馔恶芹缩舌。",
            "哿矣无情游，自伤垂老别。"
        ],
        "notes": "",
        "id": "d5d14eb71c09afd2880e29fd0922b1ea"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "端午思远楼小集",
        "preface": "",
        "paragraphs": [
            "凭高难为观，楼居势尽倾。",
            "思远地不远，空复生遐情。",
            "上惟山遶围，下惟溪环萦。",
            "此实擅清境，岂以旷朗名。",
            "土俗喜操檝，五月飞骇鲸。",
            "鼓声沉沉来，起走如狂酲。",
            "不知逐臣悲，但恃勇气盈。",
            "衰翁茧帐卧，南风吹作棱。"
        ],
        "notes": "",
        "id": "492d37c9215b78003c1750904b0b0df1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "孔炼士话龙虎山之胜于其行因以送之",
        "preface": "",
        "paragraphs": [
            "群嶂倚天傍四环，中峰受拱低伏蹲。",
            "云锦交流紫团外，却注彭蠡如倾奔。",
            "道陵已去丹灶冷，今代符行妖鬼静。",
            "孔师何事亦逃儒，为爱冰林雪蒙顶。",
            "我居无山冬不雪，只受虚空满轮月。",
            "子能作意肯重来，更待墙东笋堪掘。"
        ],
        "notes": "",
        "id": "aff211b203002efbefeee79d208c31cd"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "会昌观小集呈坐上诸文友",
        "preface": "",
        "paragraphs": [
            "兹邦异气侯，十月阳屡暴。",
            "清霜云几何，累日困袢燠。",
            "病羸谙冷暖，衣屦迷单复。",
            "上印自悬车，来谂蒙击毂。",
            "东池属草创，斤斧声未缩。",
            "野蔓翳前庭，中函数株菊。",
            "呼锄不受柄，善恶忧两覆。",
            "宾筵煨苦蓣，怜我岁不熟。",
            "诸豪蔼时彦，灵美竞龟玉。",
            "学山留一尘，到海空百渎。",
            "慙无歌舞伴，漫有针石勗。",
            "意阑各东西，微月耿疎木。"
        ],
        "notes": "",
        "id": "8c7cc9323db1ea35ce1cee84d64bb917"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送胡衍道",
        "preface": "",
        "paragraphs": [
            "庭松雪外青，槛梅冰里白。",
            "正堪频把玩，何忍骤离拆。",
            "我老如蜕蝉，随叶飘重泉。",
            "欣君整佩出，直上穹穹天。",
            "卓茂冠天下，王祥歌海沂。",
            "奉璋承大糦，吁俊迪深知。",
            "情胡万难齐，理或一未贯。",
            "中道不及伸，偏质徒受乱。",
            "同人当同群，不止同其门。",
            "众金𬬻鞴合，一匠杗桶分。",
            "惜民当惜农，不止惜其佣。",
            "客主两无怨，政刑会时雍。",
            "三年心所亲，临别语甚的。",
            "已去宁再逢，怀哉展其力。"
        ],
        "notes": "",
        "id": "39642d8c46e07135d74f16bca22b4ecc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送吕子阳自永康携所解老子访余留未久其家报以细民艰食急归发廪账之",
        "preface": "",
        "paragraphs": [
            "收缨古蜜浦，抱袂生姜门。",
            "九九书自注，邀余缀篇端。",
            "久衰余学废，弥隠子道尊。",
            "时维冬雷数，云雪常昼昏。",
            "火把起夜色，丁鞋明齿痕。",
            "小邦肥羜阙，虾蛤滥充盘。",
            "椒橙失滋味，糁絮劳倾吞。",
            "诘朝报家问，剪书征阿孙。",
            "苦陈乡人饥，采蕨啖其根。",
            "仓封井花满，淘米安得浑。",
            "觅翁如觅父，愿假东飞翰。",
            "念之不遑处，喟焉整归鞍。",
            "我老澹百虑，身世两莫存。",
            "欲私一垅润，岂救大地干。",
            "西城柳遥遥，北寺江漫漫。",
            "勿令嗟来死，以慰行路难。"
        ],
        "notes": "",
        "id": "86ac5fdb77867c0b5bffddf90591757b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送叶任道教授之官静江",
        "preface": "",
        "paragraphs": [
            "太学奏文夸第一，国子先生里行立。",
            "岭南梅花太枯涩，花岂唤人人底急。",
            "炉亭雪深叫孤鸿，传书为愬明光宫。",
            "云翻雨覆古来有，不如堂堂金石守。"
        ],
        "notes": "",
        "id": "d424585c0333634c6ab5685e2dcea764"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送赵季清兼谢所惠诗",
        "preface": "",
        "paragraphs": [
            "累珠贯冰丝，耿光发沉渊。",
            "二千八百字，字字合管弦。",
            "想攒风前眉，应耸雪后肩。",
            "又言谪匡山，五老烟霞鲜。",
            "著书满破箧，官冗盐未煎。",
            "少迟了上信，别用彩绳联。"
        ],
        "notes": "",
        "id": "af9fdc899d30954c9919acba0036528a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈漫翁",
        "preface": "",
        "paragraphs": [
            "笠泽老龟蒙，蛹卧丝自裹。",
            "君从莲叶畔，亲领末后语。",
            "怜我未得闻，独茧授长绪。",
            "因兹服英悟，鬰鬰副奇许。",
            "士于沦胥中，搏手架栏柱。",
            "一瓦不漂零，百世保风雨。",
            "转圜信无难，灭木犹有惧。",
            "高翔要深泳，厚积堪重负。",
            "狂波浸三伏，回壑万流阻。",
            "旅情方夷犹，霁色待舒吐。",
            "樵峰浓黑散，蓼岸微红聚。",
            "进舟石门滩，小泊看佳处。"
        ],
        "notes": "",
        "id": "b6ec1b0d9b4f427021d0feee5c351052"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送戴汉老",
        "preface": "",
        "paragraphs": [
            "隠侯之郡成公宅，辞流屈注回理窟。",
            "前辈渊骞晚凋谢，后进由求蚤超绝。",
            "圣朝论士皆公卿，千乘何足留高名。",
            "春风无痕万情化，尽付双溪舞雩下。"
        ],
        "notes": "",
        "id": "b1eaf4f1d5fe78c8f639107b70d7e8be"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "孙祖佑解元世友堂",
        "preface": "",
        "paragraphs": [
            "雀寻屋角穿，燕绕帘栊窥。",
            "共贺新宇就，生物欣有依。",
            "含德厚乃祖，义完嗟利隳。",
            "最怜常熟令，椟韫不尽施。",
            "温恭化群从，逊悌流深规。",
            "一丝必同袍，粒黍无异炊。",
            "感零天上露，润浃园中葵。",
            "鱼蟹虽芳鲜，不如此菜肥。",
            "凉风送佳音，桂林自生枝。",
            "借子赤霄羽，登君文石墀。",
            "朴斲吁已勤，砻密审所宜。",
            "谅为前峰近，长映客星垂。"
        ],
        "notes": "",
        "id": "41114ee06c8a95b93014841f3799bc72"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "丁氏东屿书房",
        "preface": "",
        "paragraphs": [
            "朝纳櫺上光，千帙乱抽翻。",
            "夜挑窗下明，一字究本源。",
            "旧师蚤传习，新友晚闻见。",
            "隣里疎聚头，江海勤会面。",
            "勿爱好鸟羽，勿玩芳树林。",
            "书亦且置之，独自观此心。",
            "茫茫未生前，寂寂已死后。",
            "万变随云浮，朗月住中彀。",
            "何物粲陈列，所从定何时。",
            "孔颜虽去远，闻道命如丝。",
            "白屋无怨难，朱门不骄易。",
            "每留先人朴，不忝素士志。",
            "鴈荡袅长麓，南北峙两门。",
            "委和被多稼，永祚延余昆。",
            "红绿修岸容，冰雪浄空界。",
            "蕙转兰亦回，谁赋书房外。"
        ],
        "notes": "",
        "id": "715e096461cd992d6655025c48497c4e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "端午行",
        "preface": "",
        "paragraphs": [
            "仙门诸水会，流下瓦窑沟。",
            "中有吊湘客，西城南北楼。",
            "旗翻稻花风，棹涩梅子雨。",
            "夜逻无骚音，绛纱蒙首去。"
        ],
        "notes": "",
        "id": "c16f478a0df4cb5bcccc15c4dfe9a0b9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "虎长老修双峰",
        "preface": "",
        "paragraphs": [
            "九州大麓标山经，早与天地同垂名。",
            "鴈荡初传晚唐世，掩抑众岳夸神灵。",
            "岂非龙伯所播迁，海水枯竭久乃成。",
            "穷锼石怪呈万巧，宛取物似罗千形。",
            "阴湫阳岭何恍惚，紫光碧焰长磨萦。",
            "夜随王乔玉箫发，晓答矩那金磬清。",
            "闻者未到意已倾，往往梦想驱风霆。",
            "胡僧犹嫌憇寂寞，便房曲槛频招迎。",
            "强扶坠阁接云汉，却补坏壁回丹青。",
            "来车去马谩孔总，亭主自住谁为情。"
        ],
        "notes": "",
        "id": "b7f0a7c4565415340bb4fe0f48cfc959"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "毛希元隠居庐山卧龙瀑",
        "preface": "",
        "paragraphs": [
            "毛子骂吴曦，蜀山眇孤坟。",
            "五老急招聘，延留如大宾。",
            "龙分自眠地，蕙帐饶珠𧏖。",
            "岩花开恨晚，谷鸟鸣先春。",
            "吊古一沉思，千载多逸民。",
            "登高一长望，万里皆积云。",
            "子勇书印历，忧愤著弥纶。",
            "曷不草露布，从容静风尘。",
            "低头汲涧曲，煮豆萁为薪。",
            "沮溺上之耻，昔贤终贱贫。"
        ],
        "notes": "",
        "id": "ad484c80f75faa67f91cf7f624a45058"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵振文在城北厢两月无日不游马塍作歌美之请知振文者同赋",
        "preface": "",
        "paragraphs": [
            "马塍东西花百里，锦云绣雾参差起。",
            "长安大车喧广陌，问以马塍云未识。",
            "酴醿缚篱金沙墙，薜荔楼阁山茶房。",
            "高花何啻千金直，著价不到宜深藏。",
            "青鞋翩翩乌鹤袖，严劳引首金蒋后。",
            "随园摘蕊煎冻酥，小分移床献春酒。",
            "陈通苗傅昔弄兵，此地寂寞狐狸行。",
            "圣人有道贲草木，我辈裁花乐太平。",
            "知君已于苕水住，尽日𫇛声摇上渚。",
            "无际沧波蓼自分，有情碧落鸥偏聚。",
            "追逐风光天漫许，抛掷身世人应怒。",
            "君不见南宫载宝回，何如赵子穿花去。"
        ],
        "notes": "",
        "id": "bbff97452936fbe053c4dd77e28fa7ab"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "周纯臣子去病淑慧而短折赋以哀之",
        "preface": "",
        "paragraphs": [
            "周子百未遇，有儿慰眼前。",
            "敢夸材调别，自喜禀赋全。",
            "其守过老苍，其行通变权。",
            "共看成蚤岁，何意夭初年。",
            "汝昔透胞络，冲风著筋挛。",
            "和丹和乳咽，煨附加盐煎。",
            "所投烈药尽，始获奇疴痊。",
            "隋和绝代宝，气命百分怜。",
            "问汝今何之，幻影来无缘。",
            "不许爷执捉，坏灭同埃烟。",
            "此悲信无益，此爱倍难捐。",
            "不见赵几道，泣泪迸幽泉。",
            "不见孟良甫，叫吻聒穹天。",
            "汝爷自为铭，志欲金石传。",
            "兼求我诗去，刻在墓门边。"
        ],
        "notes": "",
        "id": "033ad7a20f26cb32a7eb2829290dc24d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送卢简夫",
        "preface": "",
        "paragraphs": [
            "子昔苇间从我游，未曾一语相报酬。",
            "文杏将非庙廊具，涧苹况是王公羞。",
            "子今欻往西湖上，灵雨彩云供笔仗。",
            "深思直道佐明君，蛰雷震空天下闻。"
        ],
        "notes": "",
        "id": "87b591a707e7b722fda8852443e7872a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠祈雨妙阇黎",
        "preface": "",
        "paragraphs": [
            "雨悭水涩从季秋，倏忽春半河断流。",
            "有僧了妙能祷祈，直云天閟非人求。",
            "朝诵呪，夜安禅，十阴九暗来纤纤。",
            "呪光禅寂转相发，润泽徐乃通幽潜。",
            "我老拜请良独难，香烟鬰薄重霄间。",
            "旁搜潭洞搅龙蛰，鞭雷走电开天关。",
            "天意岂令一犁缓，人心正待百渠满。",
            "补天不及人未知，禅心况寂嗟尔为。"
        ],
        "notes": "",
        "id": "44ed0201521179311bd1d6d2fe4da1c0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题朝宗新楼",
        "preface": "",
        "paragraphs": [
            "昔时师友尚草创，忆子诸父勤磨砻。",
            "春台自令车马绝，桂树未厌铃旗重。",
            "侵云切月绛一炬，拥坐排簷青几峰。",
            "莫云空洞岂无物，读徧五车江水东。"
        ],
        "notes": "",
        "id": "b92631c2f11813a7cee54434d356e41f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "和汪提刑祈雨",
        "preface": "",
        "paragraphs": [
            "感格谁知汪仲举，步虚未了龙来语。",
            "会稽秦望都洗清，越人唤作提刑雨。",
            "我慙老惰无精勤，累月唤龙龙不闻。",
            "水南早禾贪结实，一夕烂死为泥尘。"
        ],
        "notes": "",
        "id": "04d3cf5b17e931f456d1f0d5d91bd0a1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "蔡尚书挽词二首  其一",
        "preface": "",
        "paragraphs": [
            "总角都鼇头，老生甘伏膺。",
            "白首参豹尾，后出夸先登。",
            "东流看到海，北风忽成冰。",
            "茫茫落簷花，穷巷犹短檠。"
        ],
        "notes": "",
        "id": "0bd12cc95d36786388de2c95a8d788a7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "蔡尚书挽词二首  其二",
        "preface": "",
        "paragraphs": [
            "拨沙得黄金，百炼写光影。",
            "飞行日月上，莹彻肝胆醒。",
            "空山惨马鬣，何意重为鑛。",
            "余哀不浪施，留寄长夜炯。"
        ],
        "notes": "",
        "id": "1277ca8b3c5ee00ecbd6f8d97d00f8a2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题处州翔峰阁",
        "preface": "",
        "paragraphs": [
            "九盘在州中，万山来四远。",
            "纳于床笫近，寻丈未为褊。",
            "日光既熙丽，风气亦清展。",
            "悠然不离席，所得甚宏阐。",
            "隠峰招伏岫，腾跃俱赴眼。",
            "下视田中禾，藁粒犹可见。",
            "临观要亲切，亦复贵眇缅。",
            "峡山丝线窄，岳极瀛海眩。",
            "君看齐云上，往往无际限。",
            "何当蹑蓬莱，一泛五湖浅。"
        ],
        "notes": "",
        "id": "d25a42cb5c7ecf09a5b213f6ff2ee540"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "读王德甫文卷因送省试",
        "preface": "",
        "paragraphs": [
            "瞢头文之病，敖脚最所患。",
            "轩其奋勇果，榻复堕衰懦。",
            "伊人殆天力，卓地挺修干。",
            "欻入岩云幽，倏出星极烂。",
            "俨如姑射女，娣姒俱整粲。",
            "皎如珊瑚树，尘垢拭杯案。",
            "昔夸新龙首，伏吕较蚤晏。",
            "又推旧菑川，耄老终佐汉。",
            "况今未六十，急用岂为晚。",
            "行当奏苦疏，朗压诸儒冠。"
        ],
        "notes": "",
        "id": "3a546a51c230ea62c658abeba4066da5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王宗卿答春堂",
        "preface": "",
        "paragraphs": [
            "春以喻母慈，慈深春不如。",
            "儿欲答母恩，恩重答无余。",
            "华堂顿有云岭隔，梦里分明与亲剧。",
            "阿连进奉新批敕，翠裘黄简缘兄得。",
            "朝腾巽章乞祠官，愿身暮归怡母颜。",
            "老农邀君勿轻去，万红千紫扶春住。",
            "雨田自种晴田收，好是天留答春处。"
        ],
        "notes": "",
        "id": "0470838e5acbcd1404126ac9b2535a13"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送叶路分",
        "preface": "",
        "paragraphs": [
            "猺啾獠唧闻鸣琴，十指如玉无哀音。",
            "应怜听者未洗耳，衡山高兮湘水深。",
            "君今幅巾鹓鹭行，切勿著带貔虎傍。",
            "软荷刺少离棹短，柝桐花多班露长。"
        ],
        "notes": "",
        "id": "17532335776a3f35a6f465c1e0447505"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "答李制置",
        "preface": "",
        "paragraphs": [
            "鼓槌恨不投淮流，复传侯挚能校谋。",
            "西州卧龙出长算，朝泛清洛暮营丘。",
            "禹迹芒芒草莱远，实边正在耕耘满。",
            "中庭雅歌自有节，岂效夷声催煞衮。",
            "北平渐车淖不通，白檀可越时未同。",
            "待公刻就燕然颂，我亦严驾期无终。"
        ],
        "notes": "",
        "id": "8425e525c3a28eba99a8ec959d5458b4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "林叔和见访道旧感叹因以为赠",
        "preface": "",
        "paragraphs": [
            "与子异州壤，取友四十年。",
            "狂心蚤探索，出语乾道前。",
            "向来朱建安，拊手笑渊源。",
            "小心承父昆，刻意睎回骞。",
            "不求垅断登，有路直如弦。",
            "计其所不为，敌富逾百千。",
            "众骏跨险远，独鹄超眇绵。",
            "谓当共骖服，可以争联翩。",
            "谁知竟大谬，寸影孤云边。",
            "南省无姓名，俛眉自愁煎。",
            "家蔬仅掩豆，野蝗来蔽天。",
            "过我城西偶，相视各华颠。",
            "寒菊已收花，枯井未回泉。",
            "人生寓地上，蚁垤交折旋。",
            "中间较得失，区区等浮烟。",
            "喜君佳儿姪，放笔追奔川。",
            "许身若卧龙，斩蛟透重渊。",
            "所虞气力豪，未受规矩镌。",
            "过翁非止肖，奕世始称贤。",
            "从今掩蓬荜，同赋归来篇。"
        ],
        "notes": "",
        "id": "7e0d6c3545a6f71005b0870671696521"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "上滩",
        "preface": "",
        "paragraphs": [
            "篙师上滩时，面作石皤样。",
            "及其进尺寸，乃在一偃仰。",
            "神禹不到地，狂流终播荡。",
            "逆顺本天力，人谋不相让。",
            "苦战排三军，势压票姚将。",
            "身在乱石中，倾覆堪指掌。",
            "谁云荷天衢，鼠径断还往。"
        ],
        "notes": "",
        "id": "482c3e5bd1b19586fee7b2b9105672c2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "高宗皇帝挽词二首  其一",
        "preface": "",
        "paragraphs": [
            "何止超前代，功隆道更尊。",
            "几同造区夏，还复外乾坤。",
            "黄屋尧年度，青山禹穴昏。",
            "遗民犹望幸，泪血洒中原。"
        ],
        "notes": "",
        "id": "17315210d3c8be3e89f5b4cdd5426134"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "高宗皇帝挽词二首  其二",
        "preface": "",
        "paragraphs": [
            "河济初开府，江淮晚视师。",
            "缵戎由子圣，永命独天知。",
            "鹤唳空虚警，云生仗自移。",
            "上哀何以称，卒代继周时。"
        ],
        "notes": "",
        "id": "3e1d2cd7d42f7ebcd003ae8ef5aee0e9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "孝宗皇帝挽词二首  其一",
        "preface": "",
        "paragraphs": [
            "俭德加文景，雄才自武宣。",
            "道终遗万乘，丧制尽三年。",
            "暂乞狂胡命，常持复汉权。",
            "全将一孝字，高谥百王前。"
        ],
        "notes": "",
        "id": "473c9d1b2cd380f516fd87142aba1b21"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "孝宗皇帝挽词二首  其二",
        "preface": "",
        "paragraphs": [
            "昔年叨上殿，叹息动宸襟。",
            "岂不人思奋，其如天意深。",
            "帝王犹遇合，南北限升沉。",
            "尚有登遐日，诸军特赐金。"
        ],
        "notes": "",
        "id": "b8297566457a303588a094450ea7bd3f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "吉州刺史蔡直之挽词二首  其一",
        "preface": "",
        "paragraphs": [
            "领合号亲贵，光宗始用儒。",
            "谅惟医国手，果验活人书。",
            "负郭可税驾，行田宜蹇馿。",
            "相看满川月，无计遣长须。"
        ],
        "notes": "",
        "id": "c757494cf670fd7d1d53a640dd28d84d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "吉州刺史蔡直之挽词二首  其二",
        "preface": "",
        "paragraphs": [
            "能事实伟甚，谦终犹罕闻。",
            "忘身宾出日，歛手避浮云。",
            "天欲消胡运，人谁靖楚氛。",
            "未刊千字诔，长掩一丘坟。"
        ],
        "notes": "",
        "id": "6fcf0d90f7c030b7b0d154e1fc9d90ed"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "阳复",
        "preface": "",
        "paragraphs": [
            "阳复冰潜动，云衰日界明。",
            "近传新诏綍，重起旧簪缨。",
            "斗极回东指，军容直北营。",
            "龙蛇多变化，旋日看超升。"
        ],
        "notes": "",
        "id": "2b1ea91c4b061ee8d45561e9d901d574"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑丈赴建宁五首  其一",
        "preface": "",
        "paragraphs": [
            "过家乡里敬，将母士夫荣。",
            "得失从人论，行藏独自明。",
            "百年中古少，一笑万金轻。",
            "廉士吾何敢，新茶可撷英。"
        ],
        "notes": "",
        "id": "fbbf0c181a391a3c0804377d024794eb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑丈赴建宁五首  其二",
        "preface": "",
        "paragraphs": [
            "有志虽身健，开心在岁寒。",
            "一时诸老尽，多见大名难。",
            "湖海方连旱，瓯闽适少宽。",
            "为州人不乏，千万强加餐。"
        ],
        "notes": "",
        "id": "1cd6e8b05fb8d765de6fb6e03a5ec22d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑丈赴建宁五首  其三",
        "preface": "",
        "paragraphs": [
            "清庙图书宝，熙朝雅颂音。",
            "频繁三节召，荏苒二毛侵。",
            "衣饮家才足，丘园意亦深。",
            "卧听床下士，时作武侯吟。"
        ],
        "notes": "",
        "id": "84b12a530b9d26d8aaac3f084232c2d2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑丈赴建宁五首  其四",
        "preface": "",
        "paragraphs": [
            "海内言华萼，功名动搢绅。",
            "十年长隠吏，一语必惊人。",
            "酒量新来减，交情老更亲。",
            "公余如促膝，剩把古书陈。"
        ],
        "notes": "",
        "id": "15cbb1d66663527a1b882933d1a6e402"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑丈赴建宁五首  其五",
        "preface": "",
        "paragraphs": [
            "屏弃诚愚分，牢愁更索居。",
            "若逢知已问，犹解课儿书。",
            "地僻门长闭，年饥菜自锄。",
            "相望无一事，不是故情疎。"
        ],
        "notes": "",
        "id": "3228e58dfe0efa16bfd800aabf664620"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "哭郑丈四首  其一",
        "preface": "",
        "paragraphs": [
            "道义秦城重，声名冀马空。",
            "河汾谈圣制，邹鲁振儒风。",
            "有学堪经世，无官可效忠。",
            "浮云公岂计，吾道自怜穷。"
        ],
        "notes": "",
        "id": "b0a2bf21c9bfe2a9e173f59f01124fa9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "哭郑丈四首  其二",
        "preface": "",
        "paragraphs": [
            "谁谓居今世，无由见古人。",
            "事新曾闵上，游世葛怀民。",
            "德盛天为侣，慈薰物与春。",
            "清风如尚想，犹足洗嚣尘。"
        ],
        "notes": "",
        "id": "e6eda9c9463714a5e2d66e9e64e47f85"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "哭郑丈四首  其三",
        "preface": "",
        "paragraphs": [
            "插架轴三万，撑肠卷五千。",
            "京都通百郡，溟渤汇群川。",
            "深浅人随汲，东西意各便。",
            "后生无复见，媚学谩跹跹。"
        ],
        "notes": "",
        "id": "10cbc4cdb8c0e2d37f7b0f006636df05"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "哭郑丈四首  其四",
        "preface": "",
        "paragraphs": [
            "忆在诸生列，曾窥太史书。",
            "泉蒙烦濬达，槁质费吹嘘。",
            "外宅宁成相，生刍早吊闾。",
            "临风两行泪，愁绝向輀车。"
        ],
        "notes": "",
        "id": "a7555fe69bf786aa1593a92beb2dd86a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "何参政挽歌  其一",
        "preface": "",
        "paragraphs": [
            "退食勤稽古，当朝动引经。",
            "人心喜偏侧，国脉要匀亭。",
            "二府早闻政，三孤晚告灵。",
            "羔裘惜光彩，不肯到头厅。"
        ],
        "notes": "",
        "id": "7e790532703f2de64593e4e3e9695cf5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "何参政挽歌  其二",
        "preface": "",
        "paragraphs": [
            "晞发沧浪上，滩声近广骚。",
            "绿围齐长柳，红糁半含桃。",
            "欲寡堪增寿，闲多更养高。",
            "佳哉凤凰垅，悲甚付乌号。"
        ],
        "notes": "",
        "id": "30de539c12e38dc4e2179836949abe9d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "何参政挽歌  其三",
        "preface": "",
        "paragraphs": [
            "宿昔叨殊眷，寻常款直庐。",
            "听鸡催谒驾，立马待䌷书。",
            "零落谁存者，追寻昨梦余。",
            "何曾嗔石介，韩愈自狂疎。"
        ],
        "notes": "",
        "id": "1ff2f0565801deb45cc291113550bac8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈粮料",
        "preface": "",
        "paragraphs": [
            "万里渥洼出，行天绝比伦。",
            "能参大关键，莫用小精神。",
            "钟鼎身虽贵，箪瓢道未贫。",
            "梅情兼雪意，留住恰芳春。"
        ],
        "notes": "",
        "id": "d28436645c46bc761c4d89560321a61a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题费肃校书遗事",
        "preface": "",
        "paragraphs": [
            "欲识隠居者，当年费懿恭。",
            "却辞金马直，归卧锡山峰。",
            "两诏终不起，一瓢长自从。",
            "儿孙尽登第，勿剪旧栽松。"
        ],
        "notes": "",
        "id": "2c914d62a38fb5fb6a32a97b34583cf2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送邓谏从制干",
        "preface": "",
        "paragraphs": [
            "援引亦未力，声名空复传。",
            "终携太平策，还上蜀江船。",
            "帆色挂晓月，𫇛音穿夕烟。",
            "沧波不尽兴，收拾浣花边。"
        ],
        "notes": "",
        "id": "63d926acdefd57928a5396ce3b54c406"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题柳山人壁二首  其一",
        "preface": "",
        "paragraphs": [
            "水北柳六一，家传掷卦灵。",
            "秋清演渔曲，春近著牛经。",
            "掩肆花竹秀，排门柑橘馨。",
            "应怜喜功者，虚要岘山铭。"
        ],
        "notes": "",
        "id": "7a9390a7a1cf4c673c5ea81e6ad0dcac"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题柳山人壁二首  其二",
        "preface": "",
        "paragraphs": [
            "我病屡穆卜，山人不面谩。",
            "常言千日厄，未许一朝安。",
            "地上庸医满，天边恶曜攒。",
            "归根与复命，自笑此何难。"
        ],
        "notes": "",
        "id": "0a4e8f148e699521ab87c79545a999f0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "致政通直钱公挽歌词",
        "preface": "",
        "paragraphs": [
            "萧瑟梅花垅，豪华不复还。",
            "好儿须万石，广厦剩千间。",
            "尽与诗书癖，勿令纨绮攀。",
            "传家自翁始，留笔纪池山。"
        ],
        "notes": "",
        "id": "f639282dc325d3d29bf3e1773838950a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "亡友项子谦兄挽歌词",
        "preface": "",
        "paragraphs": [
            "畴昔省君病，小车随酒壶。",
            "心惺赏文句，语謇困喑呜。",
            "念子堪垂泣，累然失壮图。",
            "唯应看幼子，空手缚於菟。"
        ],
        "notes": "",
        "id": "a132a644f3feac8dc8d6798b99a8e661"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "待制中书舍人陈公之亡以山宅须利既迁殡而未葬也后五月乃克葬焉二首  其一",
        "preface": "",
        "paragraphs": [
            "可怕阴阳恶，还惊日月遒。",
            "终成埋璧去，不作坐禅留。",
            "雨洗一箪浄，风翻千橘愁。",
            "门前系船橛，宿鸟漫啁啾。"
        ],
        "notes": "",
        "id": "16d04fa44ea3b31b63b27b77a4f25b82"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "待制中书舍人陈公之亡以山宅须利既迁殡而未葬也后五月乃克葬焉二首  其二",
        "preface": "",
        "paragraphs": [
            "嗟我与公同澹泊，一生一死又凄凉。",
            "经纶传世止于此，老病著身行自当。",
            "挂壁断弦从别调，拂天野水渡新航。",
            "暮春未有风雩伴，且合遗编住冢傍。"
        ],
        "notes": "",
        "id": "75cd03192c540e71324bf97aebc83fe7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "西山",
        "preface": "",
        "paragraphs": [
            "对面吴桥港，西山第一家。",
            "有林皆橘树，无水不荷花。",
            "竹下晴垂钓，松间雨试茶。",
            "更瞻东挂彩，空翠杂朝霞。"
        ],
        "notes": "",
        "id": "01af5e127010493b524590ab0c181488"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "看柑",
        "preface": "",
        "paragraphs": [
            "窈窕随塘曲，酸甜在橘中。",
            "所欣黄一半，相逐树无穷。",
            "习啖成真性，悲歌记土风。",
            "慙非美人赠，采摘恣村童。"
        ],
        "notes": "",
        "id": "8c53de5b442a3a27d03c67bfd998df2a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠杜幼高",
        "preface": "",
        "paragraphs": [
            "杜子五兄弟，词林俱上头。",
            "规模古乐府，接续后春秋。",
            "奇崛令谁赏，羁栖浪自愁。",
            "故园如镜水，日日抱村流。"
        ],
        "notes": "",
        "id": "876996fbdc782e32ceae124d3861d4b3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "待制汤公挽词",
        "preface": "",
        "paragraphs": [
            "缫藉知良玉，虀盐是大儒。",
            "单传合上相，小却但尚书。",
            "蠹简同归处，遗簪任翳如。",
            "西风好溪雨，涨泪湿涂刍。"
        ],
        "notes": "",
        "id": "0f935734f77a1de0149546c4a8c9642e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "吴参议挽歌词",
        "preface": "",
        "paragraphs": [
            "冉冉试百巧，栖栖终一丘。",
            "死期甘恸哭，时事不胜忧。",
            "贫只藏书在，恩将别业酬。",
            "看君用意绝，身后令名留。"
        ],
        "notes": "",
        "id": "0a06a33dd6a2091b08ed105583b27091"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "冲佑大夫鲍公挽词",
        "preface": "",
        "paragraphs": [
            "幽人眇何在，高阁锁重关。",
            "梅冷桥边月，菊残篱外山。",
            "可怜清绝地，长忆笑谈间。",
            "寂寞私盐港，渔樵自往还。"
        ],
        "notes": "",
        "id": "9af1edfdfe1d313140b84e094dc24b44"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "雪后思远楼晓望",
        "preface": "",
        "paragraphs": [
            "腊尽冻初合，风花江欲平。",
            "急从高处赏，已向岁前晴。",
            "莫与鬓争白，试将身比清。",
            "楼头接远岫，历历正分明。"
        ],
        "notes": "",
        "id": "106137932a80828405082b04a33f672f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "宿觉庵",
        "preface": "",
        "paragraphs": [
            "宿觉名未谢，残山今尚存。",
            "暂开云外宅，不闭雨中门。",
            "麦熟僧常饿，茶枯客谩吞。",
            "荒凉自有趣，衰病遣谁言。"
        ],
        "notes": "",
        "id": "5608c38086fcd698992f5c357661091f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠胜上人",
        "preface": "",
        "paragraphs": [
            "近日能吟者，黄岩说胜师。",
            "语生兼老笔，体重带幽姿。",
            "遣腊冰千筯，勾春柳一丝。",
            "方山最高顶，不拟到茅茨。"
        ],
        "notes": "",
        "id": "1da12d4f8792e10175a6d889a1f75061"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "朱文昭母杨氏挽词",
        "preface": "",
        "paragraphs": [
            "文昭有贤母，白首教篇章。",
            "义并三迁峻，书成百卷长。",
            "古今归石室，笔削纪萱堂。",
            "鹿扰乌驯处，森森宰树苍。"
        ],
        "notes": "",
        "id": "3c3fb4d6d6f71bc187cf37c3a126f329"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "冲佑安抚郎中张公挽词",
        "preface": "",
        "paragraphs": [
            "谁怜张太守，思职更忧边。",
            "濠水中间月，光山尽处天。",
            "人应迷往事，我独采遗编。",
            "莽莽乾坤里，冥知想慨然。"
        ],
        "notes": "",
        "id": "9c8f85400eeca38155e476adec15861e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "县尉林公挽词",
        "preface": "",
        "paragraphs": [
            "恨取一官晚，公人未展衙。",
            "空传读书苦，留与后生夸。",
            "有子联三俊，成名王两家。",
            "会须酬贵骨，野燎报宣麻。"
        ],
        "notes": "",
        "id": "3159ae6f7cfbcc1bf2d4c40c4353c03a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈侍郎挽词",
        "preface": "",
        "paragraphs": [
            "生死悲欢地，长嗟付短吟。",
            "北门晨鹊趁，西甸晚鸦寻。",
            "三品官名重，千年墓色深。",
            "广东正思忆，泪激海潮音。"
        ],
        "notes": "",
        "id": "158827d1e0a6e3febb1b8320445b88c1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "太令人胡氏挽词",
        "preface": "",
        "paragraphs": [
            "已刻溪西志，潸然泪满袪。",
            "轲丧嫌后侈，参养要前余。",
            "甫里送锦缆，馆头迎布车。",
            "为题枫叶往，虫籀不成书。"
        ],
        "notes": "",
        "id": "ff22746c1d04a6f9dd507ddbc3c4392e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题张提举园",
        "preface": "",
        "paragraphs": [
            "竹外万云合，荷心一雁来。",
            "若无歌舞閙，应有鬼神猜。",
            "野岸锄难遍，幽根暖易栽。",
            "前山未放入，好阁更南开。"
        ],
        "notes": "",
        "id": "4966b11a48d539231f4de4c5ad2e0e29"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送谢希孟",
        "preface": "",
        "paragraphs": [
            "白头趋幕府，早已负平生。",
            "未放鹏舒翼，应烦骥敛程。",
            "驿梅催冻蕊，柁雨送春声。",
            "为语常平使，开怀待子荆。"
        ],
        "notes": "",
        "id": "8a3e8700cef573b7f8ddf4a8bac6c5f1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送周子静",
        "preface": "",
        "paragraphs": [
            "地深湘渚浪，天远桂阳城。",
            "故里楸花别，诸生柳絮迎。",
            "一夔开迹后，六舞待时行。",
            "子自调新律，吾衰閟旧声。"
        ],
        "notes": "",
        "id": "fdc626d010d64cdb037e4c037e3affb8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "林处士挽词",
        "preface": "",
        "paragraphs": [
            "尚平接马弟，髣髴记前身。",
            "海阔元随浪，山高别领春。",
            "难招古渡外，空老夕阳滨。",
            "顺性无生灭，君应了正因。"
        ],
        "notes": "",
        "id": "c6b42cded73f4fdbc62af71dea4e641a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "钱知县挽词",
        "preface": "",
        "paragraphs": [
            "送子三为邑，十年嗟往来。",
            "谁言债难了，不与命同回。",
            "卓鲁终留爱，龚黄岂蔽材。",
            "云愁旦暮雪，雪打又添哀。"
        ],
        "notes": "",
        "id": "8bba2d5a840be94905699b302ab1406c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送潘景参",
        "preface": "",
        "paragraphs": [
            "久自知潘令，经曾荐祢衡。",
            "居惭薄气力，何以助声名。",
            "松柏非无岁，盐梅会有羹。",
            "又从沙际别，把酒候潮生。"
        ],
        "notes": "",
        "id": "20712de96458a9138634d7cb2bc6e1fb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠徐灵渊",
        "preface": "",
        "paragraphs": [
            "欧虞兼褚薛，事远迹为尘。",
            "今日观来翰，如亲见古人。",
            "尽归严号令，富有活精神。",
            "碑板荒唐久，遄看走四邻。"
        ],
        "notes": "",
        "id": "986aa47f0df10865f0865249d1690484"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "戴肖望挽词  其一",
        "preface": "",
        "paragraphs": [
            "岩岩萧太傅，謇謇郑尚书。",
            "可惜流光晚，翻无急诏除。",
            "交情梅蕊尽，哀意柳芽疎。",
            "只有安江满，长涵夜月虚。"
        ],
        "notes": "",
        "id": "1fbf91c7fbc85e6790642dc3b93c4a7a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "戴肖望挽词  其二",
        "preface": "",
        "paragraphs": [
            "老失平生友，悲寻路转迷。",
            "水肥应返钓，田瘦合归犁。",
            "草与地萧瑟，云垂天惨凄。",
            "无因再商略，短日送寒鸡。"
        ],
        "notes": "",
        "id": "3b9634f94a71382b3b157d35d840c48f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "徐灵渊挽词",
        "preface": "",
        "paragraphs": [
            "自卜西南宅，始闻幽赏多。",
            "山供映门树，水献卷帘荷。",
            "近局棋频赌，邻𥬠酒屡歌。",
            "谁云秘此乐，抛掷与流梭。"
        ],
        "notes": "",
        "id": "448cffe3bd92725d227ae195fc06671e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "包颙叟挽词二首  其一",
        "preface": "",
        "paragraphs": [
            "风沙江上宅，斥卤望中村。",
            "密竹元遮径，崇兰早映门。",
            "笑谈看磊落，材力可腾掀。",
            "谁复知心事，沧波雾雨昏。"
        ],
        "notes": "",
        "id": "2fc69938354c93f65e70bf2b373cc91b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "包颙叟挽词二首  其二",
        "preface": "",
        "paragraphs": [
            "养志诸郎事，专经永夜残。",
            "虽云绿衫易，更觉彩衣难。",
            "客散棋奁闭，庭虚酒盎干。",
            "无言慰孤苦，持此问漫漫。"
        ],
        "notes": "",
        "id": "3f0b0ab9722a80a34796409e33d62f3a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "林敬之挽词",
        "preface": "",
        "paragraphs": [
            "杂遝新河市，酸寒处士庐。",
            "甘辞鲁穆馈，独著孟轲书。",
            "篱坏从儿补，禾荒付客锄。",
            "永嘉新有志，莫遣姓名疎。"
        ],
        "notes": "",
        "id": "8f0dc78686bc8bc88f94a57e0fab952e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王运使挽词",
        "preface": "",
        "paragraphs": [
            "种虏昔逾塞，三边各受师。",
            "共传君善守，能护国西陲。",
            "卿秩恩虽早，郎班诏已迟。",
            "须将未尽赏，酬折在丰碑。"
        ],
        "notes": "",
        "id": "dd885ce9da92ab706df53593c439b24b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛子舒罢官久无所授端明得谢始换承务郎",
        "preface": "",
        "paragraphs": [
            "男子行藏地，自求难问天。",
            "空多贾谊学，突过马周年。",
            "愿改京官后，常趋黼扆前。",
            "太平如致了，别造会昌船。"
        ],
        "notes": "",
        "id": "ec40408c7272b2dc7208423f99db992e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠吕县丞",
        "preface": "",
        "paragraphs": [
            "自得长官后，邑人诗转工。",
            "批书月屡满，觅荐岁常空。",
            "柳已如蓝碧，桃元胜锦红。",
            "终归剡溪上，举棹谢东风。"
        ],
        "notes": "",
        "id": "43fb973ceb93737afe045fc76d6e24a8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "詹鲁山解元以寿母求诗",
        "preface": "",
        "paragraphs": [
            "九十人稀有，追欢尽橐金。",
            "犹嫌儿舞拙，不怕酒行深。",
            "寄鲊未垂训，设鸡先赏音。",
            "维舟橘花晚，雾雨噀前林。"
        ],
        "notes": "",
        "id": "ed300d36a3f94e19d6e37666eff3e5a9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠蔡茂材贯之子与",
        "preface": "",
        "paragraphs": [
            "蔡家五千卷，藏向石庵中。",
            "讲诵今几日，飘零随陨风。",
            "隔垣孤响度，别井暗泉通。",
            "安得无爻象，与将吾道东。"
        ],
        "notes": "",
        "id": "4008d4b261a22dbffc22a99e8b54acfe"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "余知府挽诗二首  其一",
        "preface": "",
        "paragraphs": [
            "寿者福之首，中兼典郡来。",
            "圣知天上事，磨尽世间材。",
            "此傺灵龟往，何方化鹤回。",
            "所亲都不恨，有识自兴哀。"
        ],
        "notes": "",
        "id": "db65f46956a63a3f8731b50b84c43513"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "余知府挽诗二首  其二",
        "preface": "",
        "paragraphs": [
            "怜我抱空意，鬓间饶白丝。",
            "已从真率集，那复少年时。",
            "柳糁春前叶，松锼雪后枝。",
            "建炎无故老，难话省方悲。"
        ],
        "notes": "",
        "id": "f57e7704d6d2aa4bd3e3fb0163c7d912"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵知县挽词",
        "preface": "",
        "paragraphs": [
            "僧馆经年学，书签尽日抽。",
            "空闻割鸡笑，不见化凫留。",
            "瘴月晓还落，蛮云冷未收。",
            "西华夜来雨，浄洗一生愁。"
        ],
        "notes": "",
        "id": "0e8ad0b9405a585fa83dea648ed932ae"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵清叔挽词",
        "preface": "",
        "paragraphs": [
            "昔我共笔砚，知君贤弟昆。",
            "门邀百客醉，囊讳一金存。",
            "忽与钟声尽，长悲磬色昏。",
            "多年赵家府，销减惠王孙。"
        ],
        "notes": "",
        "id": "579c5df545df95636db8ee30e347b802"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠听声欧阳承务",
        "preface": "",
        "paragraphs": [
            "无心立臧否，有术验荣衰。",
            "举世声中动，浮生骨带来。",
            "弹轻知福地，欬小应灵台。",
            "笑我老何及，是身惟死灰。"
        ],
        "notes": "",
        "id": "9da05d37976103000c9c4baca84809c1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送包通判兼寄滕季度",
        "preface": "",
        "paragraphs": [
            "风雨逍遥地，衙排印簏新。",
            "钿车分路阔，宝瑟听歌频。",
            "灯市晓侵月，花田晚占春。",
            "却过张翰宅，方信有闲人。"
        ],
        "notes": "",
        "id": "6f655509eb4a68ddf29460780251513f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵尚书挽诗  其一",
        "preface": "",
        "paragraphs": [
            "材业将时偶，声名鬭宠新。",
            "文昌留不住，大尹政通神。",
            "力说和戎好，从撩相国嗔。",
            "春花插秋鬓，还得自由身。"
        ],
        "notes": "",
        "id": "1f7dcf5e37368605399bf6f68c387e34"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵尚书挽诗  其二",
        "preface": "",
        "paragraphs": [
            "江北江南曲，吟高许和同。",
            "相迎黄篾浪，失笑白苹风。",
            "老病犹贪活，漂零各陨空。",
            "长怀洞庭橘，买宅傍墙东。"
        ],
        "notes": "",
        "id": "de84263eee954d592b11acbce3e94814"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "周宗夷东山堂",
        "preface": "",
        "paragraphs": [
            "城嶂标辰极，谁家特有山。",
            "偏怜东崦好，只对北堂闲。",
            "动石低簷住，流鶑拂槛还。",
            "仙关锁琼海，幽梦或时攀。"
        ],
        "notes": "",
        "id": "4aca03a5a7e08a936fe173ee7bac52a3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "丘安人挽诗",
        "preface": "",
        "paragraphs": [
            "左司遗事远，介妇古风存。",
            "业广添新宅，儒多起旧门。",
            "真亭留寿影，云物护山原。",
            "我欲攀车别，衰残阻故园。"
        ],
        "notes": "",
        "id": "995d93b8231d318b8c8331a413f5b02a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题郭希吕刘咏道游鴈荡诗后",
        "preface": "",
        "paragraphs": [
            "隠刘甘隠沦，老郭亦离群。",
            "自锁鱼亭月，同穿雁荡云。",
            "排峰造龙质，悬水迸帘纹。",
            "百种聚奇怪，从君句里分。"
        ],
        "notes": "",
        "id": "4f84fb2bab9303d655be3af5a4993641"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送戴宣子",
        "preface": "",
        "paragraphs": [
            "为爱千竿玉，垂阴似古城。",
            "弟兄俱挺立，文献各标名。",
            "握粟亲年晚，浮家越浪轻。",
            "相期早得意，还伴此君清。"
        ],
        "notes": "",
        "id": "b651dd372d6e85c2b4818dd7708a8168"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题仰孝廉事实后",
        "preface": "",
        "paragraphs": [
            "孝子久传名，诚通物表灵。",
            "当年虎失猛，此日竹还青。",
            "墓垦无留菽，庭荒枕旧厅。",
            "惟存古题志，宝惜胜如经。"
        ],
        "notes": "",
        "id": "fb6cd76d4ad268fcdbe377a343339bd9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠卢次夔",
        "preface": "",
        "paragraphs": [
            "家住东郊深，能诗人共寻。",
            "冰梭间道锦，玉轸断文琴。",
            "城漏宵添滴，窗花昼减阴。",
            "新凉白头句，清甚费悲吟。"
        ],
        "notes": "",
        "id": "a41881688f80c4130c3a320e547002d1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送赵几道邵武司户",
        "preface": "",
        "paragraphs": [
            "无滩秋水平，有句官曹清。",
            "杨柳欲落尽，菊花愁晚生。",
            "书多前益智，文古后垂名。",
            "功到阔深处，天教勤苦成。"
        ],
        "notes": "",
        "id": "cb74cd1550c335f7861eff20d4c93581"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "常德郎中林公挽词",
        "preface": "",
        "paragraphs": [
            "结佩声名远，怀沙兴托深。",
            "惜无长绠系，终使夕阳沉。",
            "兰省空频召，桃源不再寻。",
            "虽伤有北毁，难减是南金。"
        ],
        "notes": "",
        "id": "188c92107f8f9849c0473a4d69f83cbb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠郑秀才",
        "preface": "",
        "paragraphs": [
            "文苦意尤切，色低声转微。",
            "三生住浅土，一竁阻深归。",
            "艺圃笔锋扫，侯门麈柄挥。",
            "何惭素车集，回绕绛旌飞。"
        ],
        "notes": "",
        "id": "d1afc40a20ee493665e7dcdc7c88db68"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠李秀才顺之",
        "preface": "",
        "paragraphs": [
            "怒涨争茅竹，安流节斗门。",
            "行苗存水则，缩板护河源。",
            "士李昔陈义，守奚能听言。",
            "便当生庙食，禾熟赛鸡豚。"
        ],
        "notes": "",
        "id": "6e35e3d5c98c49320fa8d9ce6a1bd9a0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送侯居父",
        "preface": "",
        "paragraphs": [
            "宅古竹阴晚，书残灯焰稀。",
            "深知静者趣，转益宦情微。",
            "别殿行催甲，休工坐掩扉。",
            "御前清切地，重得荐皇闱。"
        ],
        "notes": "",
        "id": "bff27f9b5a53aaafd547a3f90ffe8365"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠高竹有外姪",
        "preface": "",
        "paragraphs": [
            "娶女已为客，参翁又别行。",
            "相随小书卷，开读短灯檠。",
            "野影晨迷树，天文夜照城。",
            "须将远游什，题寄老夫评。"
        ],
        "notes": "",
        "id": "61bda7baf55694eea880be5fd95e640f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠夏肯甫",
        "preface": "",
        "paragraphs": [
            "自识贤尊熟，常将远到期。",
            "忽传千古信，虚抱一生疑。",
            "恨菊来何久，愁梅去转迟。",
            "应留起春蛰，词落未堪悲。"
        ],
        "notes": "",
        "id": "0f12a662fec73b13c52ad6a3bca6c33a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵知府母齐安郡太夫人挽诗",
        "preface": "",
        "paragraphs": [
            "生死已无憾，杭人休泪倾。",
            "惟留不尽德，常动故乡情。",
            "霜浄水方落，风高山转清。",
            "闲思与令子，幕府再同盟。"
        ],
        "notes": "",
        "id": "d358eab08a9081d1c3822078d0443109"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "沈氏书堂",
        "preface": "",
        "paragraphs": [
            "应与石渠并，又疑金匮存。",
            "晒书天象切，浴砚海光翻。",
            "我老行罢读，君材重细论。",
            "犹言无一字，大道始归根。"
        ],
        "notes": "",
        "id": "0dd4745735c898902a686eb4207c6f5c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛子舒墓",
        "preface": "",
        "paragraphs": [
            "悒悒西门路，樵歌占晚云。",
            "燐迷王弼宅，蒿长孟郊坟。",
            "少病怜医错，题书与父分。",
            "又言重把笔，兼欲使余闻。"
        ],
        "notes": "",
        "id": "83b1b059e4b1d7d73eaa77d7f0e860cb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "项君先有幽兴堂其子木即以名庵",
        "preface": "",
        "paragraphs": [
            "平生意外事，身后有谁知。",
            "魄静云稀出，神游月共移。",
            "春茶翠旗展，霜荔锦檐垂。",
            "更欲添幽兴，惟消桂几枝。"
        ],
        "notes": "",
        "id": "fbb72edc08d34871cc2409c5f87ceca9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "施翔父掌教长沙",
        "preface": "",
        "paragraphs": [
            "蓍蔡羲前识，箫韶舜后音。",
            "追回贾谊贬，唤起屈原沉。",
            "湘水汀烟阔，梅花署雪深。",
            "余行陈迹久，因子一微吟。"
        ],
        "notes": "",
        "id": "b8f69fa53c5acffd7bdc0cfad93c600e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送刘几道惠安尉",
        "preface": "",
        "paragraphs": [
            "少年尝苦节，从我北城隈。",
            "丽日明文苑，繁星让斗魁。",
            "垂垂绿绶晚，冉冉白丝催。",
            "更菲游仙去，鲸波奏凯回。"
        ],
        "notes": "",
        "id": "9b53f78c05e76ac32e8c99a6ceeb16c1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送陈约甫知永丰",
        "preface": "",
        "paragraphs": [
            "四十未朝迹，三经绾县章。",
            "嫁频知子熟，医老悟身尝。",
            "菊趁行时色，梅催到日香。",
            "还欣肺气减，中熟变为凉。"
        ],
        "notes": "",
        "id": "ff21150d7a5e40f6f0a519bd622c7899"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王秘监令人挽诗",
        "preface": "",
        "paragraphs": [
            "颇忆朝除禫，俄惊夜彻帷。",
            "自堪从子住，何用与夫归。",
            "起隧新藤茁，重轝宿菵排。",
            "通家只今尽，老泪逐风挥。"
        ],
        "notes": "",
        "id": "a29ba13e78a6fca2ea6ba72024e9bf67"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "奉送周知录木叔秘监其舅也",
        "preface": "",
        "paragraphs": [
            "谢傅怅何远，羊甥良自嘉。",
            "帝乡沉迹显，囹户众缧夸。",
            "钓冷客星雪，林疎处士花。",
            "衰年怕分手，闲发岸头沙。"
        ],
        "notes": "",
        "id": "afa504de8bf259c707d563202819578b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "叶路分居思堂  其一",
        "preface": "",
        "paragraphs": [
            "叶媪开新学，同人饭野蔬。",
            "明经传一相，考古付三余。",
            "苔色迷青简，虫文蚀素书。",
            "君能葺遗址，堂宇胜于初。"
        ],
        "notes": "",
        "id": "b17f3572929fe4e9d2e531b5d026354f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "叶路分居思堂  其二",
        "preface": "",
        "paragraphs": [
            "苦说诸梁后，簪缨富远孙。",
            "白袍虽屡捷，黄榜未沾恩。",
            "淡沱磨冰砚，萧条倚帐门。",
            "嗟余忝宗末，老病不堪论。"
        ],
        "notes": "",
        "id": "783f616daad5f88bf693488015ddc8b3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "王通判挽词",
        "preface": "",
        "paragraphs": [
            "祖德风规近，诗流句法超。",
            "已多山邑政，恰少省郎招。",
            "旅馆身俱寂，传家道未消。",
            "长令汉杨震，名逐左原标。"
        ],
        "notes": "",
        "id": "7f9bcadad3262138ae78a92fa17cf1b5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "林签判挽诗",
        "preface": "",
        "paragraphs": [
            "作邑有何好，利民翻害身。",
            "怕回湘水月，惊失象台春。",
            "暮草已多碧，园花空复新。",
            "更嫌鶑自语，幽愤不胜陈。"
        ],
        "notes": "",
        "id": "2229315bb92bcac8e565ba458dbb0e0e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送张知录",
        "preface": "",
        "paragraphs": [
            "门阀飞龙后，家声入馆前。",
            "身饶太常第，客欠广文毡。",
            "流落无先誉，遭逢有宿缘。",
            "炎洲路多少，谩数去鸿边。"
        ],
        "notes": "",
        "id": "1c758b43fbf52ec395670c8132165db5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑景望二首  其一",
        "preface": "",
        "paragraphs": [
            "两地旌旗一闰中，十年监牧九卿崇。",
            "安舆遍就东南养，遗俗将陶雅颂功。",
            "爱护元身如宝玉，节宣时序戒螟螽。",
            "遥知独上千山路，处处梅花逐暖风。"
        ],
        "notes": "",
        "id": "e5933d60e661ecc9a7ae226794794e4a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郑景望二首  其二",
        "preface": "",
        "paragraphs": [
            "江左诸贤尽凋落，迩来名字未深知。",
            "愿公年德加前辈，救世勋庸莫后时。",
            "国重四维人建立，天还一统道藩篱。",
            "弥纶康济何曾极，自古忠臣不远期。"
        ],
        "notes": "",
        "id": "57944a6f53af222c6b4f765326a827a7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "曾晦之挽词",
        "preface": "",
        "paragraphs": [
            "交游盛处失𬴂骖，笔砚穷时绾碧蓝。",
            "骥老尚能舒骏逸，龟潜终不慕芳甘。",
            "寿过捌拾人人羡，恩在乡闾事事谈。",
            "埋没平生无限意，夜深樵唱起溪南。"
        ],
        "notes": "",
        "id": "0451cbf8390b538303eff6ef23add0f5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "次韵喻叔奇九日",
        "preface": "",
        "paragraphs": [
            "遶湖秋色去茫茫，塔立峰端表自强。",
            "因上岧峣览吴越，逆从开辟数羲皇。",
            "暖风驻帽严公会，早闰勾花绊客觞。",
            "闲却陶潜玩幽独，可怜车马共谁忙。"
        ],
        "notes": "",
        "id": "92771e07c6f3a9e72d81028cb7e17854"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "中洲处士折梅花并新语为赠率易鄙句为谢",
        "preface": "",
        "paragraphs": [
            "中洲之中十树梅，蟠枝著地照蒿莱。",
            "即非无主凭谁伴，自不冲寒要早开。",
            "午蝶只随游子意，暮笳难写遯夫哀。",
            "幽怀寂寂天应笑，插向归帆雪满桅。"
        ],
        "notes": "",
        "id": "7421fdf40394867644a3519e1450e5a2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送刘德修时在京口",
        "preface": "",
        "paragraphs": [
            "日日秋风江倒回，江边执手重悠哉。",
            "两山只欲当中住，一舸还应却下来。",
            "说与蛟龙息豪怒，亦令鸥鹭少嫌猜。",
            "吴头楚尾何时极，黏就前诗并展开。"
        ],
        "notes": "",
        "id": "440d7cb732c847e204f67382921a2809"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送范文叔知彭州",
        "preface": "",
        "paragraphs": [
            "君今结束归何勇，我独栖迟去不能。",
            "江水入冬犹浩荡，风帆逼岁合骞腾。",
            "相逢论事信徒尔，清坐矢心嗟未曾。",
            "想得彭州退公后，夜窗重整照书灯。"
        ],
        "notes": "",
        "id": "dd2bbb539061671c3c5b883824a4eaba"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送潘德久",
        "preface": "",
        "paragraphs": [
            "每携瘦竹身长隠，忽引文藤令颇严。",
            "闻道将军如郤縠，不妨幕府有陶潜。",
            "江当阔处水新涨，春到极头花倍添。",
            "未有羽书吟自好，全提白下入诗奁。"
        ],
        "notes": "",
        "id": "eb5eb8d7ba51b58f85862222bcef1b78"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "楼参政挽词",
        "preface": "",
        "paragraphs": [
            "外补何多只近州，却于中禁賸淹留。",
            "晚参国论非无乐，苦说时难更有愁。",
            "天下知心古来少，人间此梦觉应休。",
            "自嗟不识鄞江路，清泪因公寄海流。"
        ],
        "notes": "",
        "id": "e1e677eb13603b8d432f035fa26bc7ef"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "无相寺道中",
        "preface": "",
        "paragraphs": [
            "傍水人家柳十余，靠山亭子菊千株。",
            "竹鸡露啄堪幽伴，芦菔风干待岁除。",
            "与仆抱樵趋绝涧，随僧寻磬礼精庐。",
            "不知身外谁为主，更觉求名计转疎。"
        ],
        "notes": "",
        "id": "96e318d44bdfb91a5b5e24b39b2a454c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赵路分挽词",
        "preface": "",
        "paragraphs": [
            "平生王孙忘太康，承家孝友更温良。",
            "鸿冥鹄举须言命，桂死兰摧不断香。",
            "古有失时堪恨惜，从今亏处取酬偿。",
            "佳城况遇朱公子，大旆高牙属令郎。"
        ],
        "notes": "",
        "id": "f7ab4d7443c57657a4c77bbef464c0f4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈益谦挽词",
        "preface": "",
        "paragraphs": [
            "舍南巷北水同流，稻菽参差各自谋。",
            "不料多材能转物，更怜无地与伸头。",
            "蛛丝委架诗书愠，鹭羽空陂菡萏愁。",
            "好在夜深明月满，人间地下两悠悠。"
        ],
        "notes": "",
        "id": "e21cd06823a2b3b491fcbd2c600748ad"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄吕巽伯换酒亭",
        "preface": "",
        "paragraphs": [
            "瑯琊初址未完牢，犹倚虚名用我曹。",
            "自可全将醒前了，何因偏向醉中逃。",
            "艰危未肯当时共，诞逸空传后代高。",
            "还有远孙留墓侧，绕亭寒叶夜骚骚。"
        ],
        "notes": "",
        "id": "3b781829b2ead01c75d35c9c8281abb6"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "并工",
        "preface": "",
        "paragraphs": [
            "并工催作趁春前，又值春归一莞然。",
            "新笋顿能长数尺，晚花宽与待明年。",
            "回廊寂寂为苔地，后塔阴阴造雨天。",
            "坐睡不惊还自觉，鬓须将老到衰边。"
        ],
        "notes": "",
        "id": "b082589ecfdbf457434cd9767de01e7a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "菊花开送徐灵渊",
        "preface": "",
        "paragraphs": [
            "白头几度逢重九，方是今年种菊花。",
            "衰病自怜何处看，馨香聊向小园夸。",
            "讨论摇落生光怪，暖热风霜与丽华。",
            "正好行吟君已去，别移秋色付谁家。"
        ],
        "notes": "",
        "id": "88902064f20b296aa52b4ebda2e859f0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "次韵韩仲止",
        "preface": "",
        "paragraphs": [
            "塞户低眠畏北风，诗来唤起自江东。",
            "林迷久已随牲鹿，磐止何曾有渐鸿。",
            "常日锥刀希楚富，千年铅椠讳丘穷。",
            "莫将新意翻棋局，一等成亏付国工。"
        ],
        "notes": "",
        "id": "1b829438080d89c14437973bcd251ebb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "齐国太夫人挽词",
        "preface": "",
        "paragraphs": [
            "风树秋悲乞暂闲，寿星宵陨几时还。",
            "子同房杜经纶地，夫在荀陈伯仲间。",
            "恩重七封开表海，行高三美勒名山。",
            "犹言未足平生养，看即元台恨莫攀。"
        ],
        "notes": "",
        "id": "ec5da8d1ecd3e692f061146037dc3842"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "安抚待制侍郎徐公挽词二首  其一",
        "preface": "",
        "paragraphs": [
            "玉质金章映海滨，养成天德异凡伦。",
            "曾颜窈渺关前圣，管葛粗疎付后人。",
            "惆怅穷途三讫癸，吁嗟厄岁再逢寅。",
            "送公何物堪将去，留在埋铭石色新。"
        ],
        "notes": "",
        "id": "ebfaf360c23dd360360df35cb9e0156a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "安抚待制侍郎徐公挽词二首  其二",
        "preface": "",
        "paragraphs": [
            "饮冰那得不醒然，北看成南丑又妍。",
            "建策须为万世虑，孤忠亦有一身全。",
            "星文忍向生前坠，梦事方从死日传。",
            "莫指鸣山归路熟，青林黄叶度年年。"
        ],
        "notes": "",
        "id": "94ce4fbecdc4d2072f3dea82d6468fbf"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "许相公挽词二首  其一",
        "preface": "",
        "paragraphs": [
            "容成堂上光华别，谢客岩前意象闲。",
            "身到三台良未满，年添九老定谁悭。",
            "高期落落尘嚣外，苦论喧喧醉梦间。",
            "我欲为公深著语，桂林芝树不同删。"
        ],
        "notes": "",
        "id": "b8d9b4aa2fb96c43a9a22641d913c911"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "许相公挽词二首  其二",
        "preface": "",
        "paragraphs": [
            "行露空多晓色催，夜香烧断作飞埃。",
            "松江鲙好凭谁忆，金谷花浓只自开。",
            "玉女云中应尽去，仙人雾里更重来。",
            "千年一判禁销得，涕掩寒塘错莫回。"
        ],
        "notes": "",
        "id": "e47f1d4a0b37b5c734de55c64b23d31f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送丁子齐主簿",
        "preface": "",
        "paragraphs": [
            "明经六十未收科，自取南官计若何。",
            "来岁须将一战霸，浮家今厌百程过。",
            "预愁菊蕊行中破，还喜梅花到后多。",
            "从古功名致身早，误随陶令晚蹉跎。"
        ],
        "notes": "",
        "id": "02019f91db31c9af6f38f1f5afa1014d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "丁少明挽诗",
        "preface": "",
        "paragraphs": [
            "枕冷秋山不记年，时时逸想醉看天。",
            "吟成绝妙惊人句，散尽粗浮使鬼钱。",
            "万卉有情风暖后，一筇无伴月明边。",
            "新来王子碑能说，笔意堪将此共传。"
        ],
        "notes": "",
        "id": "7190ef4985a98678a31d7a64cdcfde3e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "宋仲方游吴袖文索诗为别",
        "preface": "",
        "paragraphs": [
            "九曲弦歌满巷传，儒林声价有谁先。",
            "昔怜少学随翁久，今喜新文信汝贤。",
            "删后画前元未圣，南花北叶定谁妍。",
            "终期猛进一篙力，透过龙门急水船。"
        ],
        "notes": "",
        "id": "0f5ee31efeb69f038d696c149a416bf0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "毛崈夫挽词",
        "preface": "",
        "paragraphs": [
            "我昔髫年侍此翁，自甘穷僻古人同。",
            "道修白业曾先悟，官近青云却未通。",
            "庭长嫩蝌新戏雨，径存衰柳旧摇风。",
            "世间荣落私情尽，留得清名是至公。"
        ],
        "notes": "",
        "id": "e8b0906e820b7dd6df24cfd4dac2f174"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "直院中书莫公殂往哀痛不能成文辄留小诗灵几并致鲈鱼金柑为奠",
        "preface": "",
        "paragraphs": [
            "阁老今无地上身，黄麻紫诰两沉沦。",
            "虚悬东岭来时月，难挽西山去后春。",
            "试割冰鲈犹脆薄，重餐野橘尚甘辛。",
            "最怜赵子同心事，相看题封泪染茵。"
        ],
        "notes": "",
        "id": "7af3ac5e52a7e200d255decd8bb4c0ab"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛君季常挽词",
        "preface": "",
        "paragraphs": [
            "汨罗谩陨离骚经，伊洛源流今更清。",
            "自别三年无信息，忽惊一日有铭旌。",
            "乾坤未放虚空坏，蛮触犹须事业成。",
            "桂树团圆半丘土，春风还许为君荣。"
        ],
        "notes": "",
        "id": "0e2f52ac344ffe800cd9529fc259e5bc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题彭泽县尉厅林壑之胜",
        "preface": "",
        "paragraphs": [
            "彭泽西山天秘惜，渊明未敢发幽缄。",
            "始从石尉兼王尉，洗出前岩到后岩。",
            "也只暂时供步履，可能终老卸朝衫。",
            "应须却诵归来句，重把家园草自芟。"
        ],
        "notes": "",
        "id": "1c38858730e90ac13622034f52b5d65f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送赵提干",
        "preface": "",
        "paragraphs": [
            "与君中外情偏厚，嗟我龙钟志已摧。",
            "岂有寻常堕泥滓，不教宛转助风雷。",
            "花枝买笑前村趁，柳带牵情别浦催。",
            "细雨酒亭东望处，应将新语寄潮回。"
        ],
        "notes": "",
        "id": "2d0abf2b31f671bee2a5984c48cb54f8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "贺县尉",
        "preface": "",
        "paragraphs": [
            "端庞还有北人风，大雅元非楚士同。",
            "此日深探应彻底，他时直上定摩空。",
            "离家杳杳百滩外，过我昏昏三伏中。",
            "篱破屋荒无路入，荷花招手席门东。"
        ],
        "notes": "",
        "id": "1db111fd4a6da55d3078b63bc439220f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送曹潜夫",
        "preface": "",
        "paragraphs": [
            "东南作阙叹年徂，远远参司到蜀都。",
            "元帅幕中须受辟，生羌界上也分符。",
            "闲吟杜甫诗千字，时载杨雄酒一壶。",
            "只我衰残望君切，杜鹃声里认归涂。"
        ],
        "notes": "",
        "id": "c904447686a101e1a68bd24c25414892"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "谢李参政因送曹泸州寄简",
        "preface": "",
        "paragraphs": [
            "大厦元须独木枝，李公补处属良时。",
            "千年立国唐虞上，一念勤民禹稷思。",
            "恨昔寡闻空自误，况今消尽有谁知。",
            "双凫双鴈萧萧影，孤屿亭边正著黐。"
        ],
        "notes": "",
        "id": "a923bf7ee6358b7fd965e66b95d23f34"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠李秀才肖舒",
        "preface": "",
        "paragraphs": [
            "帆来帆去海中山，自笑臞仙岁月闲。",
            "忽值巡游防豕突，也叨扈从识龙颜。",
            "寺传弓剑烟岚外，门掩诗书浪泊间。",
            "待得诸孙上金榜，九重高拱报尧班。"
        ],
        "notes": "",
        "id": "a12d57ac4fbcd91b8927a561bcd30f24"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "郭伯山挽词",
        "preface": "",
        "paragraphs": [
            "兄弟穷经各一时，百年义塾尚留炊。",
            "讲灯常照鹤窥坐，坛杏半红猿拣枝。",
            "未奏边功明主惜，将成京秩故人悲。",
            "挽君已老应先尽，安得埋铭更后垂。"
        ],
        "notes": "",
        "id": "8c67d7cab3d77357ab0a83af322819b8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题王叔范自耕园",
        "preface": "",
        "paragraphs": [
            "自耕不要从人得，知在卢南第几街。",
            "吴地于今说佳丽，浙人自昔巧安排。",
            "包容花竹春留巷，谢遣蒲荷雪满涯。",
            "必想新园名字出，故时台馆半沉埋。"
        ],
        "notes": "",
        "id": "dc0d0476bea5a413ac7e8babe09d9414"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "福国太夫人陈氏挽诗",
        "preface": "",
        "paragraphs": [
            "曾经天语赞华簪，应是忠多报独深。",
            "寂寂孤鸾羞鉴影，辉辉双凤失梧阴。",
            "冲心自与家规竞，空性都无世网侵。",
            "闻说埋铭亲付祝，照碑斜日下寒林。"
        ],
        "notes": "",
        "id": "20dc2d7e1f6bef242de984d9cf6dfb7a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送郭黄中",
        "preface": "",
        "paragraphs": [
            "鴈山削玉上青云，仙侣常游遣俗纷。",
            "飞舄可无能少驻，洞箫何幸复亲闻。",
            "看承下户恩尤重，宾礼高贤意自欣。",
            "忽忆门西贫士宅，蛰雷绕甑黍初饙。"
        ],
        "notes": "",
        "id": "67c8c947e376f72926624237ba3517b1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "刘孺人挽诗",
        "preface": "",
        "paragraphs": [
            "嗃嗃当年女手缝，一家从此更雍雍。",
            "性安于善行无迹，儿自为铭笔有踪。",
            "闻说湖清见龙首，还疑墓长羃云峰。",
            "哀情变化何终极，留泽凌霄绛遶松。"
        ],
        "notes": "",
        "id": "80d7224b5629888aabaa4278cdaef60a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "张提举挽词",
        "preface": "",
        "paragraphs": [
            "令祖亲扶日驭升，孙今喜复似翁清。",
            "恩波再入淮流满，信节初传岭外名。",
            "夏木千重添野趣，秋风三叠寄幽情。",
            "长年惯唱渔家曲，难听兹晨薤露声。"
        ],
        "notes": "",
        "id": "eca59de417e3044dec9bad0b830be38c"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛端明挽诗二首  其一",
        "preface": "",
        "paragraphs": [
            "可但补阙名官日，不逢引裾强谏时。",
            "上朝有疏天常纳，下殿无行谁独疑。",
            "论道何如出纶晚，督军颇叹封侯迟。",
            "凌烟画手今寂寞，豆蔻林高荔子垂。"
        ],
        "notes": "",
        "id": "4c6d9b53e49e759ba41343f4eec7cad0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛端明挽诗二首  其二",
        "preface": "",
        "paragraphs": [
            "冰稼初融阙月沉，英豪四坐地炉深。",
            "争看麈尾频挥处，难了朱弦未尽音。",
            "怪我轻谈当世事，知公默会古人心。",
            "空山稳对梅花宿，错向林逋墓里寻。"
        ],
        "notes": "",
        "id": "fa7391ee2e3f1a71f993afc5074af989"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送林子高",
        "preface": "",
        "paragraphs": [
            "老我追随亦賸人，研轩标格久成尘。",
            "意先远水常趋海，节与修篁自作筠。",
            "谏苑旧知欣有信，漆坊新隠叹无邻。",
            "梅花应待行时发，野岸山房探得春。"
        ],
        "notes": "",
        "id": "fa89b3648fcac047e80aa0d62da4ff6d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "塔头林君挽诗",
        "preface": "",
        "paragraphs": [
            "之河绕浦各纡萦，结束楼台稳更清。",
            "全与好人修实地，任教流俗趁虚名。",
            "儿应自了书林债，泪苦还滋墓柏荣。",
            "今岁田荒望周急，乡村忆著倍关情。"
        ],
        "notes": "",
        "id": "3e544b0657b502023680dc952eb597b8"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题刘潜夫诗什并以将行",
        "preface": "",
        "paragraphs": [
            "寄来南岳第三藁，穿尽遗珠簇尽花。",
            "几度惊教祝融泣，一齐传与尉佗夸。",
            "龙鸣自满空中韵，凤咮都无巧后哇。",
            "庾信不留何逊往，评君应得当行家。"
        ],
        "notes": "",
        "id": "15fc975f121fce824eaad152668593d4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送宋知录",
        "preface": "",
        "paragraphs": [
            "与子比邻计未疎，河梁新驾月明初。",
            "老人轻作三年别，强记难忘一览余。",
            "节相喜材添局务，寺丞引类借朝裾。",
            "只愁恋著衙楼好，回厌家山道不如。"
        ],
        "notes": "",
        "id": "307285c839ffd4a1bb70b7eb1b4b32ca"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "和王宗卿白兔诗",
        "preface": "",
        "paragraphs": [
            "鸦带初阳照广津，兔随斜月满亏轮。",
            "瑞登韩笔名尤重，喜动欧吟事转神。",
            "不道奇毛妬霜雪，应知雅意合松椿。",
            "龟年鹤岁犹嫌少，献与尊堂别纪春。"
        ],
        "notes": "",
        "id": "f31c7e7a597cd1d323d290bda77ae3c3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "李处士挽诗",
        "preface": "",
        "paragraphs": [
            "忆吟诗句与君儿，曾说高宗涕自挥。",
            "两地兵休重富乐，百年家活共轻肥。",
            "多留萤火明书案，闲看鱼蓑傍钓矶。",
            "身内已无尘土僻，霜阡雪坞送将归。"
        ],
        "notes": "",
        "id": "e8ce7415802842a57446d8d5f4d11c87"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "衢州杂兴二首  其一",
        "preface": "",
        "paragraphs": [
            "玉研朱弓不可寻，暖风催绿麦成阴。",
            "越山行尽见平野，江上水流无逝音。",
            "地跨京师都邑壮，俗兼吴楚智谋深。",
            "诏书宽大邦人诵，知有贤侯缓辔临。"
        ],
        "notes": "",
        "id": "4adb0dc5146c8dbd817f537fedadffbe"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "衢州杂兴二首  其二",
        "preface": "",
        "paragraphs": [
            "樊梅野雪扫成泥，桃李纷纷照旧蹊。",
            "行子束书轻驷马，主人炊蓐候鸣鸡。",
            "百年囹圄荒蓬藋，万里耕桑接町畦。",
            "堪笑腐儒何用此，只今飘转楚江西。"
        ],
        "notes": "",
        "id": "5677c4705e4df435b90bfa56c6baafca"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送刘晋卿",
        "preface": "",
        "paragraphs": [
            "草黄木脱何所适，使我感叹生百疾。",
            "天骥屡为驽骀笑，良玉空遭碔砆黜。",
            "少年壮志思绝尘，只今作计常后人。",
            "明堂巨栋吾何有，护竹养花甘隠沦。"
        ],
        "notes": "",
        "id": "49ba8a26e7ab0fe9d952a8b924b0592d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题阎才元喜雪堂  其一",
        "preface": "",
        "paragraphs": [
            "东来十月黄尘满，霰点霜花总未堪。",
            "恰是使君诚意足，带将腊雪赴荆南。"
        ],
        "notes": "",
        "id": "5c192ee99128c7388ba6f7e613c09703"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题阎才元喜雪堂  其二",
        "preface": "",
        "paragraphs": [
            "平压龙山五尺危，堕鸢何处避阴威。",
            "渐令融罢春泥软，麦浪黏天燕子飞。"
        ],
        "notes": "",
        "id": "04377d1c49b5fb29414362a81126e189"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题阎才元喜雪堂  其三",
        "preface": "",
        "paragraphs": [
            "簷角低隈小凭栏，霏霏只合对高寒。",
            "他年认得名堂意，不作销金暖帐看。"
        ],
        "notes": "",
        "id": "e284ddb2d38e25bc8ed939dfccf3d05d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "除夜元日连登烟霏楼  其一",
        "preface": "",
        "paragraphs": [
            "岩蛮宽去灵虬寺，水竹低横处士园。",
            "此是蕲州无比好，亦如淛下好山川。"
        ],
        "notes": "",
        "id": "693a6533533894ed3ce60ff09a803c5b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "除夜元日连登烟霏楼  其二",
        "preface": "",
        "paragraphs": [
            "摧荷秃柳不胜春，脉脉荒堤数过人。",
            "我若有材能速化，应将地巧答天真。"
        ],
        "notes": "",
        "id": "b37b881621495036bc970827f3b5746f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "元夕立春喜晴于是郡人久不出矣  其一",
        "preface": "",
        "paragraphs": [
            "膏火无光已累年，欢娱少味是穷边。",
            "强吹箫鼓迎乌帽，勾引游人近酒前。"
        ],
        "notes": "",
        "id": "6b67ef7bad3505195fcb8601b54dcf40"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "元夕立春喜晴于是郡人久不出矣  其二",
        "preface": "",
        "paragraphs": [
            "十夜茅簷宿冻云，商量送腊又迎春。",
            "并将束苇熏天焰，回得阳和捧日轮。"
        ],
        "notes": "",
        "id": "e43939812e5b260da4714f789c2678b9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "元夕立春喜晴于是郡人久不出矣  其三",
        "preface": "",
        "paragraphs": [
            "艾褐家䌷阔阔裁，抱孙携子看灯来。",
            "余甘暂弃从教觅，莫鬭机心漫自猜。"
        ],
        "notes": "",
        "id": "b45bc581e09c0945b782ad98306a5508"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "岷江愁二首挽陈持中知府郎中嫂恭人  其一",
        "preface": "",
        "paragraphs": [
            "岷江诸峰如献酬，岷江潭头绀碧流。",
            "不愁水生劝人去，只愁人死送山休。"
        ],
        "notes": "",
        "id": "7b5573e49a2f90821062f39d55025162"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "岷江愁二首挽陈持中知府郎中嫂恭人  其二",
        "preface": "",
        "paragraphs": [
            "谁家双旐扬春波，黑头中郎宰相科。",
            "有儿有女后应好，同穴同时今奈何。"
        ],
        "notes": "",
        "id": "329b6a8ddfb5aea0bea4db6250c2a41d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "刘高士自画琴横膝前对云起求诗",
        "preface": "",
        "paragraphs": [
            "试向遮岩拥壑时，弄弦调轸按前徽。",
            "未须写就多情曲，饶与闲云自在飞。"
        ],
        "notes": "",
        "id": "022d166c1a4d45a8aafeeab57fd75397"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其一",
        "preface": "",
        "paragraphs": [
            "生姜门外山如染，山水娱人岁月长。",
            "浄社倾城同禊饮，法明阖郭共烧香。"
        ],
        "notes": "",
        "id": "bc040429694c0a5e8b97244707039b94"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其二",
        "preface": "",
        "paragraphs": [
            "我久无家今谩归，卖田买宅事交违。",
            "填高帮阔为深费，柱小簷低可厚非。"
        ],
        "notes": "",
        "id": "8f1baddee2612cc573ecc561bee84a7f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其三",
        "preface": "",
        "paragraphs": [
            "虽有莲荷浸屋东，暑烦睡过一陂红。",
            "秋来人意稍苏醒，似惜霜前零乱风。"
        ],
        "notes": "",
        "id": "5fc1b20b768853bb68aff508a627128a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其四",
        "preface": "",
        "paragraphs": [
            "拒霜旋插花疎疎，甘菊新移日晒枯。",
            "花草只今如此在，几时写作会昌图。"
        ],
        "notes": "",
        "id": "0190c3fcafa77aab815b188fa024979f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其五",
        "preface": "",
        "paragraphs": [
            "听唱三更啰里论，白旁单桨水心村。",
            "潮回再入家家浦，月上还当处处门。"
        ],
        "notes": "",
        "id": "77d1d26ee96e237138defd850382ac60"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "水心即事六首兼谢吴民表宣义  其六",
        "preface": "",
        "paragraphs": [
            "吴翁肥遯逾七十，术老芝荒手自锄。",
            "惠我篇章成锦字，西邻得伴亦堪书。"
        ],
        "notes": "",
        "id": "1558265a6dd242ffd5736a799adab6a1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "诗悼路钤舍人德久潘公  其一",
        "preface": "",
        "paragraphs": [
            "诗人冥漠去何许，花鸟相宽不作愁。",
            "耆旧只今新语少，九原唤起韦苏州。"
        ],
        "notes": "",
        "id": "1c51ab6819c9efe6d021d2358b63d419"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "诗悼路钤舍人德久潘公  其二",
        "preface": "",
        "paragraphs": [
            "风骚阃域自难亲，随世声名未必真。",
            "更远更疎应不在，山谣水语记精神。"
        ],
        "notes": "",
        "id": "32fc3ec14d47519009663235cd432d5a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "诗悼路钤舍人德久潘公  其三",
        "preface": "",
        "paragraphs": [
            "忆昔论诗不自镌，上规雅颂复谁先。",
            "此弦合为何人绝，重抚遗编一慨然。"
        ],
        "notes": "",
        "id": "1581a368745fe476398865f7fba0776a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "柯君振相别三十余年为言亲丧不能举请赋此诗庶几有哀之者",
        "preface": "",
        "paragraphs": [
            "土浅难藏梦里身，春花秋草几悲辛。",
            "无人为买南山麓，月户风櫺作好隣。"
        ],
        "notes": "",
        "id": "6ca99e8e9fd7dfdc19179218850246be"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "橘枝词三首记永嘉风土  其一",
        "preface": "",
        "paragraphs": [
            "蜜满房中金作皮，人家短日挂疎篱。",
            "判霜剪露装船去，不唱杨枝唱橘枝。"
        ],
        "notes": "",
        "id": "21cd311ad3211a45f04ebddc31236973"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "橘枝词三首记永嘉风土  其二",
        "preface": "",
        "paragraphs": [
            "琥珀银红未是醇，私酤官卖各生春。",
            "只消一盏能和气，切莫多杯自害身。"
        ],
        "notes": "",
        "id": "f7aa3f77062f3ba1c90b5707b2c97287"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "橘枝词三首记永嘉风土  其三",
        "preface": "",
        "paragraphs": [
            "鹤袖貂鞋巾闪鸦，吹箫打鼓趁年华。",
            "行春以东峥水北，不妨欢乐早还家。"
        ],
        "notes": "",
        "id": "8ad66eb8f1188300f7f5692cda3e1431"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠□道人",
        "preface": "",
        "paragraphs": [
            "赤脚蓬头古观旁，沉迷人海意茫茫。",
            "公卿见了无奇特，更说长生别有方。"
        ],
        "notes": "",
        "id": "05143ab79dc57d3763dbeb9918328102"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "过叶威仲不值",
        "preface": "",
        "paragraphs": [
            "菊苗新擢马兰丛，柳老吹花拂掠空。",
            "闻说先生过山去，钓丝无主系东风。"
        ],
        "notes": "",
        "id": "afe31acc81fa53d01cc16a54894d90a4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "余泛舟不能具舫创为隆蓬加牖户焉",
        "preface": "",
        "paragraphs": [
            "虽然一桨匆匆去，也要身宽对好山。",
            "新拗蓬窗高似屋，诸峰献状住中间。"
        ],
        "notes": "",
        "id": "6ecb4aad2f015a1ffb8d4d25154c03ea"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "锄荒",
        "preface": "",
        "paragraphs": [
            "锄荒培薄寺东隈，一种风光百样栽。",
            "谁妬眼中无俗物，前花开徧后花开。"
        ],
        "notes": "",
        "id": "8d1a0e289e1abd9f008f355e668cf920"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送朱相士朱文昭族孙云得刘碧云相法",
        "preface": "",
        "paragraphs": [
            "南荡书林长砌萝，碧云鞋底晒庭莎。",
            "从今湖海须行徧，眼法虽亲要看多。"
        ],
        "notes": "",
        "id": "7b8697d9b3e4cd942bc2e553e0739bcd"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "潜经阁",
        "preface": "",
        "paragraphs": [
            "当日先生住一轩，手抄六籍自忘言。",
            "至今遗墨如新写，付与楼居四世孙。"
        ],
        "notes": "",
        "id": "474893624a0962ea97b0185153d36aee"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题施纸被蔡宣义所藏孙太守褒谕帖",
        "preface": "",
        "paragraphs": [
            "乞子齁齁暖冻躯，押衙得得奉亲书。",
            "孙公已去蔡公死，近日乡人叹不如。"
        ],
        "notes": "",
        "id": "6d6facbc46dd9ea97f336d91be89dce0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "刘氏女自誓为尼怜其操者幸助成之",
        "preface": "",
        "paragraphs": [
            "汉上洪波不可亲，夔州华发自嫌贫。",
            "世间浮想如枯蜡，还向虚空嫁此身。"
        ],
        "notes": "",
        "id": "7127af52b57a8beeb05f54147d17e7f6"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送蔡学正",
        "preface": "",
        "paragraphs": [
            "炼尽刚成与物和，峥嵘夜气合清磨。",
            "好溪新涨连天绿，近晚无风亦不波。"
        ],
        "notes": "",
        "id": "51b12c5788e0cbedd0833dca7802eaf2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "奉酬般若长老",
        "preface": "",
        "paragraphs": [
            "简师诗语特惊人，六反掀腾不动身。",
            "说与东家小儿女，涂红染绿未禁春。"
        ],
        "notes": "",
        "id": "5e7d539fbfb9d4d837d440c22ccf36ea"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "营师常秉烛为人说气色戏成此绝",
        "preface": "",
        "paragraphs": [
            "曙色熹微已出门，擘浮热眼相旁人。",
            "不如睡足朦胧起，留得沉光看本身。"
        ],
        "notes": "",
        "id": "1ca865d014dfe8bf12bcacf3b4257747"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "众议留李师炼丹既而不果",
        "preface": "",
        "paragraphs": [
            "火养经年汞未收，病身还向急时求。",
            "道人别觅安炉地，今夜潮平下馆头。"
        ],
        "notes": "",
        "id": "df8a828a988c9daccfba63f901a5859b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "下仙看梅  其一",
        "preface": "",
        "paragraphs": [
            "背人远住奚师坞，何意追寻特特来。",
            "更要明年此时节，溪翁相唤不相猜。"
        ],
        "notes": "",
        "id": "e805579b9671bce43600c0755dcc0136"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "下仙看梅  其二",
        "preface": "",
        "paragraphs": [
            "随山的的五千树，惭愧识花人姓施。",
            "说似龙形都不肯，昨朝新见水沉枝。"
        ],
        "notes": "",
        "id": "bce68a05ff8d3fe341647bf0a3627f20"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "对读文选杜诗成四绝句  其一",
        "preface": "",
        "paragraphs": [
            "一从屈原离骚赋，便至杜甫短长吟。",
            "千载中间多作者，谁于海岳算高深。"
        ],
        "notes": "",
        "id": "bd8983f5c48a49d44267cf85c9a6102f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "对读文选杜诗成四绝句  其二",
        "preface": "",
        "paragraphs": [
            "绝疑此老性坦率，无那评文兼世情。",
            "若比乃翁增上慢，诸贤何得更垂名。"
        ],
        "notes": "",
        "id": "9aff04efe8d97a1c4d6e1e64fc4855ec"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "对读文选杜诗成四绝句  其三",
        "preface": "",
        "paragraphs": [
            "江淹杂体意不浅，合彩和音列众珍。",
            "拣出陶潜许前辈，添来庾信是新人。"
        ],
        "notes": "",
        "id": "ce4961f9f6f1656c1d54ad8a554cdef0"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "对读文选杜诗成四绝句  其四",
        "preface": "",
        "paragraphs": [
            "草堂四松看摩空，瀼西千果交青红。",
            "似须隠约住蜀道，可惜奔波离峡中。"
        ],
        "notes": "",
        "id": "38a9db2c0a1e2e75ddb1c759dada4ff7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题学海楼",
        "preface": "",
        "paragraphs": [
            "夜诵都忘浪枕喧，尔家江月旧楼存。",
            "新来转使朝宗近，目送风帆到海门。"
        ],
        "notes": "",
        "id": "1cd619ca2544f03a705e22e4ed663b76"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "张总干挽诗",
        "preface": "",
        "paragraphs": [
            "长年官食旅边州，当路知音不自由。",
            "荐墨虽圆人已寂，半轮斜月返新丘。"
        ],
        "notes": "",
        "id": "fbbd728720e16512c5f611d066d11b1b"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "翁常之挽词  其一",
        "preface": "",
        "paragraphs": [
            "晋画唐吟老愈奇，堪嗟动转是风机。",
            "幸能栩栩形中去，何不蘧蘧梦里归。"
        ],
        "notes": "",
        "id": "efaf6fdf610026de73a622556735914d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "翁常之挽词  其二",
        "preface": "",
        "paragraphs": [
            "秀峰插天下囘溪，曾送郴州路久迷。",
            "更欲扶衰为公往，葛陂龙化的卢嘶。"
        ],
        "notes": "",
        "id": "285a04d98d5bc6459c294d288a73bc73"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈待制挽诗  其一",
        "preface": "",
        "paragraphs": [
            "唤作成亏总雪消，等闲好恶任风飘。",
            "齐侯自要乘千驷，颜子何妨饮一瓢。"
        ],
        "notes": "",
        "id": "28ff737264266e5331b5e4b0fed763b5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈待制挽诗  其二",
        "preface": "",
        "paragraphs": [
            "已报西川落那边，倒杯索赌计茫茫。",
            "也知汉北糇粮聚，能使江东保障全。"
        ],
        "notes": "",
        "id": "992738bdf35d82ba1d407918b72cfb95"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈待制挽诗  其三",
        "preface": "",
        "paragraphs": [
            "昔年行住偶相同，舍策追羊径未通。",
            "只么空归在何处，一竿红日海门东。"
        ],
        "notes": "",
        "id": "f632c904aa800255813ac7c4316900bd"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "陈待制挽诗  其四",
        "preface": "",
        "paragraphs": [
            "世事从来半局棋，夜眠还有不应时。",
            "峙岩桥畔船辞柁，冷水观边花发枝。"
        ],
        "notes": "",
        "id": "066718b4f5e5efad1bea5baafd8b3482"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送鲍宾甫",
        "preface": "",
        "paragraphs": [
            "近年诗友东西去，赠子骊驹媿不多。",
            "古柳渡头音调别，沧浪闻处夜深歌。"
        ],
        "notes": "",
        "id": "b1842b809db7d35e1c98ba5b02b814da"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "请推耿住水陆院",
        "preface": "",
        "paragraphs": [
            "宰官不管僧闲事，北秀南能总未亲。",
            "说似随缘耿长老，这回住院且由身。"
        ],
        "notes": "",
        "id": "c9026a46a6065a11e66fba74d2ac59b4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "读叶子元诗题其后",
        "preface": "",
        "paragraphs": [
            "心闲误比游丝转，境胜空疑浊焰流。",
            "我亦输君闻早觉，醉吟都与句中收。"
        ],
        "notes": "",
        "id": "8f3337210e2ccaf88aee01c982eecef9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送别李毅高宣教",
        "preface": "",
        "paragraphs": [
            "堪叹娲皇六叶孙，直将豪武盖诸昆。",
            "黄金散尽身如寄，闲管春风白下门。"
        ],
        "notes": "",
        "id": "1c729b3c0a8316f18179d4324e5365eb"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送黄岩二陈秀才",
        "preface": "",
        "paragraphs": [
            "一双璞玉禀天和，远向东州就琢磨。",
            "待得永无痕锓相，莫言功用不须多。"
        ],
        "notes": "",
        "id": "acce991e87d0b5dddabd7609598bcca5"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "建会昌桥",
        "preface": "",
        "paragraphs": [
            "十里沧浪绝岸遥，幽人行处有谁招。",
            "幸无车马妨来往，买断寒蔬取意挑。"
        ],
        "notes": "",
        "id": "4ee88e09a1ebf8bfb90c58aa4c013930"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "蔡良甫观颐堂",
        "preface": "",
        "paragraphs": [
            "不多花卉春长在，粗有田园岁自丰。",
            "为问灵龟千岁诀，此中风味许谁同。"
        ],
        "notes": "",
        "id": "c1f3c7a82450586cfa98f064a7730456"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "章仙姑",
        "preface": "",
        "paragraphs": [
            "柏水为粮自疗饥，春江千里正逶迤。",
            "应知偃鼠归休地，不在神龙起蛰时。"
        ],
        "notes": "",
        "id": "ccd06bbb83cff62821a1eb47f951eac7"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "小句送陈粹甫知录",
        "preface": "",
        "paragraphs": [
            "荡里舟轻指外沙，夹溪薝卜正催花。",
            "南风借与迎亲便，未离家时已到家。"
        ],
        "notes": "",
        "id": "4828295cfbcc5c60bf643b7fdb5f24ee"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送孙子渊潭州司理",
        "preface": "",
        "paragraphs": [
            "我住潇湘狱自清，囚衫虫蠹雨飘零。",
            "如今三院更幽寂，闭户勘书花满厅。"
        ],
        "notes": "",
        "id": "65f1cf289d982dfdc02f69b755a9b260"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "郭宰为郑全真殁买田以赡其后",
        "preface": "",
        "paragraphs": [
            "郑生在日常无食，身后恓惶又可知。",
            "郭象有缘天付与，新租满碓不言饥。"
        ],
        "notes": "",
        "id": "1d3c19198e20839f675da28523ec9dcc"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠通川诗僧肇书记",
        "preface": "",
        "paragraphs": [
            "海阔淮深万里通，吟情浩荡逐春风。",
            "却寻斗水龙湫住，裁剪云烟字字工。"
        ],
        "notes": "",
        "id": "8b82b49e207fe356c6f8311c4e423dd2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠瑞鹿莹老化缘铸钟",
        "preface": "",
        "paragraphs": [
            "寺寺薝花院院钟，谁人肯顾此山中。",
            "待看窈窕廊阴里，拢袖疎槌答远风。"
        ],
        "notes": "",
        "id": "62f05df3ca18bdd9e94f85a07e30cd42"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题叶路分与君楼如今若肯从征召总把三峰乞与君太宗赐陈希夷诗也  其一",
        "preface": "",
        "paragraphs": [
            "封侯无例乞名山，只许幽人独占闲。",
            "若会当时与君意，林泉合在市朝间。"
        ],
        "notes": "",
        "id": "5bc8de3c788ca4b46ed3103203ba97e3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题叶路分与君楼如今若肯从征召总把三峰乞与君太宗赐陈希夷诗也  其二",
        "preface": "",
        "paragraphs": [
            "直南正竦三奇峰，更著东西紫翠中。",
            "面面栏干太亲切，要看烟雨澹空蒙。"
        ],
        "notes": "",
        "id": "5f617afb448e76c1e56f07a6d1c5cbe3"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "寄题骆子高解元蜗室",
        "preface": "",
        "paragraphs": [
            "须知两角怒蛙升，即是千寻彩凤鸣。",
            "沧海定知伸缩处，君看黄潦漫亏盈。"
        ],
        "notes": "",
        "id": "056d4e59d0d4369e0343031aeec28a7a"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛严州挽词",
        "preface": "",
        "paragraphs": [
            "瘴雨蛮烟尽扫清，钓台方轨浄无藤。",
            "堪怜独立沧江上，不许朱轓更一登。"
        ],
        "notes": "",
        "id": "9be5e5c02e69f46ab329948631ae8209"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送胡彦思",
        "preface": "",
        "paragraphs": [
            "秋旱兼春处处祈，微茫欲雨又还非。",
            "汝行恰值此时别，不到为霖不肯归。"
        ],
        "notes": "",
        "id": "8bceb08096b1d610b14e43e86b765e13"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠蒋知县  其一",
        "preface": "",
        "paragraphs": [
            "稳绊芒鞋尽室行，何曾遣吏向前迎。",
            "存斋尽问深深意，只此能存不用名。"
        ],
        "notes": "",
        "id": "f8b49f5a1f8c5959c147354ba5d45b54"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠蒋知县  其二",
        "preface": "",
        "paragraphs": [
            "纸贵应夸作赋奇，无牛也复咏周诗。",
            "长官况自清如水，说与邦人共展眉。"
        ],
        "notes": "",
        "id": "48d5e19a0d70295e79df3197dbafa700"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "赠孙十五道人",
        "preface": "",
        "paragraphs": [
            "将军桥畔女仙家，年与锺馗宴与花。",
            "欲度世人无妙诀，睡长留日住簷牙。"
        ],
        "notes": "",
        "id": "3f58d867308bc833e2df933fa5567f5d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送王宗卿  其一",
        "preface": "",
        "paragraphs": [
            "米多糠少贺丰登，莲吐双花麦五茎。",
            "别有到家呈瑞处，绕篱黄菊向人明。"
        ],
        "notes": "",
        "id": "2f478ecbdf6668bc2ac93cebeb05f82e"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送王宗卿  其二",
        "preface": "",
        "paragraphs": [
            "久违曾闵膝前劳，翻得龚黄意外褒。",
            "但使亲年多过百，人间一品未为高。"
        ],
        "notes": "",
        "id": "a4635531de68ed05cf80448589775336"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题方武成诗卷  其一",
        "preface": "",
        "paragraphs": [
            "闻说莆中方左钺，年登二十便长吟。",
            "鬼神送与天成句，不道思多呕出心。"
        ],
        "notes": "",
        "id": "79868e4aad5f6252a2a905117c3b0c2f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "题方武成诗卷  其二",
        "preface": "",
        "paragraphs": [
            "自古诗人高远处，看君涉步迈前峰。",
            "谩呼贾岛为同社，莫遣陶潜是别宗。"
        ],
        "notes": "",
        "id": "24c4c8953409f11605568123c2676c62"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送惠县丞归阳羡  其一",
        "preface": "",
        "paragraphs": [
            "三岭描成翠骨堆，一川罨画绣徘徊。",
            "三年尘土无人识，山水虚闲与唤回。"
        ],
        "notes": "",
        "id": "669634850aaa6057ad8917fbf4cf1ba6"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送惠县丞归阳羡  其二",
        "preface": "",
        "paragraphs": [
            "我在水心南岸村，寻常风景不堪论。",
            "等于天壤中间住，草醉花迷共记存。"
        ],
        "notes": "",
        "id": "769cd585d5292e203f418cf471d4902d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送吕子阳二绝  其一",
        "preface": "",
        "paragraphs": [
            "七峰斜转斗光寒，千仞飞来雁影宽。",
            "生怕被君题写尽，更留风景后来看。"
        ],
        "notes": "",
        "id": "30687b69ed525b431982ef84a6613334"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送吕子阳二绝  其二",
        "preface": "",
        "paragraphs": [
            "好花移买自嫌贫，浪蕊空多未许春。",
            "放出江边无数橘，半黄半绿恼骚人。"
        ],
        "notes": "",
        "id": "4cd7b84fa1a878bfd49f3daa97227790"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "徐师垕广行家集定价三百",
        "preface": "",
        "paragraphs": [
            "徐照名齐贾浪仙，未多诗卷少人看。",
            "惜钱嫌贵不催买，忽到鸡林要倍难。"
        ],
        "notes": "",
        "id": "b6577a97937a57a946658c03b5352bf2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "薛景石兄弟问诗于徐道晖请使行质以子钱畀之",
        "preface": "",
        "paragraphs": [
            "弹九旧是吟边物，珠走钱流义自通。",
            "认得徐家生活句，新来栏典讳诗穷。"
        ],
        "notes": "",
        "id": "b480f0ff115b4bb64dd36d580b99fa10"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "渡浙江",
        "preface": "",
        "paragraphs": [
            "晚霞销尽月明钩，万顷无风一水浮。",
            "长怕舟师深击楫，自令洄洑起中流。"
        ],
        "notes": "",
        "id": "9c142df1f02feafebf1f26836fa649f2"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "游衢州府园",
        "preface": "",
        "paragraphs": [
            "破疑庵里押衙石，尘外堂中急就章。",
            "犹有春风为披拂，看人歌舞过残阳。"
        ],
        "notes": "",
        "id": "b83be3f34d7ded23eaea985b3d866246"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "再过云庵",
        "preface": "",
        "paragraphs": [
            "寥寥夜角难禁夜，滑滑山鸡只记昏。",
            "风景不随人老大，苍松无语对修筠。"
        ],
        "notes": "",
        "id": "eb65417dc5796d4647f092214432dd63"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "次王道夫舟中韵三首  其一",
        "preface": "",
        "paragraphs": [
            "鸜鹆收声避𫛽鹠，田家蚕麦已知秋。",
            "西湖风物无人共，时有跳鱼入过舟。"
        ],
        "notes": "",
        "id": "804822d4782147b2a4df1fa0ca36f9c9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "次王道夫舟中韵三首  其二",
        "preface": "",
        "paragraphs": [
            "櫜弓听乐心肝尽，拔剑论功目眦豪。",
            "鸣鸟不闻千仞远，抟风鹰隼顿能高。"
        ],
        "notes": "",
        "id": "e5ef1d43f4db5220159771c045fce127"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "次王道夫舟中韵三首  其三",
        "preface": "",
        "paragraphs": [
            "旧读恺歌追小雅，近看羽檄过西京。",
            "中兴文字须公等，容我春山带犊耕。"
        ],
        "notes": "",
        "id": "f52a823470296aef71b5907a5d3228be"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "因在秀州寄王道夫诗三首  其一",
        "preface": "",
        "paragraphs": [
            "衮衮红尘五月留，来时落木不胜秋。",
            "只今春事浓如许，万里沧浪又一舟。"
        ],
        "notes": "",
        "id": "983c3e0b26a31367c984d61d81457578"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "因在秀州寄王道夫诗三首  其二",
        "preface": "",
        "paragraphs": [
            "鱼龙远避水光浮，草木怒长山意豪。",
            "独立和风清宿酒，晚云收尽月痕高。"
        ],
        "notes": "",
        "id": "f2662f50f32fd581bf50aa9c069c5089"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "因在秀州寄王道夫诗三首  其三",
        "preface": "",
        "paragraphs": [
            "潘君狂甚诗能古，叶子文高世莫惊。",
            "何处有田求二顷，向来三月决归耕。"
        ],
        "notes": "",
        "id": "c8cc711bb323d5358a8673301c4f1641"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "送赵紫芝游天台",
        "preface": "",
        "paragraphs": [
            "寒退糊碑阁，春留种药城。",
            "幽居自可乐，暂出岂无名。",
            "综水援蓝聚，裙山翦绣迎。",
            "文殊扣野衲，痴语为谁清。"
        ],
        "notes": "",
        "id": "a8b49e57100b60ed828aafffc4672b4d"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "石洞书院",
        "preface": "",
        "paragraphs": [
            "好泉好石入君庐，雾锁云封未敢居。",
            "若挹风光当豪馔，岂同经史作寒菹。",
            "庭中蓍老易无过，畹内兰滋诗有余。",
            "只此尽知贤圣乐，世闲青紫亦空虚。"
        ],
        "notes": "",
        "id": "4d2786d9ff8f733d2dcdecbd1a80ae68"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "前日入寺观牡丹不觉已谢惜其秾艳故以诗悼之敢冀见和",
        "preface": "",
        "paragraphs": [
            "牡丹乘春芳，风雨苦相妒。",
            "朝来小庭中，零落已无数。",
            "魂销梓泽园，肠断马嵬路。",
            "尽日向栏干，踟蹰不能去。"
        ],
        "notes": "",
        "id": "1e91d900e92cf234a6e4c9ed0e2d7ab9"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "仙坛",
        "preface": "",
        "paragraphs": [
            "堂堂人物地行仙，勾漏丹砂信有缘。",
            "弹压松篁知暂尔，未应谢屐久林泉。"
        ],
        "notes": "",
        "id": "835d1920181ff1b25e5062677e8d8a93"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "花传春色枝枝到，雨递秋声点点分。"
        ],
        "notes": "",
        "id": "b08fa5cd6779b7dfc9bd335af1efd7b4"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "不待归来霜后熟，蒸来便作洞庭香。"
        ],
        "notes": "",
        "id": "318b5747b8869be91d807b7861f4c0a1"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "初分大道非常道，才有先天未后天。"
        ],
        "notes": "",
        "id": "4b5d3766397b3ec2042608518bf0bd5f"
    },
    {
        "author": "叶适",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "独立孔门无一事，惟传颜氏得心斋。"
        ],
        "notes": "",
        "id": "bf99380f24dd8379a0155e82ae12c812"
    }
]