[
    {
        "author": "尹瞻",
        "dynasty": "宋",
        "type": "诗",
        "rhythmic": "",
        "title": "澹山岩",
        "preface": "",
        "paragraphs": [
            "岌嶪元化精，崭岩大块坼。",
            "骇若盘古时，呀然巨灵擘。",
            "状怪呕风雷，势邈吞山泽。",
            "寒暑中外分，居僧甘窟宅。"
        ],
        "notes": "",
        "id": "1d33a337d4172e65dbeaba555e4a0155"
    },
    {
        "author": "尹瞻",
        "dynasty": "宋",
        "type": "诗",
        "rhythmic": "",
        "title": "火星岩",
        "preface": "",
        "paragraphs": [
            "郡古时和诤讼销，使君乘兴忽相招。",
            "画船载妓游岩寺，红旆摇风过野桥。",
            "就石开樽偎树脚，拨云策杖上山腰。",
            "鸣驺未许归城去，更望寒林隔□遥。"
        ],
        "notes": "",
        "id": "80487ad9dbf7a7c4684f4a98fb10f03f"
    },
    {
        "author": "尹瞻",
        "dynasty": "宋",
        "type": "诗",
        "rhythmic": "",
        "title": "火星岩联句",
        "preface": "",
        "paragraphs": [
            "千里熙醇政，灵岩嘉访寻。",
            "登亭云拥坐，穿径笋成林。",
            "乐逐天风远，尘随宿雾沉。",
            "绮罗红作锦，冠盖绿交阴。",
            "下顾关河小，寒知洞壑深。",
            "松枯存旧节，花老见初心。",
            "旌棨岚光润，樽罍野气侵。",
            "自愧翁归拙，难攀子厚吟。",
            "城楼传暮角，南陌骑骎骎。"
        ],
        "notes": "",
        "id": "c7ba10c9912f4f45ded093aaa8359dbe"
    }
]