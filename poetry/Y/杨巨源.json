[
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "相和歌辞 乌夜啼",
        "preface": "",
        "paragraphs": [
            "可怜杨叶复杨花，雪净烟深碧玉家。",
            "乌栖不定枝条弱，城头夜半声哑哑。",
            "浮萍摇荡门前水，任罥芙蓉莫堕沙。"
        ],
        "notes": "",
        "id": "c18f395cc728a7bc860528e8e1c93019"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "相和歌辞 大堤曲",
        "preface": "",
        "paragraphs": [
            "二八婵娟大堤女，开𬬻相对依江渚。",
            "待客登楼向水看，邀郎卷幔临花语。",
            "细雨蒙蒙湿芰荷，巴东商侣挂帆多。",
            "自传芳酒涴红袖，谁调妍妆回翠蛾。",
            "珍簟华灯夕阳后，当𬬻理瑟矜纤手。",
            "月落星微五鼓声，春风摇荡窗前柳。",
            "岁岁逢迎沙岸间，北人多识绿云鬟。",
            "无端嫁与五陵少，离别烟波伤玉颜。"
        ],
        "notes": "",
        "id": "aaa146f1bd4eb828881d493331149984"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "琴曲歌辞 别鹤",
        "preface": "",
        "paragraphs": [
            "海鹤一为别，高程方杳然。",
            "影摇江海路，思结潇湘天。",
            "皎然仰白日，真姿栖紫烟。",
            "含情九霄际，顾侣五云前。",
            "遐心属清都，凄响激朱弦。",
            "超摇间云雨，迢遰各山川。",
            "东南信多水，会合当有年。"
        ],
        "notes": "",
        "id": "01dc149ad6de9c3d13ee307d1a4ebb9a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "杂曲歌辞 独不见",
        "preface": "",
        "paragraphs": [
            "东风艳阳色，柳绿花如霰。",
            "竞理同心鬟，争持合欢扇。",
            "香传贾娘手，粉离何郎面。",
            "最恨卷帘时，含情独不见。"
        ],
        "notes": "",
        "id": "c90a40785afaf6302944a680d8d9f47e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "秋夜闲居即事寄庐山郑员外蜀郡符处士",
        "preface": "",
        "paragraphs": [
            "忧思繁未整，良辰会无由。",
            "引领迟佳音，星纪屡以周。",
            "蓬阆绝华耀，况乃处穷愁。",
            "坠叶寒拥砌，灯火夜悠悠。",
            "开琴弄清弦，窥月俯澄流。",
            "冉冉鸿鴈度，萧萧帷箔秋。",
            "怅怀石门咏，缅慕碧鸡游。",
            "髣髴蒙颜色，崇兰隐芳洲。"
        ],
        "notes": "",
        "id": "afb6af919e0410360e8338213349cc92"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "独不见",
        "preface": "",
        "paragraphs": [
            "东风艳阳色，柳绿花如霰。",
            "竞理同心鬟，争持合欢扇。",
            "香传贾娘手，粉离何郎面。",
            "最恨卷帘时，含情独不见。"
        ],
        "notes": "",
        "id": "c90a40785afaf6302944a680d8d9f47e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题赵孟庄",
        "preface": "",
        "paragraphs": [
            "管鲍化为尘，交友存如线。",
            "升堂俱自媚，得路难相见。",
            "懿君敦三益，颓俗期一变。",
            "心同袭芝兰，气合回霜霰。",
            "石门云卧久，玉洞花寻遍。",
            "王濬爱旌旗，梁竦劳州县。",
            "烟鸿秋更远，天马寒愈健。",
            "愿事郭先生，青囊书几卷。"
        ],
        "notes": "",
        "id": "8694b222539e372a584e8b86b9953e8a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "辞魏博田尚书出境后感恩恋德因登藂台",
        "preface": "",
        "paragraphs": [
            "荐书及龙钟，此事镂心骨。",
            "亲知殊悢悢，徒御方咄咄。",
            "藂台邯郸郭，台上见新月。",
            "离恨始分明，[归思]□□更超忽。",
            "怀仁泪空尽，感事情又发。",
            "他时躧履声，晓日照丹阙。"
        ],
        "notes": "",
        "id": "3fd4597ab9f469d1d221f56e9e7e43f0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "夏日苦热同长孙主簿过仁寿寺纳凉",
        "preface": "",
        "paragraphs": [
            "火入天地罏，南方正何剧。",
            "四郊长云红，六合太阳赤。",
            "爀爀沸泉壑，燄燄燋砂石。",
            "思减祝融权，期匡诸子宅。",
            "因投竹林寺，一问青莲客。",
            "心空得清凉，理证等喧寂。",
            "开襟天籁回，步履雨花积。",
            "微风动珠帘，惠气入瑶席。",
            "境闲性方谧，尘远趣皆适。",
            "淹驾殊未还，朱栏敞虚碧。"
        ],
        "notes": "",
        "id": "8df6b433c000f6f3dd2371e577b60696"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送李虞仲秀才归东都因寄元李二友",
        "preface": "",
        "paragraphs": [
            "高翼闲未倦，孤云旷无期。",
            "晴霞海西畔，秋草燕南时。",
            "邺中多上才，耿耿丹霄姿。",
            "顾我于逆旅，与君发光仪。",
            "同将儒者方，获忝携人知。",
            "幽兰与芳佩，寒玉锵美词。",
            "旧友在伊洛，鸣蝉思山陂。",
            "到来再春风，梦尽双琼枝。",
            "素业且无负，青冥殊未迟。",
            "南桥天气好，脉脉一相思。"
        ],
        "notes": "",
        "id": "da8e52023b4fc5fea3755cbd5187d164"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和卢谏议朝回书情即事寄两省阁老兼呈二起居谏院诸院长",
        "preface": "",
        "paragraphs": [
            "宠位资寂用，回头怜二疎。",
            "超遥比鹤性，皎洁同僧居。",
            "华组澹无累，单床欢有余。",
            "题诗天风洒，属思红霞舒。",
            "蔼蔼延合东，晨光映林初。",
            "炉香深内殿，山色明前除。",
            "对客默焚稾，何人知谏书。",
            "全仁气逾劲，大辨言甚徐。",
            "逸步寄青璅，闲吟亲绮疏。",
            "清辉被鸾渚，瑞蔼含龙渠。",
            "谢监营野墅，陶公爱吾庐。",
            "悠然远者怀，圣代飘长裾。",
            "端弼缉元化，至音生太虚。",
            "一戎殄欃枪，重译充储胥。",
            "借地种寒竹，看云忆春蔬。",
            "灵机栖杳冥，谈笑登轩车。",
            "晚迹识麒麟，秋英见芙蕖。",
            "危言直且庄，旷抱郁以摅。",
            "志业耿冰雪，光容粲璠玙。",
            "时贤俨仙掖，气谢心何如。"
        ],
        "notes": "",
        "id": "3e12493edef653ec2c1323c777959dad"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "奉酬窦郎中早入省苦寒见寄",
        "preface": "",
        "paragraphs": [
            "玄冥怒含风，群物戒严节。",
            "空山顽石破，幽涧层冰裂。",
            "题诗金华彦，接武丹霄烈。",
            "旷怀玉京云，孤唱粉垣雪。",
            "穷阴总凝沍，正气直肃杀。",
            "天狼看坠地，霜兔敢拒穴。",
            "悠然蓬蒿士，亦得奉朝谒。",
            "羸骖苦迟迟，单仆怨切切。",
            "端闱仙阶邃，广陌冻桥滑。",
            "旭日鸳鸯行，瑞烟芙蓉阙。",
            "司寒申郑重，成岁在凛冽。",
            "谢监逢酒时，袁生闭门月。",
            "渐思霜霰减，欲报阳和发。",
            "谁家挟纩心，何地当罏热。",
            "惨舒能一改，恭听远者说。"
        ],
        "notes": "",
        "id": "a35129c813c9b0585e15c0271f2f59fd"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "野园献果呈员外",
        "preface": "",
        "paragraphs": [
            "西园果初熟，上客心逾惬。",
            "凝粉乍辞枝，飘红仍带叶。",
            "幽姿写琼实，殷彩呈妆颊。",
            "持此赠佳期，清芬罗袖裛。"
        ],
        "notes": "",
        "id": "a713c67580b2f66869f9a11b7bdcbe28"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "大堤曲",
        "preface": "",
        "paragraphs": [
            "二八婵娟大堤女，开垆相对依江渚。",
            "待客登楼向水看，邀郎卷幔临花语。",
            "细雨蒙蒙湿芰荷，巴东商侣挂帆多。",
            "自传芳酒涴红袖，谁调妍妆回翠娥。",
            "珍簟华灯夕阳后，当垆理瑟矜纤手。",
            "月落星微五鼓声，春风摇荡牕前柳。",
            "岁岁逢迎沙岸间，北人多识绿云鬟。",
            "无端嫁与五陵少，离别烟波伤玉颜。"
        ],
        "notes": "",
        "id": "ffdc08e1feec0394a67f8b4cd5ead2a7"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "杨花落",
        "preface": "",
        "paragraphs": [
            "北斗南回春物老，红英落尽绿尚早。",
            "韶风澹荡无所依，偏惜垂杨作春好。",
            "此时可怜杨柳花，荥盈艳曳满人家。",
            "人家女儿出罗幕，静扫玉庭待花落。",
            "宝环纤手捧更飞，翠羽轻裾承不著。",
            "历历瑶琴舞金陈，菲红拂黛怜玉人。",
            "东园桃李芳已歇，独有杨花娇暮春。"
        ],
        "notes": "",
        "id": "f17b62360fcd747e2b8bd912d8904a51"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "月宫词",
        "preface": "",
        "paragraphs": [
            "宫中月明何所似，如积如流满田地。",
            "逈过前殿曾学眉，回照长门惯催泪。",
            "昭阳昨夜秋风来，绮阁金铺情影开。",
            "藻井浮花共陵乱，玉阶零露相裴回。",
            "稍映明河泛仙驭，满牕犹在更衣处。",
            "管弦回烛无限情，环珮凭栏不能去。",
            "皎皎苍苍千里同，穿烟飘叶九门通。",
            "珠帘欲卷畏成水，瑶席初陈惊似空。",
            "复值君王事欢宴，宫女三千一时见。",
            "飞盖愁看素晕低，称觞愿踏清辉遍。",
            "江上无云夜可怜，冒沙披浪自婵娟。",
            "若共心赏风流夜，那比高高太液前。"
        ],
        "notes": "",
        "id": "0c1815e790daad568764743a51d75d51"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠从弟茂卿",
        "preface": "",
        "paragraphs": [
            "吾从骥足杨茂卿，性灵且奇才甚清。",
            "海内方微风雅道，邺中更有文章盟。",
            "扣寂由来在渊思，搜奇本自通禅智。",
            "王维证时符水月，杜甫狂处遗天地。",
            "流水东西岐路分，幽州迢遰旧来闻。",
            "若为向北驱疲马，山似寒空塞似云。"
        ],
        "notes": "",
        "id": "8030ce8fb5d206e974eaf698c05238ac"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "乌啼曲赠张评事",
        "preface": "",
        "paragraphs": [
            "可怜杨叶复杨花，雪净烟深碧玉家。",
            "乌栖不定枝条弱，城头夜半声哑哑。",
            "浮萍流荡门前水，任罥芙蓉莫堕沙。"
        ],
        "notes": "",
        "id": "c18f395cc728a7bc860528e8e1c93019"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "端午日伏蒙内侍赐晨服",
        "preface": "",
        "paragraphs": [
            "彩缕纤仍丽，凌风卷复开。",
            "方应五日至，应自九天来。",
            "在笥清光发，当轩暑气回。",
            "遥知及时节，刀尺火云催。"
        ],
        "notes": "",
        "id": "79ac929e96ba1831b005e42bc790267f"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "胡姬词",
        "preface": "",
        "paragraphs": [
            "妍艳照江头，春风好客留。",
            "当垆知妾惯，送酒为郎羞。",
            "香渡传蕉扇，妆成上竹楼。",
            "数钱怜皓腕，非是不能留。"
        ],
        "notes": "",
        "id": "79c59aa43f4cfbf116b7024535c110dc"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日有赠",
        "preface": "",
        "paragraphs": [
            "堤暖柳丝斜，风光属谢家。",
            "晚心应恋水，春恨定因花。",
            "步远怜芳草，归迟见绮霞。",
            "由来感情思，独自惜年华。"
        ],
        "notes": "",
        "id": "68a304ae3d160e33d7c886522284bc20"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "襄阳乐",
        "preface": "",
        "paragraphs": [
            "闲随少年去，试上大堤游。",
            "画角栖乌起，清弦过客愁。",
            "碑沈楚山石，珠彻汉江秋。",
            "处处风情好，卢家更上楼。"
        ],
        "notes": "",
        "id": "a5eeb03c6ea565111a9025e897e4e930"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "苍茫临故关，迢遰照秋山。",
            "万里平芜静，孤城落叶闲。",
            "露浓栖鴈起，天远戍兵还。",
            "复映征西府，光深组练间。"
        ],
        "notes": "",
        "id": "8cfec1fe1bafc1c801ab3b2ad9dc259d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "长城闻笛",
        "preface": "",
        "paragraphs": [
            "孤城笛满林，断续共霜砧。",
            "夜月降羌泪，秋风老将心。",
            "静过寒垒遍，暗入故关深。",
            "惆怅梅花落，山川不可寻。"
        ],
        "notes": "",
        "id": "e58d2b44124124352ef9736709840fc3"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春晚东归留赠李功曹",
        "preface": "",
        "paragraphs": [
            "芳田岐路斜，脉脉惜年华。",
            "云路青丝骑，香含翠幰车。",
            "歌声仍隔水，醉色未侵花。",
            "唯有怀乡客，东飞羡曙鵶。"
        ],
        "notes": "",
        "id": "a3356b587354f696e985648e0e7f9544"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送殷员外使北蕃",
        "preface": "",
        "paragraphs": [
            "二轩将雨露，万里入烟沙。",
            "和气生中国，薰风属外家。",
            "塞芦随鴈影，关柳拂驼花。",
            "努力黄云北，僊曹有雉车。"
        ],
        "notes": "",
        "id": "e5540ad887fe1e1aaf0bf7997c565c98"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送许侍御充云南哀册使判官",
        "preface": "",
        "paragraphs": [
            "万里永昌城，威仪奉圣明。",
            "冰心瘴江冷，霜宪漏天晴。",
            "荒外开亭候，云南降斾旌。",
            "他时功自许，绝域转哀荣。"
        ],
        "notes": "",
        "id": "7a41d020be19c0ed1c9e03c47f25be7b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "秋日题陈宗儒圃亭凄然感旧",
        "preface": "",
        "paragraphs": [
            "曾随何水部，待月东亭宿。",
            "今日重凭栏，清风空在竹。",
            "前山依旧碧，闲草经秋绿。",
            "时物方宛然，蛛丝一何速。"
        ],
        "notes": "",
        "id": "963fa1d9354d1a5194e52984c54bedb5"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和郑少师相公题慈恩寺禅院",
        "preface": "",
        "paragraphs": [
            "旧寺长桐孙，朝天是圣恩。",
            "谢公诗更老，萧傅道方尊。",
            "白法知深得，苍生要重论。",
            "若为将此望，心地向空门。"
        ],
        "notes": "",
        "id": "914972ce3110e60721669a825bbd81fe"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "同赵校书题普救寺",
        "preface": "",
        "paragraphs": [
            "东门高处天，一望几悠然。",
            "白浪过城下，青山满寺前。",
            "尘光分驿道，岚色到人烟。",
            "气象须文字，逢君大雅篇。"
        ],
        "notes": "",
        "id": "345e7f3b665fde28275584eeda97aa86"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日与刘评事过故证上人院",
        "preface": "",
        "paragraphs": [
            "曾共刘咨议，同时事道林。",
            "与君方掩泪，来客是知心。",
            "堦雪凌春积，钟烟向夕深。",
            "依然旧童子，相送出花阴。"
        ],
        "notes": "",
        "id": "d7c4dc7861ce2cf11b1622d0e43a0cea"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春雪题兴善寺广宣上人竹院",
        "preface": "",
        "paragraphs": [
            "皎洁青莲客，焚香对雪朝。",
            "竹风催淅沥，花雨让飘飖。",
            "触石和云积，萦池拂水消。",
            "只应将日月，颜色不相饶。"
        ],
        "notes": "",
        "id": "77aeaa63ad898c3506159bad45114ce6"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "清明日后土祠送田彻",
        "preface": "",
        "paragraphs": [
            "清明千万家，处处是年华。",
            "榆柳芳辰火，梧桐今日花。",
            "祭祠结云绮，游陌拥香车。",
            "惆怅田郎去，原回烟树斜。"
        ],
        "notes": "",
        "id": "2fe588278705260256454967487cdcca"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬令狐员外直夜书怀见寄",
        "preface": "",
        "paragraphs": [
            "花枝暖欲舒，粉署夜方初。",
            "世职推传盛，春刑是减余。",
            "芸香能护字，铅椠善呈书。",
            "此地从头白，经年望雉车。"
        ],
        "notes": "",
        "id": "ab0c45dc8d0da37131ed1650135f6137"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题表丈三大夫书斋",
        "preface": "",
        "paragraphs": [
            "盛府自莲花，群公是岁华。",
            "兰姿丈人圃，松色大夫家。",
            "素卷堆瑶席，朱弦映绛纱。",
            "诗题三百首，高韵照春霞。"
        ],
        "notes": "",
        "id": "9ffbb582e2e6ad238e6473abf8efb680"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日送沈赞府归浔阳觐叔父",
        "preface": "",
        "paragraphs": [
            "浔阳阮咸宅，九派竹林前。",
            "花屿高如浪，云峰远似天。",
            "江声在南巷，海气入东田。",
            "才子今朝去，风涛思渺然。"
        ],
        "notes": "",
        "id": "ff6824db554e25f51db55adf8b385b79"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "与李文仲秀才同赋泛酒花诗",
        "preface": "",
        "paragraphs": [
            "若道春无赖，飞花合逐风。",
            "巧知人意里，解入酒杯中。",
            "香湿胜含露，光摇似泛空。",
            "请君回首看，几片舞芳丛。"
        ],
        "notes": "",
        "id": "ccc05e5e888cea7a5f07354e161c9078"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "登宁州城楼",
        "preface": "",
        "paragraphs": [
            "宋玉本悲秋，今朝更上楼。",
            "清波城下去，此意重悠悠。",
            "晚菊临杯思，寒山满郡愁。",
            "故关非内地，一为汉家羞。"
        ],
        "notes": "",
        "id": "ef577376bf2f2042359a7e5ee187ebfe"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "同薛侍御登黎阳县楼眺黄河",
        "preface": "",
        "paragraphs": [
            "倚槛恣流目，高城临大川。",
            "九回纡白浪，一半在青天。",
            "气肃晴空外，光翻晓日边。",
            "开襟值佳景，怀抱更悠然。"
        ],
        "notes": "",
        "id": "adf5edf5a2b80b6397fefcf22afc2fd6"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和权相公南园闲涉寄广宣上人",
        "preface": "",
        "paragraphs": [
            "浩气抱天和，闲园载酒过。",
            "步因秋景旷，心向晚云多。",
            "翠玉思回凤，玄珠肯在鹅。",
            "问师登几地，空性奈诗何。"
        ],
        "notes": "",
        "id": "4af03038185ec73092b2c27df95c46c0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "供奉定法师归安南",
        "preface": "",
        "paragraphs": [
            "故乡南越外，万里白云峰。",
            "经论辞天去，香花入海逢。",
            "鹭涛清梵彻，蜃阁化城重。",
            "心到长安陌，交州后夜钟。"
        ],
        "notes": "",
        "id": "111229e1e245d1f2ff5ea7b36d25a38a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "池上竹",
        "preface": "",
        "paragraphs": [
            "一丛婵娟色，四面清冷波。",
            "气润晚烟重，光闲秋露多。",
            "翠筠入疎柳，清影拂圆荷。",
            "岁晏琅玕实，心期有凤过。"
        ],
        "notes": "",
        "id": "31435053cc8c53c330538c0d526bcd73"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "长安春游",
        "preface": "",
        "paragraphs": [
            "凤城春报曲江头，上客年年是胜游。",
            "日暖云山当广陌，天清丝管在高楼。",
            "茏葱树色分僊阁，缥缈花香泛御沟。",
            "桂壁朱门新邸第，汉家恩泽问酂侯。"
        ],
        "notes": "",
        "id": "0bae25ede665ce82ed4e6545f7c9bade"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送定法师归蜀法师即红楼院供奉广宣上人兄弟",
        "preface": "",
        "paragraphs": [
            "凤城初日照红楼，禁寺公卿识惠休。",
            "诗引棣华沾一雨，经分贝叶向双流。",
            "孤猿学定前山夕，远鴈伤离几地秋。",
            "空性碧云无处所，约公曾许剡溪游。"
        ],
        "notes": "",
        "id": "1065ceea039273f4d424fd26b4aa041d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "早朝",
        "preface": "",
        "paragraphs": [
            "钟声清禁才应彻，漏报仙闱俨已开。",
            "双阙薄烟笼菡萏，九成初日照蓬莱。",
            "朝时但向丹墀拜，仗下方从碧殿回。",
            "圣道逍遥更何事，愿将巴曲赞康哉。"
        ],
        "notes": "",
        "id": "50542a0c8482049a120138868a50aae3"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠张将军",
        "preface": "",
        "paragraphs": [
            "关西诸将揖容光，独立营门劒有霜。",
            "知爱鲁连归海上，肯令王翦在频阳。",
            "天晴红帜当山满，日暮清笳入塞长。",
            "年少功高人最羡，汉家坛树月苍苍。"
        ],
        "notes": "",
        "id": "9a42d31b6af420085628dbb70a7c1137"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和侯大夫秋原山观征人回",
        "preface": "",
        "paragraphs": [
            "两河战罢万方清，原上军回识旧营。",
            "立马望云秋塞静，射雕临水晚天晴。",
            "戍闲部伍分岐路，地远家乡寄斾旌。",
            "圣代止戈资庙略，诸侯不复更长征。"
        ],
        "notes": "",
        "id": "a3df66459a490d3fb83199bd220fdce4"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送人过卫州",
        "preface": "",
        "paragraphs": [
            "忆昔征南府内游，君家东合最淹留。",
            "纵横联句长侵晓，次第看花直到秋。",
            "论旧举杯先下泪，伤离临水更登楼。",
            "相思前路几回首，满眼青山过卫州。"
        ],
        "notes": "",
        "id": "939b0a798992cbf9ef77d6f48415dc2e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄中书同年舍人",
        "preface": "",
        "paragraphs": [
            "晴明紫阁最高峰，仙掖开帘范彦龙。",
            "五色天书词焕烂，九华春殿语从客。",
            "彩毫应染炉烟细，清珮仍含玉漏重。",
            "二十年前同日喜，碧霄何路得相逢。"
        ],
        "notes": "",
        "id": "d853427fc8a7f82ffd33ec3f7214ed7b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬于驸马二首 一",
        "preface": "",
        "paragraphs": [
            "绮陌尘香曙色分，碧山如画又逢君。",
            "蛟藏秋月一片水，骥锁晴空千尺云。",
            "戚里旧知何驸马，诗家今得鲍参军。",
            "阳和本是烟霄曲，须向花间次第闻。"
        ],
        "notes": "",
        "id": "b3ba0c38bf80909487e2bba28046a6c0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬于驸马二首 二",
        "preface": "",
        "paragraphs": [
            "芳时碧落心应断，今日清词事不同。",
            "瑶草秋残仙圃在，彩云天远凤楼空。",
            "晴花煖送金羁影，凉叶寒生玉簟风。",
            "长得闻诗欢自足，会看春露湿兰丛。"
        ],
        "notes": "",
        "id": "19a84484029528523ce7a4912e6142ca"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "将归东都寄令狐舍人",
        "preface": "",
        "paragraphs": [
            "绿杨红杏满城春，一骑悠悠万井尘。",
            "岐路未关今日事，风光欲醉长年人。",
            "闲过绮陌寻高寺，强对朱门谒近臣。",
            "多病晚来还有策，雒阳山色旧相亲。"
        ],
        "notes": "",
        "id": "c62cbead5ca5cd2e43a8942bc23f803c"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄江州白司马",
        "preface": "",
        "paragraphs": [
            "江州司马平安否，惠远东林住得无。",
            "湓浦曾闻似衣带，庐峰见说胜香炉。",
            "题诗岁晏离鸿断，望阙天遥病鹤孤。",
            "莫谩拘牵雨花社，青云依旧是前途。"
        ],
        "notes": "",
        "id": "13949cec708c18029ee40a1a934ccaa5"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "薛司空自青州归朝",
        "preface": "",
        "paragraphs": [
            "天眷君陈久（一作「旧」）在东，归朝人看大司空。",
            "黄河岸畔长无事，沧海东边独有功。",
            "已变畏途成雅俗，仍过旧里揖秋风。",
            "一门累叶凌烟阁，次第仪形汉上公。"
        ],
        "notes": "",
        "id": "78ccf39e1d7abb03f095286394ef1e8b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送章孝标校书归杭州因寄白舍人",
        "preface": "",
        "paragraphs": [
            "曾过灵隐江边寺，独宿东楼看海门。",
            "潮色银河铺碧落，日光金柱出红盆。",
            "不妨公事资高卧，无限诗情要细论。",
            "若访郡人徐孺子，应须骑马到沙村。"
        ],
        "notes": "",
        "id": "2fece322ae1d1c3d4e5bd7b0da67d32a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "述旧纪勋太原寄李光颜侍中二首 一",
        "preface": "",
        "paragraphs": [
            "玉塞含凄见鴈行，北垣新诏拜龙骧。",
            "弟兄间世真飞将，貔虎归时似故乡。",
            "鼓角因风飘朔气，旌旗映水发秋光。",
            "河源收地心犹壮，笑向天西万里霜。"
        ],
        "notes": "",
        "id": "6236a3c43c4a42b4ee8e913b83d3acb9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "述旧纪勋太原寄李光颜侍中二首 二",
        "preface": "",
        "paragraphs": [
            "倚天长劒截云孤，报国纵横见丈夫。",
            "五载登坛真宰相，六重分阃正司徒。",
            "曾闻转战平坚寇，共说题诗压腐儒。",
            "料敌知机在方寸，不劳心力讲阴符。"
        ],
        "notes": "",
        "id": "d2c93da8612e415f5510bdfd7bf13a53"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬卢员外",
        "preface": "",
        "paragraphs": [
            "谢傅旌旗控上游，卢郎罇俎借前筹。",
            "舜城风土临清庙，魏国山川在白楼。",
            "云寺当时接高步，水亭今日又同游。",
            "满筵旧府笙歌在，独有羊昙最泪流。"
        ],
        "notes": "",
        "id": "1c4bb24cda3438411df5255eb43d0cfd"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "古意赠王常侍",
        "preface": "",
        "paragraphs": [
            "绣户纱窗北里深，香风暗动凤凰簪。",
            "组𬘓常在佳人手，刀尺空摇寒女心。",
            "欲学齐讴逐云管，还思楚练拂霜砧。",
            "东家少妇当机织，应念无衣雪满林。"
        ],
        "notes": "",
        "id": "dd96f9757368824752c0dd609cd6dacc"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送裴中丞出使",
        "preface": "",
        "paragraphs": [
            "一清淮甸假朝纲，金印初迎细柳黄。",
            "辞阙天威和雨露，出关春色避风霜。",
            "龙韬何必陈三略，虎旅由来肃万方。",
            "宣谕生灵真重任，回轩应问石渠郎。"
        ],
        "notes": "",
        "id": "64387dca575a3f7757bc7eb31d74833e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送绛州卢使君",
        "preface": "",
        "paragraphs": [
            "应将清净结心期，又共阳和到郡时。",
            "绛老问年须算字，庾公逢月要题诗。",
            "朱栏迢遰因高胜，粉堞清明欲下迟。",
            "他日徴还作霖雨，不须求赛敬亭祠。"
        ],
        "notes": "",
        "id": "d8ee9da5a02f815518f1552272a9090a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠李傅",
        "preface": "",
        "paragraphs": [
            "知因公望掩能文，誓激明诚在致君。",
            "曾罢双旌瞻白日，犹将一劒许黄云。",
            "摇牕竹色留僧语，入院松声共鹤闻。",
            "莫被此心生晚计，镇南人忆杜将军。"
        ],
        "notes": "",
        "id": "ce9fcddc27ba91881e3344945d2cf5c5"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "上裴中丞",
        "preface": "",
        "paragraphs": [
            "六年西掖弘汤诰，三捷东堂总汉科。",
            "政引风霜成物色，语回天地到阳和。",
            "清威更助朝端重，圣泽曾随笔下多。",
            "应笑白须扬执戟，可怜春日老如何。"
        ],
        "notes": "",
        "id": "3b236b8144975ec5b8b7e5dce8766686"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和人与人分惠赐冰",
        "preface": "",
        "paragraphs": [
            "天水藏来玉堕空，先颁密署几人同。",
            "映盘皎洁非资月，披扇清凉不在风。",
            "莹质方从纶阁内，凝辉更向画堂中。",
            "丽词珍贶难双有，迢遰金舆殿角东。"
        ],
        "notes": "",
        "id": "310f687ea027d03f560acc3d26051ff3"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "观打毬有作",
        "preface": "",
        "paragraphs": [
            "亲扫毬场如砥平，龙骧骤马晓光晴。",
            "入门百拜瞻雄势，动地三军唱好声。",
            "玉勒回时沾赤汗，花鬉分处拂红缨。",
            "欲令四海氛烟静，杖底纤尘不敢生。"
        ],
        "notes": "",
        "id": "891f0fe48f3b2cf4310dde4b0e51dbe9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "早春即事呈刘员外",
        "preface": "",
        "paragraphs": [
            "明朝晴暖即相随，肯信春光被雨欺。",
            "且任文书堆案上，免令杯酒负花时。",
            "马蹄经历须应徧，莺语叮咛已怪迟。",
            "更待杂芳成艳锦，邺中争唱仲宣诗。"
        ],
        "notes": "",
        "id": "2a21d596e09626e4181529abe3054ca4"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送司徒童子",
        "preface": "",
        "paragraphs": [
            "卫多君子鲁多儒，七岁闻天笑舞雩。",
            "光彩春风初转蕙，性灵秋水不藏珠。",
            "两经在口知名小，百拜垂髫禀气殊。",
            "况复元侯旌尔善，桂林枝上得鹓雏。"
        ],
        "notes": "",
        "id": "cecbd64c69dda448a27f4fbf2f1b8b6a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄昭应王丞",
        "preface": "",
        "paragraphs": [
            "武皇金辂辗香尘，每岁朝元及此辰。",
            "光动泉心初浴日，气蒸山腹总成春。",
            "讴歌已入云韶曲，词赋方归侍从臣。",
            "瑞霭朝朝犹望幸，天教赤县有诗人。"
        ],
        "notes": "",
        "id": "e661ddbe8fe1f4b7418309d2dd4e6684"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬崔博士",
        "preface": "",
        "paragraphs": [
            "自知顽叟更何能，唯学雕虫谬见称。",
            "长被有情邀唱和，近来无力更祗承。",
            "青松树杪三千鹤，白玉壶中一片冰。",
            "今日为君书壁右，孤城莫怕世人憎。"
        ],
        "notes": "",
        "id": "78e70162f555bd888728a02af46011b7"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬裴舍人见寄",
        "preface": "",
        "paragraphs": [
            "谁道重迁是旧班，自将霄汉比乡关。",
            "二妃楼下宜临水，五老祠西好看山。",
            "再葺吾庐心已足，每来公府路常闲。",
            "诗陪亚相逾三纪，石笥烟霞不共攀。"
        ],
        "notes": "",
        "id": "b786f188cfd544a7dd11813386aca2d9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和刘员外陪韩仆射野亭公宴",
        "preface": "",
        "paragraphs": [
            "好客风流玳瑁簪，重簷高幕晓沈沈。",
            "绮筵霜重旌旗满，玉帐天清丝管声。",
            "繁戏徒过鲁儒目，众欢方集汉郎心。",
            "寒笳一曲严城暮，云骑连嘶香外林。"
        ],
        "notes": "",
        "id": "860081bd2fa8871389792ae0bade5165"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬崔驸马惠笺百张兼贻四韵",
        "preface": "",
        "paragraphs": [
            "百张云样乱花开，七字文头艳锦回。",
            "浮碧空从天上得，殷红应自日边来。",
            "捧持价重凌云叶，封裹香深笑海苔。",
            "满箧清光应照眼，欲题凡韵辄裴回。"
        ],
        "notes": "",
        "id": "22039445efec72f0d3e5f6a4c333f408"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠史开封",
        "preface": "",
        "paragraphs": [
            "天低荒草誓师坛，邓艾心知战地宽。",
            "鼓角逈临霜野曙，旌旗高对雪峰寒。",
            "五营向水红尘起，一劒当风白日看。",
            "曾从伏波征绝域，碛西蕃部怯金鞍。"
        ],
        "notes": "",
        "id": "61632ee22d491fa10d41a1a342d3257e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "奉寄通州元九侍御",
        "preface": "",
        "paragraphs": [
            "大明宫殿郁苍苍，紫禁龙楼直署香。",
            "九陌华轩争道路，一枝寒玉任烟霜。",
            "须听瑞雪传心语，莫被啼猨续泪行。",
            "共说圣朝容直气，期君新岁奉恩光。"
        ],
        "notes": "",
        "id": "837cd4a93136931d7040e1d38833d6ea"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠浑巨中允",
        "preface": "",
        "paragraphs": [
            "公子髫年四海闻，城南侍猎雪雰雰。",
            "马盘旷野弦开月，鴈落寒原箭在云。",
            "曾向天西穿虏阵，惯游花下领儒群。",
            "一枝琼萼朝光好，彩服飘飘从冠军。"
        ],
        "notes": "",
        "id": "34323748dfc7104dd614603e4c143b11"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "重送胡大夫赴振武",
        "preface": "",
        "paragraphs": [
            "向年擢桂儒生业，今日分茅圣主恩。",
            "旌斾仍将过乡路，轩车争看出都门。",
            "人间文武能双捷，天下安危待一论。",
            "布惠宣威大夫事，不妨诗思许琴尊。"
        ],
        "notes": "",
        "id": "374bf26f97b282a876f1f3edbfc78bfe"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送陈判官罢举赴江外",
        "preface": "",
        "paragraphs": [
            "练思多时冰雪清，拂衣无语别书生。",
            "莫将甲乙为前累，不废烟霄是此行。",
            "定爱红云燃楚色，应看白雨打江声。",
            "心期玉帐亲台位，魏勃因君说姓名。"
        ],
        "notes": "",
        "id": "a2fa9acaa5e56b9c2f393925fd033d5d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "奉和裴相公",
        "preface": "",
        "paragraphs": [
            "竹寺题名一半空，衰荣三十六人中。",
            "在生本要求知己，垂老应怜值相公。",
            "敢望燮和回旧律，任应时节到春风。",
            "若为问得苍苍意，造化无言自是功。"
        ],
        "notes": "",
        "id": "c45d1305ca785b6fdd74d72dbdb98f43"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和大夫边春呈长安亲故",
        "preface": "",
        "paragraphs": [
            "严城吹笛思寒梅，二月冰河一半开。",
            "紫陌诗情依旧在，黑山弓力畏春来。",
            "游人曲岸看花发，走马平沙猎雪回。",
            "旌斾朝天不知晚，将星高处近三台。"
        ],
        "notes": "",
        "id": "0a69244c2e11d7952c540e9a753c761c"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "张郎中段员外初直翰林报寄长句",
        "preface": "",
        "paragraphs": [
            "秋空如练瑞云明，天上人间莫问程。",
            "丹凤词头供二妙，金銮殿角直三清。",
            "方瞻北极临星月，犹向南班滞姓名。",
            "启沃朝朝深禁里，香炉烟外是公卿。"
        ],
        "notes": "",
        "id": "df2dffad9b6e121afd99e473bfe3fd82"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "奉酬端公春雪见寄",
        "preface": "",
        "paragraphs": [
            "造化多情状物亲，剪花铺玉万重新。",
            "闲飘上路呈丰岁，狂舞中庭学醉春。",
            "兴逸何妨寻剡客，唱高还肯寄巴人。",
            "遥知独立芝兰阁，满眼清光压俗尘。"
        ],
        "notes": "",
        "id": "7e97b0f89691595ee07f36e63c7c3bcb"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "卢郎中拜陵遇雪蒙见召因寄",
        "preface": "",
        "paragraphs": [
            "南宫使者有光辉，欲拜诸陵瑞雪飞。",
            "苹叶已修青玉荐，柳花仍拂赤车衣。",
            "应同谷口寻春去，定似山阴带月归。",
            "寒冷出郊犹未得，羡公将事看芳菲。"
        ],
        "notes": "",
        "id": "d4e726cd9a3ae198afa845057220333a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "冬夜陪丘侍御先辈听崔校书弹琴",
        "preface": "",
        "paragraphs": [
            "雪满中庭月映林，谢家幽赏在瑶琴。",
            "楚妃波浪天南远，蔡女烟沙漠北深。",
            "顾盼何曾因误曲，殷勤终是感知音。",
            "若将雅调开诗兴，未抵丘迟一片心。"
        ],
        "notes": "",
        "id": "40fb22454f6fde02f8ccc01818d16683"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "元日含元殿下立仗丹凤楼门下宣赦相公称贺二首 一",
        "preface": "",
        "paragraphs": [
            "天垂台耀扫欃枪，寿献香山祝圣明。",
            "丹凤楼前歌九奏，金鸡竿下鼓千声。",
            "衣冠南面薰风动，文字东方喜气生。",
            "从此登封资庙略，两河连海一时清。"
        ],
        "notes": "",
        "id": "4276fa9932ba036f6985dcf9468bf0ee"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "元日含元殿下立仗丹凤楼门下宣赦相公称贺二首 二",
        "preface": "",
        "paragraphs": [
            "临轩启扇似云收，率土朝天剧水流。",
            "瑞色含春当正殿，香烟捧日在高楼。",
            "三朝气蚤迎恩泽，万岁声长绕冕旒。",
            "请问汉家功第一，麒麟阁上识酂侯。"
        ],
        "notes": "",
        "id": "96cb1ef624a071b2453c1b2b01e339b5"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "元日观朝",
        "preface": "",
        "paragraphs": [
            "北极长尊报圣期，周家何用问元龟。",
            "天颜入曙千官拜，元日迎春万物知。",
            "阊阖回临黄道正，衣裳高对碧山垂。",
            "微臣愿献尧人祝，寿酒年年太液池。"
        ],
        "notes": "",
        "id": "7c29fc4d64c9f623bad21c66f1b82620"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题贾巡官林亭",
        "preface": "",
        "paragraphs": [
            "白鸟闲栖亭树枝，绿罇仍对菊花篱。",
            "许询本爱交禅侣，陈寔由来是好儿。",
            "明月出云秋馆思，远泉经雨夜牕知。",
            "门前长者无虚辙，一片寒光动水池。"
        ],
        "notes": "",
        "id": "2a70a76f9a5b12ef61783a9002a96e55"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和元员外题升平里新斋",
        "preface": "",
        "paragraphs": [
            "自知休沐诸幽胜，遂肯高斋枕广衢。",
            "旧地已开新玉圃，春山仍展绿云图。",
            "心源邀得闲诗证，肺气宜将慢酒扶。",
            "此外唯应任真宰，同尘敢是道门枢。"
        ],
        "notes": "",
        "id": "88799ac8684cc5a9f72e5e5e3e60ae17"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送澹公归嵩山龙潭寺葬本师",
        "preface": "",
        "paragraphs": [
            "野烟秋水苍茫远，禅境真机去住闲。",
            "双树为家思旧壑，千花成塔礼寒山。",
            "洞宫曾向龙边宿，云径应从鸟外还。",
            "莫恋本师金骨地，空门无处复无关。"
        ],
        "notes": "",
        "id": "a2caf9b7a96c0c8d306587fd22c79ba2"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "邵州陪王郎中宴",
        "preface": "",
        "paragraphs": [
            "西塞无尘多玉筵，貔貅鸳鹭俨相连。",
            "红茵照水开罇俎，翠幕当云发管弦。",
            "歌态晓临团扇静，舞容春映薄衫妍。",
            "鲁儒纵使他时有，不似欢娱及少年。"
        ],
        "notes": "",
        "id": "5b793c7a5f74fd903583e215584d8dbf"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和令狐舍人酬峰上人题山栏孤竹",
        "preface": "",
        "paragraphs": [
            "满院冰姿粉箨残，一茎青翠近帘端。",
            "离丛自欲亲香火，抱节何妨共岁寒。",
            "能让繁声任真籁，解将孤影对芳兰。",
            "范云许访西林寺，枝叶须和彩凤看。"
        ],
        "notes": "",
        "id": "135be59f3407cc5494cf14b5c56fd132"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄赠田仓曹湾",
        "preface": "",
        "paragraphs": [
            "芳兰媚庭除，灼灼红英舒。",
            "身为陋巷客，门有绛辕车。",
            "朝览夷吾传，暮习颍阳书。",
            "眄云高羽翼，待贾蕴璠玙。",
            "缨弁虽云阻，音尘岂复疎。",
            "若因风雨晦，应念寂寥居。"
        ],
        "notes": "",
        "id": "44cd4200dec881ef0253b3c4780b15c1"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "上刘侍中",
        "preface": "",
        "paragraphs": [
            "命代生申甫，承家翊禹汤。",
            "庙谟膺间气，师律动清霜。",
            "钟鼎勋庸大，山河诫誓长。",
            "英姿凌虎视，逸步压龙骧。",
            "道协陶钧力，恩回日月光。",
            "一言弘社稷，九命备珪璋。",
            "政洽军逾肃，仁敷物已康。",
            "朱门重棨戟，丹诏半缣缃。",
            "位总云龙野，师临涿鹿乡。",
            "射雕天更碧，吹角塞仍黄。",
            "深入平夷路，横行辟汉疆。",
            "功垂贞石远，名映色丝香。",
            "断碛瞻貔武，临池识凤凰。",
            "舞腰凝绮榭，歌响拂雕梁。",
            "杯净传鹦鹉，裘鲜照鹔鹴。",
            "吟诗白羽扇，校猎绿沈枪。",
            "风景佳人地，烟沙壮士场。",
            "幕中邀谢鉴，麾下得周郎。",
            "珠影含空彻，琼枝映座芳。",
            "王浑知武子，陈寔奖元方。",
            "富贵春无限，欢娱夜未央。",
            "管弦随玉帐，尊俎奉金章。",
            "俗理宁因劝，边城讵假防。",
            "军容雄朔漠，公望冠岩廊。",
            "分野邻孤岛，京坻溢万厢。",
            "曙华分碣石，秋色入衡阳。",
            "城远迷玄兔，川明辩白狼。",
            "忠贤多感激，今古共苍茫。",
            "堤拥红蕖艳，桥分翠柳行。",
            "轩车纷自至，亭馆郁相当。",
            "珍簟回烦暑，层轩引早凉。",
            "听琴知思静，说劒觉神扬。",
            "佳景燕台上，清辉郑驿傍。",
            "鼓鼙喧北里，珪玉映东床。",
            "敢衒由之瑟，甘循赐也墙。",
            "官微思假路，战胜忝升堂。",
            "欲奋三年翼，频回一夕肠。",
            "消忧期酒圣，乘兴任诗狂。",
            "海内栽桃李，天涯荷稻粱。",
            "升沈门下意，谁道在苍苍。"
        ],
        "notes": "",
        "id": "b0fc69e5f5dabcc20193eda74c09f8e9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠侯侍御",
        "preface": "",
        "paragraphs": [
            "步逸辞群迹，机真结远心。",
            "敦诗扬大雅，映古酌高音。",
            "逃祸栖蜗舍，因醒解豸簪。",
            "紫兰秋露湿，黄鹤晚天阴。",
            "旧业余荒草，寒山出远林。",
            "月明多宿寺，世乱重悲琴。",
            "霄汉时应在，诗书道未沈。",
            "坐期阊阖霁，云暖一开襟。"
        ],
        "notes": "",
        "id": "dddfe20ed5d72e59a0073974986644ac"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "怀德抒情寄上信州座主",
        "preface": "",
        "paragraphs": [
            "五马江天郡，诸生泪共垂。",
            "䜩余明主德，恩在侍臣知。",
            "怅望缄双鲤，龙钟假一枝。",
            "玉峰遥寄梦，云海暗伤离。",
            "幢盖全家去，琴书首路随。",
            "沧州值康乐，明月向元规。",
            "鹓凤终凌汉，蛟龙会出池。",
            "蕙香因曙发，松色肯寒移。",
            "举世瞻风藻，当朝揖羽仪。",
            "加餐门下意，溪水绿逶迤。"
        ],
        "notes": "",
        "id": "62a05fb8c7a31c5abf000bc2dfe665a1"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送杜郎中使君赴虔州",
        "preface": "",
        "paragraphs": [
            "迢遰南康路，清辉得使君。",
            "虎符秋领俗，鹓署早辞群。",
            "地远仍连戍，城严本带军。",
            "傍江低槛月，当岭满牕云。",
            "境胜闾阎间，天清水陆分。",
            "和诗将惠政，颂述九衢闻。"
        ],
        "notes": "",
        "id": "6dc4e191aa8f59fa97105f2279d8c80f"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "别鹤词送令狐校书之桂府",
        "preface": "",
        "paragraphs": [
            "海鹤一为别，高程方窅然。",
            "影摇江汉路，思结潇湘天。",
            "皎然仰白日，真姿栖紫烟。",
            "含情九霄际，顾侣五云前。",
            "遐心属清都，凄响激朱弦。",
            "超遥闻风雨，迢遰各山川。",
            "东南信多水，会合当有年。",
            "雌飞唳冥冥，此意何由传。"
        ],
        "notes": "",
        "id": "d6582b07fcc83b8bd4e94e359094679b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "夏日裴尹员外西斋看花",
        "preface": "",
        "paragraphs": [
            "笑向东来客，看花枉在前。",
            "始知清夏月，更胜艳阳天。",
            "露湿呈妆污，风吹畏火燃。",
            "葱茏和叶盛，烂熳压枝鲜。",
            "红彩当[铃]阁，清香到玉筵。",
            "蝶栖惊曙色，莺语滞晴烟。",
            "得地殊堪赏，过时倍觉妍。",
            "芳菲迟最好，唯是谢家怜。"
        ],
        "notes": "",
        "id": "0ddfd9b45951190bfe18d74426416270"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠邻家老将",
        "preface": "",
        "paragraphs": [
            "白首羽林郎，丁年戍朔方。",
            "阴天瞻碛落，秋日渡辽阳。",
            "大漠寒山黑，孤城夜月黄。",
            "十年依蓐食，万里带金疮。",
            "拂雪陈师祭，冲风立教场。",
            "箭飞琼羽合，旗动火云张。",
            "虎翼分营势，鱼鳞拥阵行。",
            "誓心清塞色，鬬血杂沙光。",
            "战地晴辉薄，军门晓气长。",
            "寇深争暗袭，关逈勒春防。",
            "身贱竟何诉，天高徒自伤。",
            "功成封宠将，力尽到贫乡。",
            "雀老方悲海，鹰衰却念霜。",
            "空余孤劒在，开匣一沾裳。"
        ],
        "notes": "",
        "id": "09101d95b70e2c7fe13f16450032f528"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和吕舍人喜张员外自北番回至境上先寄二十韵",
        "preface": "",
        "paragraphs": [
            "割爱天文动，敦和国步安。",
            "仙姿归旧好，戎意结新欢。",
            "并命瞻鹓鹭，同心揖蕙兰。",
            "玉箫临祖帐，金牓引征鞍。",
            "广陌双旌去，平沙万里看。",
            "海云侵鬓起，边月向眉残。",
            "突兀阴山迥，苍茫朔野宽。",
            "毳庐同甲帐，韦橐比雕盘。",
            "义著亲胡俗，仪全识汉官。",
            "地邻冰鼠净，天映烛龙寒。",
            "节异苏卿执，弦殊蔡女弹。",
            "碛分黄渺渺，塞极黑漫漫。",
            "欢味膻腥列，徴声佅僸攒。",
            "归期先鴈候，登路剧鹏搏。",
            "上客离心远，西宫草诏殚。",
            "丽词传锦绮，珍价掩琅玕。",
            "百两开戎垒，千蹄入御栏。",
            "瑞光麟阁上，喜气凤城端。",
            "尚德曾辞劒，柔凶本舞干。",
            "茫茫斗星北，威服古来难。"
        ],
        "notes": "",
        "id": "0b70154dec43a25d7137b74b32957b86"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 一",
        "preface": "",
        "paragraphs": [
            "文物京华盛，讴歌国步康。",
            "瑶池供寿酒，银汉丽宸章。",
            "灵雨含双阙，雷霆肃万方。",
            "代推仙祚远，春共圣恩长。",
            "凤扆临花暖，龙罏旁日香。",
            "遥知千万岁，天意奉君王。"
        ],
        "notes": "",
        "id": "1039419dc68d313706c3ef40e3a22d06"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 二",
        "preface": "",
        "paragraphs": [
            "鸳鹭彤庭际，轩车绮陌前。",
            "九城多好色，万井半祥烟。",
            "人醉逢尧酒，莺歌荅舜弦。",
            "花明御沟水，香暖禁城天。",
            "赐宴文逾盛，徴歌物更妍。",
            "无穷艳阳月，长照太平年。"
        ],
        "notes": "",
        "id": "de52992a1cabc559d8896b100f98f237"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 三",
        "preface": "",
        "paragraphs": [
            "云陛临黄道，天门在碧虚。",
            "大明含睿藻，元气抱宸居。",
            "戈偃征苗后，诗传宴镐初。",
            "年华富仙苑，时哲满公车。",
            "化入𬘡缊大，恩垂涣汗余。",
            "悠然万方静，风俗揖华胥。"
        ],
        "notes": "",
        "id": "13a5f3eb5e820014e2f7c5308ecca768"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 四",
        "preface": "",
        "paragraphs": [
            "玉漏飘青璅，金铺丽紫宸。",
            "云山九门曙，天地一家春。",
            "瑞霭方呈赏，暄风本配仁。",
            "岩廊开凤翼，水殿压鼇身。",
            "文雅逢明代，欢娱及贱臣。",
            "年年未央阙，恩共物华新。"
        ],
        "notes": "",
        "id": "850bcf7731a5ae08262b217a899b2983"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 五",
        "preface": "",
        "paragraphs": [
            "垂拱乾坤正，欢心品类同。",
            "紫烟含北极，玄泽付东风。",
            "珠缀留晴景，金茎直晓空。",
            "发生资盛德，交泰让全功。",
            "间气登三事，祥光启四聪。",
            "遐荒似川水，天外亦朝宗。"
        ],
        "notes": "",
        "id": "9df9982a496fa5ed2e3929c0de90d0e9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 六",
        "preface": "",
        "paragraphs": [
            "代是文明昼，春当宴喜时。",
            "罏烟添柳重，宫漏出花迟。",
            "汉典方宽律，周官正采诗。",
            "碧宵传凤吹，红旭在龙旗。",
            "造化膺神契，阳和沃圣思。",
            "无因随百兽，率舞奉丹墀。"
        ],
        "notes": "",
        "id": "bf3d626c730efe04f7af347ff910d93b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 七",
        "preface": "",
        "paragraphs": [
            "睿德符玄化，芳情翊太和。",
            "日轮皇鉴远，天仗圣朝多。",
            "曙色含金牓，晴光转玉珂。",
            "中宫陈广乐，元老进赓歌。",
            "莲叶看龟上，桐花识凤过。",
            "小臣空击壤，沧海是恩波。"
        ],
        "notes": "",
        "id": "a4c2e0669cdceaddb795702df66761e8"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 八",
        "preface": "",
        "paragraphs": [
            "物象朝高殿，簪裾溢上京。",
            "春当九衢好，天向万方明。",
            "乐报箫韶发，杯看沆瀣生。",
            "芙蓉丹阙暖，杨柳玉楼晴。",
            "阊阖开中禁，衣裳俨太清。",
            "南山同圣寿，长对凤皇城。"
        ],
        "notes": "",
        "id": "e13aac801a7677d0be0c45390a205a63"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 九",
        "preface": "",
        "paragraphs": [
            "日上苍龙阙，香含紫禁林。",
            "晴光五云叠，春色九重深。",
            "赏叶元和德，文垂雅颂音。",
            "景云随御辇，颢气在宸襟。",
            "永保无疆寿，长怀不战心。",
            "圣朝多庆赐，琼树粉墙阴。"
        ],
        "notes": "",
        "id": "54eab0ea5acae27a4c38c058cc155c7e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日奉献圣寿无疆词十首 十",
        "preface": "",
        "paragraphs": [
            "化洽生成遂，功宣动植知。",
            "瑞凝三秀草，春入万年枝。",
            "凤掖嘉言进，鸳行喜气随。",
            "仗临丹地近，衣对碧山垂。",
            "渥泽方柔远，聪明本听卑。",
            "愿同东观士，长对汉威仪。"
        ],
        "notes": "",
        "id": "459162e1e9836848d752fad180688da9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "衔鱼翠鸟",
        "preface": "",
        "paragraphs": [
            "有意莲叶间，瞥然下高树。",
            "擘破得全鱼，一点翠光去。"
        ],
        "notes": "",
        "id": "36cb98ad8189a7e73d29df53a28f46e3"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和郑相公寻宣上人不遇",
        "preface": "",
        "paragraphs": [
            "方寻莲境去，又值竹房空。",
            "几韵飘寒玉，余清不在风。"
        ],
        "notes": "",
        "id": "2e08f98f04011262223f22b8e492d802"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题范阳金台驿",
        "preface": "",
        "paragraphs": [
            "六国唯求客，千金遂筑台。",
            "若令逢圣代，憔悴郭生回。"
        ],
        "notes": "",
        "id": "42101002f9778f436359263ea0c2a075"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄薛侍御",
        "preface": "",
        "paragraphs": [
            "世上无穷事，生涯莫废诗。",
            "何曾好风月，不是忆君时。"
        ],
        "notes": "",
        "id": "c77a8f6fe22638204a3472329294c08a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赋得灞岸柳留辞郑员外",
        "preface": "",
        "paragraphs": [
            "杨柳含烟灞岸春，年年攀折为行人。",
            "好风傥借低枝便，莫遣青丝扫路尘。"
        ],
        "notes": "",
        "id": "eb71abec7db6f79f361496567e8d0681"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "水边杨柳曲尘丝，立马烦君折一枝。",
            "惟有春风最相惜，殷勤更向手中吹。"
        ],
        "notes": "",
        "id": "e51ec656599ee7881625ff89121e5d8a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "雪中听筝",
        "preface": "",
        "paragraphs": [
            "玉柱泠泠对寒雪，清商怨徴声何切。",
            "谁怜楚客向隅时，一片愁心与弦绝。"
        ],
        "notes": "",
        "id": "b9b4f7acf13a9093c4043a5700c1a7cc"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "卢龙塞行送韦掌记二首 一",
        "preface": "",
        "paragraphs": [
            "雨雪粉粉黑水外。",
            "行人共指卢龙塞，万里飞沙压鼓鼙。",
            "三军杀气凝旌斾。"
        ],
        "notes": "",
        "id": "a14b5fb9c4e4d1cdfb18cc69e8df9d47"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "卢龙塞行送韦掌记二首 二",
        "preface": "",
        "paragraphs": [
            "陈琳书记本翩翩，料敌能兵夺酒泉。",
            "圣主好文兼好武，封侯莫比汉皇年。"
        ],
        "notes": "",
        "id": "294db2b3de61854865429615c9458d4d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题五老峰下费君书院",
        "preface": "",
        "paragraphs": [
            "解向花间栽碧松，门前不负老人峰。",
            "已将心事随身隐，认得溪云第几重。"
        ],
        "notes": "",
        "id": "0df12752dfb8318aa522fe1f65819fc7"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "僧院听琴",
        "preface": "",
        "paragraphs": [
            "禅思何妨在玉琴，真僧不见听时心。",
            "离声怨调秋堂夕，云向苍梧湘水深。"
        ],
        "notes": "",
        "id": "a413cc687e3149c558a054519c45cd3c"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和武相公春晓闻莺",
        "preface": "",
        "paragraphs": [
            "语恨飞迟天欲明，殷勤似诉有余情。",
            "仁风已及芳菲节，犹向花溪鸣几声。"
        ],
        "notes": "",
        "id": "cb13076067028a1797fc85c786a8fa37"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "唐昌观玉蘂花",
        "preface": "",
        "paragraphs": [
            "晴空素艳照霞新，香洒天风不到尘。",
            "持赠昔闻将白雪，蘂珠宫上玉花春。"
        ],
        "notes": "",
        "id": "696ec1b57f443abef661860763d10060"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "山中主人",
        "preface": "",
        "paragraphs": [
            "十里青山有一家，翠屏深处更添霞。",
            "若为说得溪中事，锦石和烟四面花。"
        ],
        "notes": "",
        "id": "4137754bde9f81cc88d82feef36d6d4d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "太原赠李属侍御",
        "preface": "",
        "paragraphs": [
            "路入桑干塞鴈飞，枣郎年少有光辉。",
            "春风走马三千里，不废看花君绣衣。"
        ],
        "notes": "",
        "id": "1732b39ed83cf682b2e08cc4ca22cf35"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "崔娘诗",
        "preface": "",
        "paragraphs": [
            "清润潘郎玉不如，中庭蕙草雪消初。",
            "风流才子多春思，肠断萧娘一纸书。"
        ],
        "notes": "",
        "id": "637d6dffeca3c17beeb4fd4f520b2e9a"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题云师山房",
        "preface": "",
        "paragraphs": [
            "云公兰若深山里，月明松殿微风起。",
            "试问空门清净心，莲花不著秋潭水。"
        ],
        "notes": "",
        "id": "5b904fab414f33e3f56271c8b6a155bf"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "城东早春",
        "preface": "",
        "paragraphs": [
            "诗家清景在新春，绿柳才黄半未匀。",
            "若待上林花似锦，出门俱是看花人。"
        ],
        "notes": "",
        "id": "1ba7a7328b32857aa811770e669d50da"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "秋日登亭赠薛侍御",
        "preface": "",
        "paragraphs": [
            "潦倒从军何取益，东西走马暂同游。",
            "梁王旧客皆能赋，今日因何独怨秋。"
        ],
        "notes": "",
        "id": "51eaee7dca27a665264c3a8ae9708539"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "石水词二首 一",
        "preface": "",
        "paragraphs": [
            "银罂深鏁贮清光，无限来人不得尝。",
            "知共金丹争气力，一杯全胜五云浆。"
        ],
        "notes": "",
        "id": "514144b6eb1bf8306d9eb76431603b25"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "石水词二首 二",
        "preface": "",
        "paragraphs": [
            "山叟和云𣃁翠屏，煎时分日检仙经。",
            "天人持此扶衰病，胜得瑶池水一瓶。"
        ],
        "notes": "",
        "id": "f60552937fc9a9c988e1dd594f45bcca"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "荅振武李逢吉判官",
        "preface": "",
        "paragraphs": [
            "近来时辈都无兴，把酒皆言肺病同。",
            "唯有单于李评事，不将华发负春风。"
        ],
        "notes": "",
        "id": "be366d537f9060f53492c4a549a2784c"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "宫燕词",
        "preface": "",
        "paragraphs": [
            "毛衣似锦语如弦，日煖争高绮陌天。",
            "几处野花留不得，双双飞向御炉前。"
        ],
        "notes": "",
        "id": "c83d98d84b381c8df60547e4beefd216"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠崔驸马",
        "preface": "",
        "paragraphs": [
            "百尺梧桐画阁齐，箫声落处翠云低。",
            "平阳不惜黄金埒，细雨花骢踏作泥。"
        ],
        "notes": "",
        "id": "7135f3853c6af9bf3c78430cf15eca98"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "听李凭弹箜篌二首 一",
        "preface": "",
        "paragraphs": [
            "听奏繁弦玉殿清，风传曲度禁林明。",
            "君王听乐棃园煖，翻到云门第几声。"
        ],
        "notes": "",
        "id": "fef80cf59afb1fdc31c0cc2d2ffcaebe"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "听李凭弹箜篌二首 二",
        "preface": "",
        "paragraphs": [
            "花咽娇莺玉漱泉，名高半在御筵前。",
            "汉王欲助人间乐，从遣新声坠九天。"
        ],
        "notes": "",
        "id": "33f9e49f757591adf77343644925b299"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "临水看花",
        "preface": "",
        "paragraphs": [
            "一树红花暎绿波，晴明骑马好经过。",
            "今朝几许风吹落，闻道萧郎最惜多。"
        ],
        "notes": "",
        "id": "4197e34de57f7ed136086065e5e28ffb"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "观妓人入道二首 一",
        "preface": "",
        "paragraphs": [
            "荀令歌钟北里亭，翠娥红粉敞云屏。",
            "舞衣施尽余香在，今日花前学诵经。"
        ],
        "notes": "",
        "id": "5a26c1ea4f6cd4e87d45fbce56c922b6"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "观妓人入道二首 二",
        "preface": "",
        "paragraphs": [
            "碧玉芳年事冠军，清歌空得隔花闻。",
            "春来削发芙蓉寺，蝉鬓临风堕绿云。"
        ],
        "notes": "",
        "id": "3b8147c7fa3a725eebf13a979ee2fcec"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "方城驿逢孟侍御",
        "preface": "",
        "paragraphs": [
            "走马温汤直隼飞，相逢矍铄理征衣。",
            "军中得力儿男事，入驿从容见落晖。"
        ],
        "notes": "",
        "id": "3d3adbdc4c84e02878766d2c43aaf5ef"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "题清凉寺",
        "preface": "",
        "paragraphs": [
            "凭槛霏微松树烟，陶潜曾用道林钱。",
            "一声寒磬空心晓，花雨知从第几天。"
        ],
        "notes": "",
        "id": "c4338b0e7426fb5bc5618442acdc240e"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "酬令狐舍人",
        "preface": "",
        "paragraphs": [
            "晓禁苍苍换直还，暂低鸾翼向人间。",
            "亦知受业公门事，数仞丘墙不见山。"
        ],
        "notes": "",
        "id": "b0714e09db6a0294fcb72282effb9810"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和令狐郎中",
        "preface": "",
        "paragraphs": [
            "题诗一代占清机，秉笔三年直紫微。",
            "自禀道情龆齓异，不同蘧玉学知非。"
        ],
        "notes": "",
        "id": "6a6c1ecb7c194aa2e10c35f40d6ba586"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "美人春怨",
        "preface": "",
        "paragraphs": [
            "妾家巫峡阳，罗幌寝兰堂。",
            "晓日临窗久，春风引梦长。",
            "落钗仍挂鬓，微汗欲销黄。",
            "纵便朦胧觉，魂犹逐楚王。"
        ],
        "notes": "",
        "id": "1396fea26e33d265c138e96b1a0e5608"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "艳女词",
        "preface": "",
        "paragraphs": [
            "露井桃花发，双双燕并飞。",
            "美人姿态里，春色上罗衣。",
            "自爱频开镜，时羞欲掩扉。",
            "心知行路客，遥惹五香归。"
        ],
        "notes": "",
        "id": "f7a5999902209ec10e00762bdc8b08a0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "名姝咏",
        "preface": "",
        "paragraphs": [
            "阿娇年未多，体弱性能和。",
            "怕重愁拈镜，怜轻喜曳罗。",
            "临津双洛浦，对月两嫦娥。",
            "独有荆王殿，时时暮雨过。"
        ],
        "notes": "",
        "id": "41a29b762dad4d269879da8faa40ff01"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送太和公主和蕃",
        "preface": "",
        "paragraphs": [
            "北路古来难，年光独认寒。",
            "朔云侵鬓起，边月向眉残。",
            "芦井寻沙到，花门度碛看。",
            "薰风一万里，来处是长安。"
        ],
        "notes": "",
        "id": "34d05f61f10bcf2637fd51efbbbd05ea"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "秋日韦少府厅池上咏石",
        "preface": "",
        "paragraphs": [
            "主人得幽石，日觉公堂清。",
            "一片池上色，孤峰云外情。",
            "旧溪红藓在，秋水绿痕生。",
            "何必澄湖彻，移来有令名。"
        ],
        "notes": "",
        "id": "18e94f78e16da0b8ffb3c3d1d40a153b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "何事慰朝夕，不逾诗酒情。",
            "山河空道路，蕃汉共刀兵。",
            "礼乐新朝市，园林旧弟兄。",
            "向风一点泪，塞晚暮江平。"
        ],
        "notes": "",
        "id": "ecf803a4cd33b334ef396cda64cc5367"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "春日题龙门香山寺",
        "preface": "",
        "paragraphs": [
            "众香天上梵王宫，钟磬寥寥半碧空。",
            "清景乍开松岭月，乱流长响石楼风。",
            "山河杳映春云外，城阙参差晓树中。",
            "欲尽出寻那可得，三千世界本无穷。"
        ],
        "notes": "",
        "id": "cb4a1111e43a288113e07627b3ba0180"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "寄申州卢拱使君",
        "preface": "",
        "paragraphs": [
            "领郡仍闻总虎貔，致身还是见男儿。",
            "小船隔水催桃叶，大鼓当风舞柘枝。",
            "酒坐微酣诸客倒，毬场慢拨几人随。",
            "从来乐事憎诗苦，莫放窗中远岫知。"
        ],
        "notes": "",
        "id": "35493afecc3af5633902f7623dc05fb9"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "郊居秋日酬奚赞府见寄",
        "preface": "",
        "paragraphs": [
            "繁菊照深居，芳香春不如。",
            "闻寻周触士，知伴庾尚书。",
            "日晚汀洲旷，天晴草木疎。",
            "闲言挥麈柄，清步掩蜗庐。",
            "野老能亲牧，高人念远渔。",
            "幽丛临古岸，轻叶度寒渠。",
            "暮色无狂蝶，秋华有嫩蔬。",
            "若为酬郢曲，从此愧璠玙。"
        ],
        "notes": "",
        "id": "fe70fd2a7d5ceb1f7f31d735bc02e5ee"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "圣恩洗雪镇州寄献裴相公",
        "preface": "",
        "paragraphs": [
            "天借春光洗绿林，战尘收尽见花阴。",
            "好生本是君王德，忍死何妨壮士心。",
            "曾贺截云翻栅远，仍闻㔉冻下营深。",
            "井陉昨日双旗入，萧相无言泪湿襟。"
        ],
        "notes": "",
        "id": "0141cceeae4a6fb47bead09403ef8ce8"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "贺田仆射子弟荣拜金吾",
        "preface": "",
        "paragraphs": [
            "五侯恩泽不同年，叔姪朱门䂍矟连。",
            "凤沼九重相喜气，鴈行一半入祥烟。",
            "街衢烛影侵寒月，文武珂声叠晓天。",
            "为数麒麟高阁上，谁家父子勒燕然。"
        ],
        "notes": "",
        "id": "17efd42b82845badcc94d9b2e1d7993d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和裴舍人观田尚书出猎",
        "preface": "",
        "paragraphs": [
            "圣代司空比玉清，雄藩观猎见皇情。",
            "云禽已觉高无益，霜兔应知狡不成。",
            "飞鞚拥尘寒草尽，弯弓开月朔风生。",
            "今朝始贺将军贵，紫禁诗人看斾旌。"
        ],
        "notes": "",
        "id": "6067db7788e269de241b19a68a3a2682"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "送李舍人归兰陵里",
        "preface": "",
        "paragraphs": [
            "清词举世皆藏箧，美酒当山为满罇。",
            "三亩嫩蔬临绮陌，四行高树拥朱门。",
            "家贫境胜心无累，名重官闲口不论。",
            "惟有道情常自足，启期天地易知恩。"
        ],
        "notes": "",
        "id": "cc69fa728c077ebdbedb9c23768d41b0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "同太常尉迟博士阙下待漏",
        "preface": "",
        "paragraphs": [
            "沈沈延阁抱丹墀，松色苔花颢露滋。",
            "爽气晓来青玉甃，薰风宿在翠花旗。",
            "方瞻御陌三条广，犹觉仙门一刻迟。",
            "此地含香从白首，冯唐何事怨明时。"
        ],
        "notes": "",
        "id": "a06821b435603d2965b53fb81c161c53"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "见薛侍御戴不损裹帽子因赠",
        "preface": "",
        "paragraphs": [
            "潘郎对青镜，乌帽似新裁。",
            "晓露鸦初洗，春荷叶半开。",
            "堪将护巾栉，不独隔尘埃。",
            "已见笼蝉翼，无因映鹿胎。",
            "何人呈巧思，好手自西来。",
            "有意怜衰丑，烦君致一枚。"
        ],
        "notes": "",
        "id": "1738a639265ca6c3687b0c3dd04e6be8"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "胡二十拜户部兼判度支",
        "preface": "",
        "paragraphs": [
            "清机果被公材挠，雄拜知承圣主恩。",
            "庙略已调天府实，国征方觉地官尊。",
            "徒言玉节将分阃，定是沙隄欲到门。",
            "为爱山前新卜第，不妨风月事琴罇。"
        ],
        "notes": "",
        "id": "625a94f8827465372dd698061c89d73b"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "元日呈李逢吉舍人",
        "preface": "",
        "paragraphs": [
            "华夷文物贺新年，霜仗遥排凤阙前。",
            "一片彩霞迎曙日，万条红烛动春天。",
            "称觞山色和元气，端冕炉香叠瑞烟。",
            "共说正初当圣泽，试过西掖问群贤。"
        ],
        "notes": "",
        "id": "90bba84de3b3837d10d81d9428884341"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和杜中丞西禅院看花",
        "preface": "",
        "paragraphs": [
            "一林堆锦映千灯，照眼牵情欲不胜。",
            "知倚晴明娇自足，解将颜色醉相仍。",
            "好风轻引香烟入，甘露才和粉艳凝。",
            "深处最怜莺蹂践，嬾时先被蝶侵凌。",
            "对持真境应无取，分付空门又未能。",
            "迎日似翻红烧断，临流疑映绮霞层。",
            "幽含晚态怜丹桂，盛绩春光识紫藤。",
            "每到花枝独惆怅，山东惟有杜中丞。"
        ],
        "notes": "",
        "id": "6a54eb2b8912c542fb0c39d645171815"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "三刀梦益州，一箭取辽城。",
            "伊陟无闻祖，韦贤不到孙。"
        ],
        "notes": "",
        "id": "4891c4b5db59d515dd27e4a82c72b8d0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "和汴州令狐相公白菊",
        "preface": "",
        "paragraphs": [
            "兔园春欲尽，别有一丛芳。",
            "直似穷阴雪，全轻向晓霜。",
            "凝晖侵桂魄，晶彩夺萤光。",
            "素萼迎风舞，银房泫露香。",
            "水晶帘不隔，云母扇韬铓。",
            "纨袖呈瑶瑟，冰容启玉堂。",
            "今来碧油下，知自白云乡。",
            "留此非吾土，须移凤沼傍。"
        ],
        "notes": "",
        "id": "9d8e3706ba3495d3ad63fd92dd57af4d"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠陈判官求子花诗",
        "preface": "",
        "paragraphs": [
            "油地轻绡碧且红，须怜纤手是良工。",
            "能生丽思千花外，善点秾姿五彩中。",
            "子细传看临霁景，殷勤持赠及春风。",
            "若将江上迎桃叶，一帖何妨锦绣同。"
        ],
        "notes": "",
        "id": "f10d2914157d7c16652a9bfe4a9b3945"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "鸣鞭秋色诗情远，拂匣寒花劒力多。",
            "籍通莲阙秋光遍，诗答蓬山晚思遥。",
            "青门日暖尘光动，紫陌花晴风色来。",
            "艳欺藤蔓莺无限，香压荆花蝶不飞。",
            "内史旧山空日暮，南朝古木向人秋。",
            "梦中乡信惊秋鴈，窗下林声带夜蝉。",
            "独向晓山知露湿，远临秋水爱云明。",
            "新河柳色千株暗，故国云帆万里归。",
            "一院绿钱童子拂，千竿青玉主人栽。",
            "露凝丹地初疑雨，烟著红楼半是霞。",
            "空门水定埃尘远，真偈金书世界稀。"
        ],
        "notes": "",
        "id": "9d5ad41f4656070e59c947567199f71f"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "谢人送鲫鱼鲙",
        "preface": "",
        "paragraphs": [
            "君家一筯万钱𢬵，分我银丝侑客欢。",
            "芳饵得来珍丙穴，金刀落处照辛盘。",
            "腹空羞迫诗肩瘦，鳞活能生酒面寒。",
            "玉手行厨如许巧，说教鱼婢学应难。",
            "（影印本《诗渊》第一册第一一三页）。"
        ],
        "notes": "",
        "id": "c473f3193fecbcaf37e274af39710e91"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "谢人送粽",
        "preface": "",
        "paragraphs": [
            "来时三月春犹在，到日端阳节又临。",
            "珍重主人意勤腆，满槃角黍细包金。",
            "（同前第一五六页）。"
        ],
        "notes": "",
        "id": "17fab0eb74655a4d2656ceeb622830bb"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "别薛柳二员外",
        "preface": "",
        "paragraphs": [
            "江上月明胡雁过，淮南木落楚山多。",
            "（《千载佳句》卷上《四时部·暮秋》）。"
        ],
        "notes": "",
        "id": "4fe3a3fb095ebe32d9a15ae828ed5459"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "太原寒食观仗上严司空",
        "preface": "",
        "paragraphs": [
            "天倚王师静沙漠，年年寒食幷州乐。",
            "珠华相压驾重（下缺。",
            "见上海图书馆藏明抄本《古今岁时杂咏》卷十一，末注：「以下古本缺二页。",
            "」《四库全书》本无。",
            "）。"
        ],
        "notes": "",
        "id": "8d4defd296a1a51713ccb025a7201381"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "赠卢洺州",
        "preface": "",
        "paragraphs": [
            "三刀梦益州，一箭取辽城。",
            "（见《白氏长庆集》卷十五《赠杨秘书巨源》自注）（按：《全唐诗》卷三三三收此二句，缺题，系源出《唐诗纪事》卷三五，今重录之。",
            "）。"
        ],
        "notes": "",
        "id": "4891c4b5db59d515dd27e4a82c72b8d0"
    },
    {
        "author": "杨巨源",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "思出秦云外，恩生汉水东。",
            "（《舆地纪胜》卷八二《襄阳府》）。"
        ],
        "notes": "",
        "id": "83ff362b1390dc2544d77897c394ebfb"
    }
]