[
    {
        "author": "员半千",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "路出金河道，山连玉塞门。",
            "旌旗云里度，杨柳曲中喧。",
            "喋血多壮胆，裹革无怯魂。",
            "严霜敛曙色，大明辞朝暾。",
            "尘销营卒垒，沙静都尉垣。",
            "雾卷白山出，风吹黄叶翻。",
            "将军献凯入，万里绝河源。"
        ],
        "notes": "",
        "id": "936b71fe166322ba73b3b7f1436332bb"
    },
    {
        "author": "员半千",
        "dynasty": "唐",
        "type": "诗",
        "rhythmic": "",
        "title": "陇右途中遭非语",
        "preface": "",
        "paragraphs": [
            "赵有两毛遂，鲁闻二曾参。",
            "慈母犹且惑，况在行路心。",
            "冠冕无丑士，贿赂成知己。",
            "名利我所无，清浊谁见理。",
            "敝服空逢春，缓带不著身。",
            "出游非怀璧，何忧乎忌人。",
            "正须自保爱，振衣出世尘。"
        ],
        "notes": "",
        "id": "4ae5c052a17209eda58e48e80ba7e500"
    },
    {
        "author": "员半千",
        "dynasty": "唐",
        "type": "诗",
        "rhythmic": "",
        "title": "仪坤庙乐章",
        "preface": "",
        "paragraphs": [
            "孝享云毕，维彻有章。",
            "云感玄羽，风凄素商。",
            "瞻望神座，祗恋匪遑。",
            "礼终乐阕，肃雍锵锵。"
        ],
        "notes": "",
        "id": "0848c75cbce568ea5d7d5548ed9efddd"
    },
    {
        "author": "员半千",
        "dynasty": "唐",
        "type": "诗",
        "rhythmic": "",
        "title": "酒名",
        "preface": "",
        "paragraphs": [
            "帝乡从事隙，薄暮中山开。",
            "地域荆南记，人事豫北□。",
            "兰英{身虎}虹上。",
            "竹叶清风来。",
            "云物上可惜，落日顾霞杯。",
            "（见影印本《新编纂图增类要事林广记》卷七。",
            "）。"
        ],
        "notes": "",
        "id": "0fb349fe692c600da239534deadda56a"
    }
]