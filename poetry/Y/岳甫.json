[
    {
        "author": "岳甫",
        "dynasty": "宋",
        "type": "诗",
        "rhythmic": "",
        "title": "巾山晓望",
        "preface": "",
        "paragraphs": [
            "角逐东来几巨鼇，化为奠位两山高。",
            "江枫作意红千叠，野水何心绿一遭。",
            "露洗松巅沈晓籁，霜明天际察秋毫。",
            "会须竹院求余地，岁晚安闲读楚骚。"
        ],
        "notes": "",
        "id": "967b7b4c7c938256b60a532a5b11c2e3"
    },
    {
        "author": "岳甫",
        "dynasty": "宋",
        "type": "诗",
        "rhythmic": "",
        "title": "凌丹亭",
        "preface": "",
        "paragraphs": [
            "石门莎径绿回环，月挂虚簷滴露寒。",
            "自有松风时度曲，我琴高挂不须弹。"
        ],
        "notes": "",
        "id": "3d5faacf1f89922e14a29d236023a276"
    },
    {
        "author": "岳甫",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "鲁口天下壮，襟楚带三吴。",
            "山川表里营垒，屯列拱神都。",
            "鹦鹉洲前处士，黄鹤楼中仙客，拍手试招呼。",
            "莫诵昔人句，不食武昌鱼。",
            "望樊冈，过赤壁，想雄图。",
            "寂寥霸气，应笑当日阿瞒疏。",
            "收拾周黄策略，成就孙刘基业，未信赏音无。",
            "我醉君起舞，明日隔江湖。"
        ],
        "notes": "",
        "id": "53c1364a7a07edfdeea315d71804c23f"
    },
    {
        "author": "岳甫",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "碧海迢遥，曾窥见、赤城楼堞。",
            "因傲睨尘寰，犹带凭虚仙骨。",
            "武库胸中兵十万，文场笔阵诗千百。",
            "记向来、小是听胪传，居前列。",
            "世间事，都未说。",
            "亲为大，官毫末。",
            "况诸郎锺庆，凤龄英发。",
            "银菟颁符方易地，金銮寓直行趋阙。",
            "更相期、尽节早归来，传丹诀。"
        ],
        "notes": "",
        "id": "a36b8f1cb8c589519fe5117d08a10817"
    }
]