[
    {
        "author": "岳甫",
        "dynasty": "宋",
        "type": "诗",
        "rhythmic": "",
        "title": "巾山晓望",
        "preface": "",
        "paragraphs": [
            "角逐东来几巨鼇，化为奠位两山高。",
            "江枫作意红千叠，野水何心绿一遭。",
            "露洗松巅沈晓籁，霜明天际察秋毫。",
            "会须竹院求余地，岁晚安闲读楚骚。"
        ],
        "notes": "",
        "id": "967b7b4c7c938256b60a532a5b11c2e3"
    },
    {
        "author": "岳甫",
        "dynasty": "宋",
        "type": "诗",
        "rhythmic": "",
        "title": "凌丹亭",
        "preface": "",
        "paragraphs": [
            "石门莎径绿回环，月挂虚簷滴露寒。",
            "自有松风时度曲，我琴高挂不须弹。"
        ],
        "notes": "",
        "id": "3d5faacf1f89922e14a29d236023a276"
    }
]