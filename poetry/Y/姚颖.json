[
    {
        "author": "姚颖",
        "dynasty": "宋",
        "type": "诗",
        "rhythmic": "",
        "title": "题絜斋书院",
        "preface": "",
        "paragraphs": [
            "鹅湖鹿洞两优游，吾道南来谁与俦。",
            "鄮地传心化已洽，堇山遗教泽长留。",
            "空阶向日春风度，栋宇凌云化雨周。",
            "声誉已垂百世后，长江虹水不空流。"
        ],
        "notes": "",
        "id": "5e5a3b7b3df41c6d49ce7bd48e3745da"
    },
    {
        "author": "姚颖",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "六典未新周礼乐，三河正想汉官仪。",
            "平生作计非温饱，可但区区诧郄枝。"
        ],
        "notes": "",
        "id": "994528ccbec145e43d769e2c804fedfb"
    }
]