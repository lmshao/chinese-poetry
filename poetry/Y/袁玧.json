[
    {
        "author": "袁玧",
        "dynasty": "宋",
        "type": "诗",
        "rhythmic": "",
        "title": "伤乱二首  其一",
        "preface": "",
        "paragraphs": [
            "龙蛇风浪起空潭，苍莽山河泣坠簪。",
            "乱向十年余史笔，贫无一字到诗函。",
            "心惊塞马过淮北，梦逐关鸿度岭南。",
            "肉食何人司重鼎，等闲挥麈事清谭。"
        ],
        "notes": "",
        "id": "1f144e6c0501071e6941d4677460fbdb"
    },
    {
        "author": "袁玧",
        "dynasty": "宋",
        "type": "诗",
        "rhythmic": "",
        "title": "伤乱二首  其二",
        "preface": "",
        "paragraphs": [
            "轰轰烈烈一乾坤，北马南船日夜奔。",
            "野老有怀悲故国，孤臣无泪哭中原。",
            "浮生似我仍留寓，季世何人不闭门。",
            "独惜两湖归隠后，枕戈谁是晋刘琨。"
        ],
        "notes": "",
        "id": "2e0c3622fe0adfe3a66a8636e833242e"
    }
]