[
    {
        "author": "虞㠭",
        "dynasty": "宋",
        "type": "诗",
        "rhythmic": "",
        "title": "释奠诗",
        "preface": "",
        "paragraphs": [
            "正学昭昭责力行，湖湘一派到于今。",
            "好翻愚岛词锋手，密察濂溪理窟心。",
            "二水秋清严奠礼，九疑云近想韶音。",
            "咏归也觉西风好，须信诗□在泮林。"
        ],
        "notes": "",
        "id": "a2dde39ee757ff084cb4300aca2d0e49"
    },
    {
        "author": "虞㠭",
        "dynasty": "宋",
        "type": "诗",
        "rhythmic": "",
        "title": "宝唐帖",
        "preface": "",
        "paragraphs": [
            "□□□□未满看，虚庭小饮胜凭阑。",
            "浮云尽卷堂堂见，清影将圆处处欢。",
            "一点神光千里在，三秋佳景四并难。",
            "人生几度逢今夕，更觉闲中天地宽。"
        ],
        "notes": "",
        "id": "ec61a8f4bb140838227e430b9266dca1"
    },
    {
        "author": "虞㠭",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "憔悴朔家种，零落雪边枝。",
            "淡妆素艳，无桃笑面柳眉低。",
            "懒向深宫点额，甘与孤山结社，照影水之湄。",
            "不怨风霜虐，我本岁寒姿。",
            "谢东君。",
            "开冷蕊，弄斜晖。",
            "强颜红紫同□，皎洁性难移。",
            "祗好竹篱茅舍，若话玉堂金鼎，老恐负心期。",
            "歌罢饮先醉，残月坠深卮。"
        ],
        "notes": "",
        "id": "74f587d7ded34da9769212e10e833b7b"
    }
]