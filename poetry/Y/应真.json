[
    {
        "author": "应真",
        "dynasty": "唐",
        "type": "诗",
        "rhythmic": "",
        "title": "沙门崇惠登刀梯歌",
        "preface": "",
        "paragraphs": [
            "百尺凌空倚剑梯，千峰回（疑应作「迥」）拔（一作「枝」）接天霓。",
            "鏖𬬻霜明鸟道（一作「边」）斋，龙泉金镮生虹蜺。",
            "刀为树，剑作山，应真飞锡游其间。",
            "一步一登，挥手攀毛，七星灿烂光斑斑。",
            "干将剑刃两离披（一作「柀」），碧光焰，上人履之不为崄；镆鎁刀，铦锋锐锷可吹毛，如今蹈之不足劳。",
            "白若雪，青如冰，龟甲鱼鳞几百层，四部覩之，战战兢兢，万仞峰头见一僧。",
            "宾铁文，青蛇色，蒨𮑕峥嵘寒岌嶷。",
            "不伤不损难可测，方是大悲解脱力。",
            "自古武臣矜剑术，舞之杸（疑为「投」字）之皆不失。",
            "视之胆摄（一作「𪳍」）身栗栗，谁道挥戈移白日？李广旧传百战功，何如今日见神通？紫衣襜襜飞入空，出没纵横[蹈]白刃（一本多「中」字）兮，[蹈白刃兮]光翡翠，黯黯精光和能利。",
            "（见《大正新修大藏经》第五十二册释圆照集《代宗朝赠司空大辨正广智三藏和上〖即不空〗表制集》卷六。",
            "其后尚收《崇惠登刀梯颂》及崇惠《谢赐紫衣幷贺表》）。"
        ],
        "notes": "",
        "id": "da332a63ea0e2b1f581b8c4ba725df77"
    },
    {
        "author": "应真",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "湘之南，潭之北，中有黄金充一国。",
            "无影树下合同船，琉璃殿上无知识。",
            "（见《景德传灯录》卷六，、《五灯会元》卷二、《佛祖历代通载》卷十四、《释氏稽古略》卷三、《江西诗征》卷八七、日本《大灯国师语录》卷下）。"
        ],
        "notes": "",
        "id": "d68ab9afefb3a8eb404717bd1a4c3ef7"
    }
]