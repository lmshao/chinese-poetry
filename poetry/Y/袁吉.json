[
    {
        "author": "袁吉",
        "dynasty": "唐",
        "type": "诗",
        "rhythmic": "",
        "title": "金华山",
        "preface": "",
        "paragraphs": [
            "金华山色与天齐，一径盘纡尽石梯。",
            "步步前登清汉近，时时回首白云低。",
            "风偷药气名何限，水泛花光路即迷。",
            "洞口数声仙犬吠，始知羽客此真栖。",
            "（《古今图书集成·山川典》一二七《金华山部》）（〖1〗光绪《金华县志》卷二称袁吉为「唐刺史」。",
            "）。"
        ],
        "notes": "",
        "id": "fd1c4148151e503d3901ede15b5ee5b0"
    },
    {
        "author": "袁吉",
        "dynasty": "唐",
        "type": "诗",
        "rhythmic": "",
        "title": "宿上霄洞居诗",
        "preface": "",
        "paragraphs": [
            "一宿烟霞境，更无尘梦侵。",
            "泉声寒绕枕，山色冷归衾。",
            "自得希夷性，还忘名利心。",
            "更阑不成寐，岩鸟共寒吟。"
        ],
        "notes": "",
        "id": "e3c6117a8452dc896536c387f34db259"
    },
    {
        "author": "袁吉",
        "dynasty": "唐",
        "type": "诗",
        "rhythmic": "",
        "title": "宿赤松会仙阁诗",
        "preface": "",
        "paragraphs": [
            "道分相投气味长，就中何处最片忘？",
            "芙蓉阁上秋窗下，卧枕泉声并石床。",
            "（均见光绪廿年刊邓钟玉撰《金华县志》卷二，次诗又见同书卷五。",
            "）。"
        ],
        "notes": "",
        "id": "3c73badf5ce0e631b2ccc22af826288a"
    }
]