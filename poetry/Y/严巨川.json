[
    {
        "author": "严巨川",
        "dynasty": "唐",
        "type": "诗",
        "rhythmic": "",
        "title": "太清宫闻滴漏",
        "preface": "",
        "paragraphs": [
            "玉漏移中禁，齐车入太清。",
            "渐知催辨色，复听续余声。",
            "乍逐微风转，时因杂珮轻。",
            "青楼人罢梦，紫陌骑将行。",
            "残魄栖初尽，余寒滴更生。",
            "惭非朝谒客，空有振衣情。"
        ],
        "notes": "",
        "id": "229e00603c3b7e139d82a1923573837d"
    },
    {
        "author": "严巨川",
        "dynasty": "唐",
        "type": "诗",
        "rhythmic": "",
        "title": "仲秋太常寺观公卿辂车拜陵",
        "preface": "",
        "paragraphs": [
            "南吕初开律，金风已戒凉。",
            "拜陵将展敬，车辂俨成行。",
            "士庶观祠礼，公卿习旧章。",
            "郊原佳气引，园寝瑞烟长。",
            "卤簿辞丹阙，威仪列太常。",
            "圣心何所寄，惟德在无忘。"
        ],
        "notes": "",
        "id": "0684841a1d8b2208589aa2b947720ba4"
    },
    {
        "author": "严巨川",
        "dynasty": "唐",
        "type": "诗",
        "rhythmic": "",
        "title": "建中四年十月感事（题拟）",
        "preface": "",
        "paragraphs": [
            "烟尘忽起犯中原，自古临危道贵存。",
            "手持礼器空垂泪，心忆明君不敢言。",
            "落日胡笳吟上苑，通宵虏将醉西园。",
            "传烽万里无师至，累代何人受汉恩。",
            "（见唐赵元一撰《奉天录》卷二）（〖1〗《奉天录》卷二：「八日，泚于宣政殿僭即大位，愚智莫不血怒。",
            "卫者多是军人，周行不过数十，自称大秦皇帝，年号应天。",
            "伪赦书云：『幽囚之中，神器自至，岂朕薄德所能经营。",
            "』彭偃之词。",
            "册文，太常少卿樊系之撰。",
            "文成，服药而卒。",
            "故严巨川诗曰〖诗略〗。",
            "」〖2〗《奉天录》卷一：「时有风情女子李季兰上泚诗，言多悖逆，故阙而不录。",
            "皇帝再克京师，召季兰而责之曰：『汝何不学严巨川有诗云：「手持礼器空垂泪，心忆明君不敢言」？",
            "』遂令扑杀之。",
            "」今按：详此段纪事，似巨川于朱泚乱时亦陷身贼中，至德宗收京，因此诗而得宽宥。",
            "）。"
        ],
        "notes": "",
        "id": "b7481fc8ee8a16b846234016404442e1"
    }
]