[
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "末利花",
        "preface": "",
        "paragraphs": [
            "竹稍脱青锦，榕叶随黄云。",
            "岭头暑正烦，见此萼绿君。",
            "欲言娇不吐，藏意久未分。",
            "最怜月初上，浓香梦中闻。",
            "萧然六曲屏，西施带微醺。",
            "丛深珊瑚帐，枝转翡翠裙。",
            "譬如追风骑，一抹万马群。",
            "铜瓶汲清泚，聊复为子勤。",
            "愿言少须臾，对此髯参军。"
        ],
        "notes": "",
        "id": "b87491dd2af46ae2f2330b5b42e18f50"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "题李叔班山水横卷  其一",
        "preface": "",
        "paragraphs": [
            "高峰柱层霄，远水没平野。",
            "当年居山客，半是爱山者。",
            "桥欹欲沈崖，路险不容马。",
            "慎勿夸世人，正要知者寡。"
        ],
        "notes": "",
        "id": "31780442a8b065015f168b269f4983de"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "题李叔班山水横卷  其二",
        "preface": "",
        "paragraphs": [
            "青山为谁高，影压三百里。",
            "竹深已迷桥，荷密半藏水。",
            "区区名利人，坐瞑真可鄙。",
            "慨想云屋中，恐是古君子。"
        ],
        "notes": "",
        "id": "729ad32b28cf72b3f19c9e346e17b96c"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "题李叔班山水横卷  其三",
        "preface": "",
        "paragraphs": [
            "急雨冷捎溪，寒烟晓横塞。",
            "茅屋来轩车，中有隐者在。",
            "市朝一何有，云水两无碍。",
            "笑向尘世人，不知是何代。"
        ],
        "notes": "",
        "id": "65bd06df043400f471d941c39b993b51"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "题李叔班山水横卷  其四",
        "preface": "",
        "paragraphs": [
            "通江石泉滑，崩崖朝雪重。",
            "牧儿心苦饥，牛寒挽不动。",
            "谁人倚长松，胸有九云梦。",
            "西风吹屋倒，一笑无兴共。"
        ],
        "notes": "",
        "id": "b60dc3593bb20232d2a2ccdf13d9ad04"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "王希深合新香烟气清洒不类寻常可以为道人开笔端消息",
        "preface": "",
        "paragraphs": [
            "玉水沈沈影，铜炉袅袅烟。",
            "为思丹凤髓，不爱老龙涎。",
            "皂帽真闲客，黄衣小病仙。",
            "定知云屋下，绣被有人眠。"
        ],
        "notes": "",
        "id": "6e2b18eefff966a29ec9a71d79be709c"
    },
    {
        "author": "颜博文",
        "dynasty": "宋",
        "type": "诗",
        "rhythmic": "",
        "title": "题龟峰铺",
        "preface": "",
        "paragraphs": [
            "洪波春天翻四岳，南极祝融亘幽朔。",
            "高山千里龟出背，大木百寻龙挂角。",
            "白鱼跳舟神禹出，鞭笞百鬼走雷电。",
            "犀走象骇不敢留，颠沛冯夷囚海若。",
            "大龟爬沙独居后，火伞下照天一握。",
            "甘心枯死配玉灵，突兀子川露苍壳。",
            "醉中对之为一笑，欲持铁网手自捉。",
            "穷通祸福尔尝知，取火烧山恣钻灼。",
            "青松翠竹舞西风，似客摇头谓公莫。",
            "此事传之亡是翁，请君更问山头鹤。"
        ],
        "notes": "",
        "id": "750c9d80017cbc0a3bf6f3884eac965c"
    },
    {
        "author": "颜博文",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "夜萧索。",
            "侧耳听、清海楼头吹角。",
            "停归棹、不觉重门闭，恨只恨、暮潮落。",
            "偷想红啼绿怨，道我真个情薄。",
            "纱窗外、厌厌新月上，也应则、睡不著。"
        ],
        "notes": "",
        "id": "ad031a0b19717017ee4f93c36e84c698"
    },
    {
        "author": "颜博文",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "草草书传锦字，厌厌梦绕梅花。",
            "海山无计驻星槎。",
            "肠断芭蕉影下。",
            "缺月旧时庭院，飞云到处人家。",
            "而今赢得鬓先华。",
            "说著多情已怕。"
        ],
        "notes": "",
        "id": "ce9df35fe4b22af491ee066ad4ae46ff"
    }
]