[
    {
        "author": "元凛",
        "dynasty": "唐",
        "type": "诗",
        "rhythmic": "",
        "title": "九日对酒",
        "preface": "",
        "paragraphs": [
            "嘉辰复遇登高台，良朋笑语倾金罍。",
            "烟摊秋色正堪玩，风惹菊香无限来。",
            "未保乱离今日后，且谋欢洽玉山颓。",
            "谁知靖节当时事，空学狂歌倒载回。"
        ],
        "notes": "",
        "id": "befab0a3e19f91b2713e3b595ad71287"
    },
    {
        "author": "元凛",
        "dynasty": "唐",
        "type": "诗",
        "rhythmic": "",
        "title": "中秋夜不见月",
        "preface": "",
        "paragraphs": [
            "蟾轮何事色全微，赚得佳人出绣帏。",
            "四野雾凝空寂寞，九霄云锁绝光辉。",
            "吟诗得句翻停笔，玩处临尊却掩扉。",
            "公子倚栏犹怅望，嬾将红烛草堂归。"
        ],
        "notes": "",
        "id": "2be28f115f0d61463845a0b979e5c10e"
    }
]