[
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "读书堂五首  其一",
        "preface": "",
        "paragraphs": [
            "诗书不策勋，岁月忽已晚。",
            "堕此尘𡏖网，吾行其既远。",
            "胡宁于书事，意爱犹缱绻。",
            "况之迷蹊人，慕顾祇旧阪。",
            "扁旁真赤帜，所立示所本。",
            "又如农人心，终不置穮蔉。",
            "晞发茅檐下，荣荣兰九畹。",
            "初服苟未替，无亦惊晼晚。",
            "所逢非所安，吾庐盍云返。"
        ],
        "notes": "",
        "id": "79291a0e29a24731bfc26356331f0cf0"
    },
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "读书堂五首  其二",
        "preface": "",
        "paragraphs": [
            "娟娟百个竹，落落一丈松。",
            "岂无桃李华，春事孰与冬。",
            "寒菊北户下，不鬭颜色秾。",
            "气味如秃翁，忍死无容容。",
            "霜风落系雁，露草栖织蛩。",
            "读书真可人，明星耿疏篷。"
        ],
        "notes": "",
        "id": "174c5fa228147a74a69e497f9acf60e1"
    },
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "读书堂五首  其三",
        "preface": "",
        "paragraphs": [
            "小山后丛桂，方池前止水。",
            "泠然堂中人，枯槁祇中尔。",
            "平生不止酒，来此真止矣。",
            "今辰忽开尊，叵料真未止。",
            "瓶罍本非二，无罄亦无耻。",
            "卷尊佩君言，慕之戴星起。"
        ],
        "notes": "",
        "id": "3f0fd733038f277596f88594d8c86158"
    },
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "读书堂五首  其四",
        "preface": "",
        "paragraphs": [
            "左角明西方，十分农事回。",
            "鞭蒲正尔束，系圄夷然开。",
            "我胡汝乎德，一朝变喧豗。",
            "仁义不蹂践，肺肝自胚胎。",
            "再拜父老言，美意吾所该。",
            "诗书不得力，亦自书中来。"
        ],
        "notes": "",
        "id": "1eabefa89a0e4ab5bb132ef414a93ca3"
    },
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "读书堂五首  其五",
        "preface": "",
        "paragraphs": [
            "少长事壮厉，意气弥九州。",
            "鞭车踏长路，渠料能夷犹。",
            "困此九折坂，嵚崎不容辀。",
            "彼须匪所彊，此售宁或求。",
            "犹有读书心，大寒索衣裘。",
            "贱嗜匪贵献，一拂销百愁。",
            "宝此清浄退，相从赋归休。",
            "农圃雅所问，同一壑一丘。"
        ],
        "notes": "",
        "id": "1a8f2dd229964ff201a148438bd45f6d"
    },
    {
        "author": "叶子强",
        "dynasty": "宋",
        "type": "诗",
        "rhythmic": "",
        "title": "奉赋水仙花诗以谢提宫龚丈之贶",
        "preface": "",
        "paragraphs": [
            "水晶宫阙云母𫐌，列仙夜宴晓未阑。",
            "万妃倚竹翠袖寒，捧黄金杯白玉盘。",
            "劝酬未足云中欢，天门叫班奏祥鸾。",
            "惊此绰约落尘寰，嫣然花面明雕栏。",
            "天香宫态冰雪颜，江梅避舍不敢干。",
            "肯与哙伍羞山樊，说似诗伯平章看。"
        ],
        "notes": "",
        "id": "2c5c7f837d476538a2adaa411c0a6164"
    }
]