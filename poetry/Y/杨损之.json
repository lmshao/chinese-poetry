[
    {
        "author": "杨损之",
        "dynasty": "宋",
        "type": "诗",
        "rhythmic": "",
        "title": "宗弟晦之通直有诗陈武信归簉三老之后损之喜继元韵以勉之",
        "preface": "",
        "paragraphs": [
            "未抛名利尚区区，方卜荣迁武信居。",
            "思簉林泉三老后，已经年纪七旬余。",
            "且来在野同游鹿，莫学临渊却羡鱼。",
            "子美堂邻愿为约，免教朋友旧情疏。"
        ],
        "notes": "",
        "id": "9f0657644000e282613eb5cfabc97436"
    },
    {
        "author": "杨损之",
        "dynasty": "宋",
        "type": "诗",
        "rhythmic": "",
        "title": "谨次元韵呈严钧给事",
        "preface": "",
        "paragraphs": [
            "万里归陪老叟游，灿然雅什遗朋俦。",
            "云咸响亮清盈耳，霜雪缤纷白满头。",
            "三益画开裨古意，千钟酒饮破春愁。",
            "劝君莫倦桑榆景，未得为霖志未酬。"
        ],
        "notes": "",
        "id": "a1f2bbcb9c4762a01ae460c8c9e548d4"
    }
]