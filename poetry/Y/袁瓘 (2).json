[
    {
        "author": "袁瓘",
        "dynasty": "唐",
        "type": "诗",
        "rhythmic": "",
        "title": "鸿门行",
        "preface": "",
        "paragraphs": [
            "少年买意气，百金不辞费。",
            "学劒西入秦，结交北游魏。",
            "秦魏多豪人，与代亦殊伦。",
            "由来不相识，皆是暗相亲。",
            "宝马青丝辔，狐裘貂鼠服。",
            "晨过剧孟游，暮投咸阳宿。",
            "然诺本云云，诸侯莫不闻。",
            "犹思百战术，更逐李将军。",
            "始从灞陵下，遥遥度朔野。",
            "北风闻楚歌，南庭见胡马。",
            "胡马秋正肥，相邀夜合围。",
            "战酣烽火灭，路断救兵稀。",
            "白刃纵横逼，黄尘飞不息。",
            "虏骑血洒衣，单于泪沾臆。",
            "献凯云台中，自言塞上雄。",
            "将军行失势，部曲遂无功。",
            "新人不如旧，旧人不相救。",
            "万里长飘飖，十年计不就。",
            "弃置难重论，驱马度鸿门。",
            "行看楚汉事，不觉风尘昏。",
            "宝劒中夜抚，悲歌聊自舞。",
            "此曲不可终，曲终泪如雨。"
        ],
        "notes": "",
        "id": "f5452ef2ecd5f3c09a0c8c4d82a1451d"
    },
    {
        "author": "袁瓘",
        "dynasty": "唐",
        "type": "诗",
        "rhythmic": "",
        "title": "惠文太子挽歌",
        "preface": "",
        "paragraphs": [
            "寒仗丹旄引，阴堂白日违。",
            "暗灯明象物，画水湿灵衣。",
            "羽化淮王去，仙迎太子归。",
            "空余燕衔土，朝夕向陵飞。"
        ],
        "notes": "",
        "id": "089f55f33f56ce663b5e245f32b20f55"
    }
]