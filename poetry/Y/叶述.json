[
    {
        "author": "叶述",
        "dynasty": "宋",
        "type": "诗",
        "rhythmic": "",
        "title": "毛希元隠居庐山卧龙瀑",
        "preface": "",
        "paragraphs": [
            "毛子骂吴曦，蜀山渺孤愤。",
            "五老急扣聘，延留如大宾。",
            "龙分自眠地，蕙帐饶珠𧏖。",
            "岩花开恨晚，谷鸟鸣先春。",
            "吊古一沉思，千载多逸民。",
            "登高一长望，万里皆积云。",
            "子勇书印历，忧愤著弥纶。",
            "曷不草露布，从容静风尘。",
            "低头汲涧曲，煮豆萁为薪。",
            "沮溺士之耻，昔贤终贱贫。"
        ],
        "notes": "",
        "id": "d09a9cd5c3603165da06945bb723c074"
    }
]