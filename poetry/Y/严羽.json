[
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "西陵望",
        "preface": "",
        "paragraphs": [
            "西陵终日望，不见有归桡。",
            "欲去犹回首，寒江起暮潮。"
        ],
        "notes": "",
        "id": "a5a17c2ed669377c37008964fb87f4c9"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闺怨  其一",
        "preface": "",
        "paragraphs": [
            "昨夜中秋月，含愁顾影频。",
            "空留可怜影，不见可怜人。"
        ],
        "notes": "",
        "id": "9bf3d159bad8c9196c712e591c840722"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闺怨  其二",
        "preface": "",
        "paragraphs": [
            "欲作辽阳梦，愁多自不成。",
            "错嫌乌臼鸟，半夜隔窗鸣。"
        ],
        "notes": "",
        "id": "2113ec5952f68bdd8e19d5f0a9bea7fa"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "舟中示同志",
        "preface": "",
        "paragraphs": [
            "见说春帆外，康庐水石多。",
            "期君一把臂，长啸入烟萝。"
        ],
        "notes": "",
        "id": "c881cfe57fb19a292a4dfcd456d9190a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下绝句",
        "preface": "",
        "paragraphs": [
            "莫被封侯误，封侯似汉家。",
            "君看城下骨，万古一黄沙。"
        ],
        "notes": "",
        "id": "5e41c568e7f4fd89d427a3afc96da791"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送友人之楚州",
        "preface": "",
        "paragraphs": [
            "黯黯离筵夕照收，江城羌笛起边愁。",
            "念君此去三千里，何处关山是楚州。"
        ],
        "notes": "",
        "id": "9a3426f15eca6a261bb8b716cfaeecc2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "酬故人见赠",
        "preface": "",
        "paragraphs": [
            "湘江南去少人行，瘴雨蛮烟白草生。",
            "谁念梁园旧词客，桄榔树下独闻鶑。"
        ],
        "notes": "",
        "id": "99b541465453c3ccc7dc8c49502ede03"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "羽林郎",
        "preface": "",
        "paragraphs": [
            "貂帽狐裘塞北妆，黄须年少羽林郎。",
            "弯弓不怕天山雪，生缚名王入建章。"
        ],
        "notes": "",
        "id": "368c8d0db2ed75706c4a13cab5e1b15d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闺中词",
        "preface": "",
        "paragraphs": [
            "良人西去击狂胡，妾在闺中对影居。",
            "万里长看天外月，一生空得梦中书。"
        ],
        "notes": "",
        "id": "afd40e4901796125c6826b4d45f9ae1d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其一",
        "preface": "",
        "paragraphs": [
            "孤城莽莽秋天外，竟日无云空自哀。",
            "忽怪一时天尽黑，合群胡雁向西来。"
        ],
        "notes": "",
        "id": "4099be378bbc8a4ccafd9d8f01c488ce"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其二",
        "preface": "",
        "paragraphs": [
            "渺渺云沙散橐驼，风吹黄叶渡黄河。",
            "羌人半醉蒲萄熟，塞雁初肥苜蓿多。"
        ],
        "notes": "",
        "id": "e341a3925c6fb562ae7e9528504a2aa6"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其三",
        "preface": "",
        "paragraphs": [
            "古戍秋生画角哀，思归泣尽望乡台。",
            "胡天日落寒风起，但见黄沙万里来。"
        ],
        "notes": "",
        "id": "a08e395fa6cae62fc654be0f182f4966"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其四",
        "preface": "",
        "paragraphs": [
            "一身远客逐戎旌，落日萧条望古城。",
            "渐近碛西无水草，北风沙起橐驼惊。"
        ],
        "notes": "",
        "id": "ff8e70740ada8c10a90cc7b869279c33"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其五",
        "preface": "",
        "paragraphs": [
            "玉关西去更无春，满眼蓬蒿起塞尘。",
            "汉马不归青海月，胡笳愁杀陇头人。"
        ],
        "notes": "",
        "id": "840524ccf2746dd2d7bbe11b16d23f63"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下曲六首  其六",
        "preface": "",
        "paragraphs": [
            "天山一夜雪漫漫，虏去营空战血干。",
            "十万征人回马首，天边烽火报平安。"
        ],
        "notes": "",
        "id": "b43363290f7a6852b61815fc20b56136"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "江上送客",
        "preface": "",
        "paragraphs": [
            "留君夜饮北风寒，且折梅花耐醉欢。",
            "明日桐庐潮去远，孤帆天际若为看。"
        ],
        "notes": "",
        "id": "93bf4c5d72e7d76a29e18c52b3d6db61"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "頼成之还自江西感旧有赠",
        "preface": "",
        "paragraphs": [
            "十年心事两蹉跎，南北东西别恨多。",
            "今日樽前重把手，相看争奈白头何。"
        ],
        "notes": "",
        "id": "3eb8b028d8a8bd557740fe88d8b02b91"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闻笛",
        "preface": "",
        "paragraphs": [
            "江上谁家吹笛声，月明霜白不堪听。",
            "孤舟万里潇湘客，一夜归心满洞庭。"
        ],
        "notes": "",
        "id": "310e6f8e813ef3270fd6ddad56c7a159"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "舟中望落星寺",
        "preface": "",
        "paragraphs": [
            "日暮黄沙压岸平，江心风浪暗冥冥。",
            "南康一望何由到，愁杀舟中指落星。"
        ],
        "notes": "",
        "id": "e854db5ed39bb3a1107186413183bfbf"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "答李友山山中留别",
        "preface": "",
        "paragraphs": [
            "已恨青山临渡口，相思回首隔夫君。",
            "更堪重到相思处，不见青山见白云。"
        ],
        "notes": "",
        "id": "94b8d107dcc4e64d1d8989261a8de18a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "西风催我转胡床，坐落秋山午梦凉。",
            "蝉老树深音响别，满天风雨带斜阳。"
        ],
        "notes": "",
        "id": "5ac51e6c51f29ed91015840af5388172"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "新凉",
        "preface": "",
        "paragraphs": [
            "小院新凉水竹通，鸣蝉声断晚来风。",
            "忽然坐睡瞢腾去，不觉残书落手中。"
        ],
        "notes": "",
        "id": "63f609e74156f0347cf3a27c2d8fe073"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "临池",
        "preface": "",
        "paragraphs": [
            "乍凉池馆雨初收，菱角莲房共趁秋。",
            "独恨碧波浑占却，更无賸水浴沙鸥。"
        ],
        "notes": "",
        "id": "5090e655ab6c08305caecb98999de0f2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "北风",
        "preface": "",
        "paragraphs": [
            "夜来雨雪北风颠，吹得波涛欲暗天。",
            "世上如今少知己，烦君牢系钓鱼船。"
        ],
        "notes": "",
        "id": "efba813b010ea6cb79d0cf6063c2e828"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "巢破春雏半不存，衔泥空傍主人门。",
            "一生巧计输黄雀，饮啄官仓长子孙。"
        ],
        "notes": "",
        "id": "f51f5089f46fe4848747fb8dbe9f7253"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "吴中送友归豫章",
        "preface": "",
        "paragraphs": [
            "川程极目渺空波，送尔归舟奈别何。",
            "南国音书须早寄，江湖春雁已无多。"
        ],
        "notes": "",
        "id": "e840c36b8734fbced143ad3daa9e2503"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "临川送周月船入京",
        "preface": "",
        "paragraphs": [
            "别时把酒已魂销，别后音书更阒寥。",
            "一片离心寄春水，随君船入浙江潮。"
        ],
        "notes": "",
        "id": "f7afdd861eeea16b9a8917416aaff9e1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "别客",
        "preface": "",
        "paragraphs": [
            "客鬓风霜晚，离亭鼓角闻。",
            "念君当此去，把袂不能分。",
            "衡霍连秋气，潇湘合暮云。",
            "愁心将落叶，向晚共纷纷。"
        ],
        "notes": "",
        "id": "e70c44947c453fea4a8fb4306388a1a4"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送张季远入京",
        "preface": "",
        "paragraphs": [
            "手把一枝菊，赠金千里行。",
            "山川遥满目，何处是吴京。",
            "饮罢北风起，萧萧胡雁声。",
            "东流傥未尽，见我望君情。"
        ],
        "notes": "",
        "id": "036506423a43f5413adab111e58f4aee"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "访益上人兰若",
        "preface": "",
        "paragraphs": [
            "独寻青莲宇，行过白沙滩。",
            "一径入松雪，数峰生暮寒。",
            "山僧喜客至，林阁借人看。",
            "吟罢拂衣去，钟声云外残。"
        ],
        "notes": "",
        "id": "190e78a5657964cdd97af8e84c071837"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "从军行  其一",
        "preface": "",
        "paragraphs": [
            "朔风嘶马动，遥想雁门秋。",
            "负剑辞乡邑，弯弓赴国雠。",
            "黄榆连白草，河陇去悠悠。",
            "报主男儿事，焉论万户侯。"
        ],
        "notes": "",
        "id": "6d09bfdc21d7681a3bdf2166dfeeac1d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "从军行  其二",
        "preface": "",
        "paragraphs": [
            "翩翩双白马，结束向幽燕。",
            "借问谁家子，邯郸侠少年。",
            "弯弓随汉月，拂剑倚胡天。",
            "说与单于道，今秋莫近边。"
        ],
        "notes": "",
        "id": "a833464167eb9fc8b870f13a7cf2afd7"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "出塞行",
        "preface": "",
        "paragraphs": [
            "将军救朔边，都护上祁连。",
            "六郡飞传檄，三河聚控弦。",
            "连营当太白，吹角动胡天。",
            "何日匈奴灭，中原得晏然。"
        ],
        "notes": "",
        "id": "099f66bbfedbfd8fa64663d2673e25f7"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "今夜关山月，偏能照马鞍。",
            "卢龙征戍客，圆缺几回看。",
            "遥想金闺里，应悲玉露寒。",
            "黄沙三万里，何日是长安。"
        ],
        "notes": "",
        "id": "e0cca0f6b249d549037a7689e3f80440"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "蜀女怨",
        "preface": "",
        "paragraphs": [
            "几时离月峡，五见紫兰凋。",
            "塞雁随魂断，江花逐泪飘。",
            "沙头南北客，京口去来潮。",
            "日日无消息，空登万里桥。"
        ],
        "notes": "",
        "id": "b628bddbff548f317359e977b556187f"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "寻宁山人所居",
        "preface": "",
        "paragraphs": [
            "幽人以道隠，结室岩之东。",
            "余亦避世客，逢君于此中。",
            "鸟因留食至，泉为炼丹红。",
            "向晚下山去，月高秋色空。"
        ],
        "notes": "",
        "id": "5a35361ef3d005c153dd871db0085468"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "江楼夜月怀故山友人陈聘君吴樗乡",
        "preface": "",
        "paragraphs": [
            "昨夜江楼月，思君好断肠。",
            "猿声相应发，山色更青苍。",
            "楚塞来书远，闽关隔梦长。",
            "今朝看愁鬓，为尔半成霜。"
        ],
        "notes": "",
        "id": "1167bb337d820d4b03276d6644feab13"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "江上有怀上官良史",
        "preface": "",
        "paragraphs": [
            "忆君怅不乐，立马大江边。",
            "塞雁来无际，惊沙度飒然。",
            "客心悬日夜，书札断云天。",
            "莫作青山老，空为人所怜。"
        ],
        "notes": "",
        "id": "3349faf4b5c44b3cb642d337608044ec"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "远客惊秋雁，高楼复异乡。",
            "声兼边哨苦，影落楚云长。",
            "此夜头堪白，他山叶又黄。",
            "年年洞庭浪，飘泊更无行。"
        ],
        "notes": "",
        "id": "5c47210e8c183334145700bd6a4699cd"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送上官伟长",
        "preface": "",
        "paragraphs": [
            "岁晚长愁绪，嗟君更远行。",
            "兵戈今日泪，江海故人情。",
            "此别几时见，寒猿一夜鸣。",
            "致君相许在，回首壮心惊。"
        ],
        "notes": "",
        "id": "47a8c54910d7138ac56003c48ba82d7b"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有怀阆风山人",
        "preface": "",
        "paragraphs": [
            "把酒忽惆怅，君今吴楚闲。",
            "孤云随马首，风雨隔河关。",
            "心事竟何在，此行殊未还。",
            "空将百年意，泣向宝刀环。"
        ],
        "notes": "",
        "id": "342de601f1b2c1dee8f74f27162b3344"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "避乱途中",
        "preface": "",
        "paragraphs": [
            "回首兵戈地，遗黎见几人。",
            "他乡空白发，故国又青春。",
            "多难堪长客，偷生愧此身。",
            "本无匡济略，叹息谩伤神。"
        ],
        "notes": "",
        "id": "b2b97cd54092543d81a9771915c26c3d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "将往豫章留别张少尹父子",
        "preface": "",
        "paragraphs": [
            "江西飞鸟外，极目渺离愁。",
            "同侣时催发，征人不可留。",
            "江湖双泪眼，天地一孤舟。",
            "挥棹从兹去，空伤旅鬓秋。"
        ],
        "notes": "",
        "id": "d4cf36d3362ca3546d2bd15267ffeff1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "怀南昌旧游",
        "preface": "",
        "paragraphs": [
            "昨在南昌府，清游不可穷。",
            "杯行江色里，棹进月明中。",
            "楼笛吹晴雪，菱歌漾晚风。",
            "坐来怀旧迹，万里一飘蓬。"
        ],
        "notes": "",
        "id": "dfacd0609cf8733addd0406c8133ade0"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "寄山中同志",
        "preface": "",
        "paragraphs": [
            "我有三足麂，放之在碧山。",
            "别来几千日，昨梦忽乘还。",
            "松色入天尽，岩花落地闲。",
            "凭君一问讯，沿月上潺湲。"
        ],
        "notes": "",
        "id": "b64a454df74fb088acf4a39820813afa"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "望西山",
        "preface": "",
        "paragraphs": [
            "西山横翠新，中隠古仙真。",
            "笑取玉麈尾，揖兹丹霞人。",
            "云从石洞出，月落沧江频。",
            "予亦将高卧，藤萝挂葛巾。"
        ],
        "notes": "",
        "id": "61a2e33d842b64737c56d896814e6144"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "秋夜临汝馆怀友人陈聘君頼竹庄",
        "preface": "",
        "paragraphs": [
            "秋声动梧竹，月色满庭芜。",
            "此夕怀良友，天涯各一隅。",
            "飞飞群过雁，切切未栖乌。",
            "安得从君去，扁舟驾五湖。"
        ],
        "notes": "",
        "id": "11d9d0ec4c7199e1fceedb04793ede79"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "樟树镇醉后题",
        "preface": "",
        "paragraphs": [
            "吾怜樟树好，取醉欲无还。",
            "酒压鹅儿色，辞歌雉子斑。",
            "朱楼当碧水，红日下青山。",
            "兴罢扬鞭去，苍苍烟雾闲。"
        ],
        "notes": "",
        "id": "77dec3139a47bc4f879fc6c82e8073a3"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "张奕见访逆旅",
        "preface": "",
        "paragraphs": [
            "岁晚伤为旅，君来适慰情。",
            "郊扉寒少色，江渚夜多声。",
            "报国怜他日，为儒愧此生。",
            "那言离合际，更触壮心惊。"
        ],
        "notes": "",
        "id": "c3d5f5061f055733dfeefa29711065b2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "豫章城",
        "preface": "",
        "paragraphs": [
            "爱此城高处，回鞭醉每醒。",
            "江花两岸白，烟树一行青。",
            "云学山舒态，天随水赋形。",
            "吾多徐孺子，独向此沈冥。"
        ],
        "notes": "",
        "id": "b38fdef78314e7a22b77079d6a0cbec8"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "暝色蒹葭外，苍茫旅眺情。",
            "残云和雁断，新月带潮生。",
            "天到水中尽，舟随树杪行。",
            "离家今几宿，厌听棹歌声。"
        ],
        "notes": "",
        "id": "6590c27acc46c24f3ca9d385d49e1a84"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "舟中苦热",
        "preface": "",
        "paragraphs": [
            "舟行何太热，岸上莽尘沙。",
            "闪闪浪频过，昏昏日又斜。",
            "年衰愁作客，秋近苦思家。",
            "蝗旱三千里，江淮儿女嗟。"
        ],
        "notes": "",
        "id": "fb434a421682ee3734909dc60925c42e"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "江上泊舟",
        "preface": "",
        "paragraphs": [
            "天际长愁客，沙边旧驿亭。",
            "风低江浦雁，雪暗夜船镫。",
            "穷老嗟身拙，狂歌畏酒醒。",
            "此生何定著，江汉一浮萍。"
        ],
        "notes": "",
        "id": "267cedabcfec857a33b226f134be34f5"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "逢戴式之往南方",
        "preface": "",
        "paragraphs": [
            "此老相逢日，中原正用兵。",
            "黄尘空北望，白首更南征。",
            "今古悲秋意，江湖惜别情。",
            "几时群盗灭，匹马会神京。"
        ],
        "notes": "",
        "id": "ccec9cb4f462370311cf766b0fb2340a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "塞下",
        "preface": "",
        "paragraphs": [
            "鞍马连年出，关河万里赊。",
            "将军思报国，壮士耻还家。",
            "大漠春无草，天山雪作花。",
            "谁怜李都尉，白首没胡沙。"
        ],
        "notes": "",
        "id": "e781b59fee685b7986e71e20025ed2b6"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "吴江春望",
        "preface": "",
        "paragraphs": [
            "客有东南别，凭高正忆家。",
            "青春江上草，湖日岸头沙。",
            "去鸟无边尽，归帆几处斜。",
            "音徽不可问，惆怅结瑶华。"
        ],
        "notes": "",
        "id": "b33ffb102d80fb67f61c3351a102e840"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闲居寄友",
        "preface": "",
        "paragraphs": [
            "萧条遗世心，江海坐来深。",
            "拥褐闲窥沼，思山欲借琴。",
            "有幡烟际寺，无叶水边林。",
            "不见同袍友，凭谁伴苦吟。"
        ],
        "notes": "",
        "id": "0d52d05198243a685b645da254e673eb"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "天末遇周子俊自行在还言石屏消息",
        "preface": "",
        "paragraphs": [
            "不见石屏老，相逢问客船。",
            "长沙闻近别，行在定虚传。",
            "兵革来书断，江湖望眼穿。",
            "他时同话此，把臂喜应颠。"
        ],
        "notes": "",
        "id": "277c135416b064259e16a12cd7496205"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "喜友人相访拟韦苏州作",
        "preface": "",
        "paragraphs": [
            "朝朝竹林院，闭户读残书。",
            "几阁晨风入，荒郊寒露余。",
            "故人步屧至，清坐每踟蹰。",
            "辍卷还留兴，漱泉同饭蔬。"
        ],
        "notes": "",
        "id": "3e1c6581b814709baca17c7ca62db157"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其一",
        "preface": "",
        "paragraphs": [
            "误喜残胡灭，那知患更长。",
            "黄云新战路，白骨旧沙场。",
            "巴蜀连年哭，江淮几郡疮。",
            "襄阳根本地，回首一悲伤。"
        ],
        "notes": "",
        "id": "143bf6908051b3fbb8c3f7f958850f3c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其二",
        "preface": "",
        "paragraphs": [
            "哀痛天灾日，丝纶罪己深。",
            "王师曾北伐，胡马尚南侵。",
            "谋国知谁计，和亲岂圣心。",
            "愿闻修实德，听纳谏臣箴。"
        ],
        "notes": "",
        "id": "939adceff3f1a96e2634208f48aa2e35"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其三",
        "preface": "",
        "paragraphs": [
            "闻道单于使，年来入国频。",
            "圣朝思息战，异域请和亲。",
            "今日唐虞际，群公社稷臣。",
            "不妨盟墨诈，须戒覆车新。"
        ],
        "notes": "",
        "id": "3c5ef9a3e2c7adbbc1dbe244ade93a2a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其四",
        "preface": "",
        "paragraphs": [
            "灾异时时见，群情恐惧中。",
            "修攘今日急，反侧向来同。",
            "社稷堪多难，安危系数公。",
            "残生江海去，老作一渔翁。"
        ],
        "notes": "",
        "id": "d31c911bb66b1ea7a4734be45d250bc4"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其五",
        "preface": "",
        "paragraphs": [
            "陛下春秋盛，谦卑每责躬。",
            "得无劳圣虑，犹未定储宫。",
            "付托关神器，乾坤在至公。",
            "早闻宣诏册，欢喜万方同。"
        ],
        "notes": "",
        "id": "7b5e8bfd646adb2fcfed6525f408f328"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "有感六首  其六",
        "preface": "",
        "paragraphs": [
            "传闻降北将，犹未悔狂图。",
            "忍召豺狼入，甘先矢石驱。",
            "圣朝何负汝，天意属亡胡。",
            "试看山东寇，如今更有无。"
        ],
        "notes": "",
        "id": "c6e39fa637e7aa518cad90f404aca549"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "三衢邂逅周月船论心数日临分赋此二首  其一",
        "preface": "",
        "paragraphs": [
            "同是江湖客，居然岁月多。",
            "心期看白发，归梦付沧波。",
            "子去见家远，吾衰奈别何。",
            "几时船上月，载酒定相过。"
        ],
        "notes": "",
        "id": "42876a34fb74723d2fdca39ade90480e"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "三衢邂逅周月船论心数日临分赋此二首  其二",
        "preface": "",
        "paragraphs": [
            "戎马相逢日，那知复此闲。",
            "客愁诗莫遣，世事酒相关。",
            "江上孤舟在，天隅两鬓斑。",
            "更将忧国泪，满袖送君还。"
        ],
        "notes": "",
        "id": "04c8890e6b1f487d6f74a06a71d0ab0e"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "秋日庐陵送杜子野还摄钟陵纠掾",
        "preface": "",
        "paragraphs": [
            "暂见还分手，谁能不黯然。",
            "去帆芦叶浦，别酒菊花天。",
            "他日思良会，空囊检赠篇。",
            "钟陵有雁过，莫忘尺书传。"
        ],
        "notes": "",
        "id": "d6576a65f2c26c244c4a7c5edfe1a058"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "临川逢郑遐之云梦",
        "preface": "",
        "paragraphs": [
            "天涯十载无穷恨，老泪镫前语罢垂。",
            "明发又为千里别，相思应尽一生期。",
            "洞庭波浪帆开晚，云梦蒹葭鸟去迟。",
            "世乱音书到何日，关河一望不胜悲。"
        ],
        "notes": "",
        "id": "140a50f244043bd59b092c2a16b6dac5"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "再送頼成之出都",
        "preface": "",
        "paragraphs": [
            "天际晴霞欲变春，高楼分手泪沾巾。",
            "荆吴渺渺孤舟远，江海悠悠白发新。",
            "万事蹉跎堪更问，十年离别亦何频。",
            "江村几处梅花发，明日相思是旅人。"
        ],
        "notes": "",
        "id": "5247013ee261fd95780903268b70c563"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "将之浔阳途中寄诸从昆弟",
        "preface": "",
        "paragraphs": [
            "渺渺孤帆去几程，悠悠天际望湓城。",
            "一身避乱辞乡国，千里相思隔弟兄。",
            "猨叫匡庐寒暮色，雁过彭蠡带秋声。",
            "江湖此去方漂泊，肠断风尘远别情。"
        ],
        "notes": "",
        "id": "c32c05c660d174831b18ca21e944e1bd"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "紫霞楼夜饮",
        "preface": "",
        "paragraphs": [
            "西楼孤绝倚天青，我爱明河对户横。",
            "露满碧梧风屡起，烟消绿峤月初生。",
            "仙人共酌丹霞酒，逸侣同吹白玉笙。",
            "不向此时穷笑傲，更从何处豁高情。"
        ],
        "notes": "",
        "id": "813edc12eff5a996190574fd3a294ea0"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "客中别表叔吴季高",
        "preface": "",
        "paragraphs": [
            "悠悠远别半生悲，白日相逢又语离。",
            "海内风尘惊不定，天边消息到何时。",
            "洞庭旅雁春归尽，瓜步寒潮夜落迟。",
            "惆怅孤舟从此去，江湖未敢定前期。"
        ],
        "notes": "",
        "id": "06b7cf93d521f62d480c5fa013e29e3a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "和上官伟长芜城晚眺",
        "preface": "",
        "paragraphs": [
            "平芜古堞暮萧条，归思冯高黯未消。",
            "京口寒烟鸦外灭，历阳秋色雁边遥。",
            "晴江木落长疑雨，暗浦风多欲上潮。",
            "惆怅此时频极目，江南江北路迢迢。"
        ],
        "notes": "",
        "id": "8a83f3151afa2d95efaa86e7e222d607"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "寄郭招甫时在浔阳",
        "preface": "",
        "paragraphs": [
            "梦向三江买钓船，挂帆西去白云边。",
            "窗开晓色香𬬻现，门落寒声瀑布悬。",
            "百年酒兴陶彭泽，四海诗名孟浩然。",
            "何日真寻尘外迹，焚香酌茗话先贤。"
        ],
        "notes": "",
        "id": "428d9068dc2abc26f3f51d2ab54786c5"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "登滕王阁",
        "preface": "",
        "paragraphs": [
            "高阁冯空浩荡开，当时遗迹几荒苔。",
            "烟含晚市悠悠见，沙带澄潭渺渺回。",
            "此日登临分壮气，百年沦落忆雄材。",
            "可怜万古神交意，日暮荒凉一叹哀。"
        ],
        "notes": "",
        "id": "f830cbc80cabc9f748370172410ae661"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "早春寄潜斋王史君",
        "preface": "",
        "paragraphs": [
            "昏昏醉睡慵朝起，日日柴门待暖开。",
            "春至任从花鸟笑，客来还仗酒罇陪。",
            "移舟动觅依江柳，策杖时能访早梅。",
            "忽忆使君联骑出，此时乘兴几衔杯。"
        ],
        "notes": "",
        "id": "fdee6af6ec964333c9066775b59df754"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送崔九过丹阳却上荆门省亲",
        "preface": "",
        "paragraphs": [
            "江国归心一雁牵，河楼分手数杯传。",
            "千崖万壑秋声里，匹马孤帆落照边。",
            "牛渚寒波翻极浦，荆门晚树合遥天。",
            "他时莫枉瑶华问，南北相思各渺然。"
        ],
        "notes": "",
        "id": "21a2e48b96939b944ef5e24106b4f24c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "舟中寄汉阳故人",
        "preface": "",
        "paragraphs": [
            "浦口停留待信风，城边落日乱流通。",
            "梧桐院落秋声里，橘柚人家晚照中。",
            "棹歌几处惊寒切，砧响千村入耳同。",
            "日日愁心西北望，汉阳枫叶落无穷。"
        ],
        "notes": "",
        "id": "ba419c41b16fd57cf40c33381d1cdceb"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "夜泊",
        "preface": "",
        "paragraphs": [
            "夜闻估客送将归，葭菼萧条月色微。",
            "万里江湖何处极，孤舟鸿雁自相依。",
            "杯抛黄菊干赊酒，城掩清砧罢捣衣。",
            "不奈此时心断绝，长沙南去故人稀。"
        ],
        "notes": "",
        "id": "9260e469c9c143af50ca31d980dd7452"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送吴仪甫之合淝谒杜帅",
        "preface": "",
        "paragraphs": [
            "丁年剑气欲凌云，况复才华迥不群。",
            "投笔几回思出塞，赋诗此日去从军。",
            "沙场青草时差缓，淝水红旗捷屡闻。",
            "玉帐元戎桑梓旧，行看幕府策奇勋。"
        ],
        "notes": "",
        "id": "adf5ea3dbd5fbe05ab9f5169418ed78a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "楚江晚思",
        "preface": "",
        "paragraphs": [
            "旅思遥遥倦向南，谁家烟火起晴岚。",
            "孤城归鸟连寒角，极浦斜阳带远帆。",
            "枫叶自能悲楚客，竹枝何用怨江潭。",
            "今朝欲写风波恨，千里书成手自缄。"
        ],
        "notes": "",
        "id": "d0297e101412a4a14cc38e1a1a58ed34"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送赵立道赴阙仍试春官即事感兴因成五十韵",
        "preface": "",
        "paragraphs": [
            "嗣圣中天日，遗氓忆汉时。",
            "一王新盛礼，万国贺重熙。",
            "官爵沾寰宇，光明冠本支。",
            "穷冬辞老母，吉日赴京师。",
            "祖席明斜照，寒江结暮澌。",
            "停杯愁把袂，立马语临期。",
            "草动春前色，梅繁雪后枝。",
            "湖山饶逸兴，士友重游嬉。",
            "菱唱工迷客，荷舟稳放维。",
            "土风珍缟带，吴馔熟莼丝。",
            "塔寺开金碧，楼台漾淼弥。",
            "云连句践国，江动伍员祠。",
            "阊阖春朝早，觚棱霁景迟。",
            "柳迎仙仗輭，花簇御楼欹。",
            "苜蓿来宛马，樱桃荐寝帷。",
            "周家千岁历，汉殿万年卮。",
            "驻跸山川远，櫜弓岁月移。",
            "天俄忧杞国，日再仰咸池。",
            "弓剑群臣泪，园陵故国悲。",
            "乾坤开帝统，雨露豁宸私。",
            "蜂虿何为尔，豺狼欲问谁。",
            "箭流元帅幙，城立叛营旗。",
            "国体存矜恤，皇猷务远绥。",
            "且从鹰一饱，自待虎双疲。",
            "复说京西乱，愁连蜀道危。",
            "仓皇分队伍，指点护藩篱。",
            "狙诈终劳驭，游魂不足羁。",
            "几年腥战血，今日痛疮痍。",
            "宗社神灵在，邦家德泽遗。",
            "会闻淝水捷，可复雁门踦。",
            "草诏词头切，蒲轮礼意卑。",
            "贤良多选拔，社稷在扶持。",
            "举动新群目，经纶伫一夔。",
            "长沙何遽往，郑卜竟堪疑。",
            "莫以朝廷重，翻令盗窃窥。",
            "稍惩鹰隼击，庶使凤凰仪。",
            "薪胆方无倦，舆图正入披。",
            "王孙思报国，天府待忠词。",
            "世道多为忌，波流幸勿随。",
            "从容陈古昔，感慨论边陲。",
            "仕进虽云始，平生见在兹。",
            "青毡今可复，彩服更相宜。",
            "漂泊微躯老，蹉跎困翮垂。",
            "黻材元自逸，正论竟焉裨。",
            "误赏骚人作，深慙国士知。",
            "叫阍时已晚，鸣剑志空驰。",
            "鬰鬰驱流俗，悠悠叹乱离。",
            "羊裘终隠去，渔钓复何之。",
            "出处从今隔，飞腾不可追。",
            "济时须俊杰，愿覩中兴期。"
        ],
        "notes": "",
        "id": "9b7e523f8c79c1cf0e5a9c39cf462f55"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "庚寅纪乱",
        "preface": "",
        "paragraphs": [
            "承平盗贼起，丧乱降自天。",
            "荼毒恣两道，兵戈浩相缠。",
            "此邦祸最酷，贱子忍具言。",
            "朝廷讨乱初，谁任主将权。",
            "辎重道闲来，隠隠何阗阗。",
            "殿前尽貔虎，所向当无坚。",
            "组练照川明，戈戟耀日鲜。",
            "父老当时言，此贼不容吞。",
            "军兴法律在，进退非得专。",
            "奈何忽舍去，屯垒随之迁。",
            "留兵不五百，当贼逾数千。",
            "英英胡将军，策马奋独先。",
            "出入突且击，势绝飘风旋。",
            "杀贼不知数，尸骸相叠穿。",
            "谁谓散复来，其徒奈实繁。",
            "须臾塞城郭，合沓迷妖氛。",
            "将军怒一呼，誓死报国恩。",
            "拔剑复入阵，鼓声俄不闻。",
            "哀哉失壮士，白日为之昏。",
            "嗟彼城中人，欲生无由缘。",
            "连头受屠戮，赤族罹祸冤。",
            "妻孥悉驱虏，道路号相牵。",
            "或有小失意，性命无由全。",
            "言语方出口，腰领已不连。",
            "婉婉闺中女，未尝窥户边。",
            "白刃斥之去，不许暂稽延。",
            "回头顾父母，父母安敢怜。",
            "所掠靡孑遗，囊担无虚肩。",
            "衣冠困奴隶，怒骂仍笞鞭。",
            "又有脱锋刃，多化为鱼鼋。",
            "途穷势复迫，忽若忘重渊。",
            "仓卒所传误，投身空弃捐。",
            "婴儿或在抱，粉黛犹俨然。",
            "沙碛腥人肠，衔啄集乌鸢。",
            "呜呼彼苍天，念此胡罪愆。",
            "比者因乱定，南归经旧廛。",
            "岂徒人民非，莫辨陌与阡。",
            "所见但荆棘，狐狸对我蹲。",
            "坡陁流血地，靡靡生寒烟。",
            "城头遇老翁，行泪为余论。",
            "云贼破城时，贼初攻南门。",
            "大军血战久，家得扶我奔。",
            "所免有万计，皆我胡君恩。",
            "不然尽鱼肉，遗黎何有焉。",
            "语罢复呜咽，余亦涕泗涟。",
            "军旅苦转输，饥馑仍荐臻。",
            "疮痍莽未复，千里惟空村。",
            "白骨不知谁，无人为招魂。",
            "四郊实多此，仁者宜恻然。",
            "近喜大告捷，所俘悉已还。",
            "凶渠戮庙社，党类归之田。",
            "当知釜中鱼，贷尔喘息悬。",
            "胡为迭恃险，高垒犹山巅。",
            "蛮獠本异性，土风来有年。",
            "力屈势暂伏，乞降非恶悛。",
            "胁从固罔治，群丑岂尽原。",
            "反复恐难料，安危仗诸贤。",
            "此师不再举，乘时须勉旃。",
            "国家刑罸在，庙算必不偏。",
            "感时须发白，忧国空拳拳。"
        ],
        "notes": "",
        "id": "5e1f5a54c21d046d4ae94b8782ac674d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "赠吕仲祥",
        "preface": "",
        "paragraphs": [
            "云中诵招隠，高卧闲琴尊。",
            "忽有吕夫子，清晨叩我门。",
            "夫子忠烈后，家声四海闻。",
            "神交三十载，方此挹清芬。",
            "吾道识宗主，文章诏讨论。",
            "期我名山游，招我出尘纷。",
            "伊余抱病久，局促滞中园。",
            "平生海岳交，零落今谁存。",
            "今日对夫子，使我开心魂。",
            "忽觉此身去，万里如空云。",
            "已见赤城霞，疑闻天姥猨。",
            "世道久崩迫，谁将玄化分。",
            "蒙蒙六合闲，莽莽尘沙昏。",
            "所以贤达士，甘将麋鹿群。",
            "终欲从夫子，超然凌紫氛。",
            "松闲两白鹤，尔实闻斯言。"
        ],
        "notes": "",
        "id": "18b9f952a911b3daa3b42ad219a19cc1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "登豫章城感怀",
        "preface": "",
        "paragraphs": [
            "忧来不自得，登城望高天。",
            "寒云四面起，朔气下长川。",
            "脱剑且却座，君知心惘然。",
            "奈何平生志，鬰抑江湖闲。",
            "凛凛秋风来，茫茫落日晚。",
            "长忧生白发，沈想忘朝饭。",
            "向来经济士，本自碌碌人。",
            "萧曹刀笔吏，樊灌市井臣。",
            "徒步取勋业，汉道为光新。",
            "我今何为者，飘飘去乡国。",
            "狂歌豫章城，醉卧风江碧。",
            "但取英雄笑，终慙倜傥生。",
            "名当以德载，事耻因人成。",
            "独酌还独酌，哀歌还寂寞。",
            "安得凌风翰，为君拂寥邈。"
        ],
        "notes": "",
        "id": "460a448508f47d6609e213ee876f8f00"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "梦中作",
        "preface": "",
        "paragraphs": [
            "少小尚奇节，无意缚珪组。",
            "远游江海闲，登高屡怀古。",
            "前朝英雄事，约略皆可覩。",
            "将军策单马，谈笑有荆楚。",
            "高视蔑袁曹，气已盖寰宇。",
            "天未豁壮图，人空坐崩沮。",
            "丈夫生一世，成败固有主。",
            "要非儓儗人，未死名已腐。",
            "夫何千载后，亦忝趋大府。",
            "主人敬爱客，开宴临长浦。",
            "高论极兴亡，历览穷川渚。",
            "殷勤芳草赠，窈窕邯郸舞。",
            "媿无登楼作，一旦滥推许。",
            "怀哉挥此觞，别路如风雨。"
        ],
        "notes": "",
        "id": "bc9b80c723bcd4607786d5c74de2caaf"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "刘荆州答",
        "preface": "",
        "paragraphs": [
            "皇汉失中德，四海横雕戈。",
            "惊尘暗九有，豺虎临长河。",
            "流人满川谷，积尸乱如麻。",
            "关洛既荡析，楚壤空嵯峨。",
            "谬当牧守寄，无以救时讹。",
            "竟贻百代诮，家世随蹉跎。",
            "安知千载下，夫子感慨多。",
            "人生固有志，成败飘风过。",
            "且复登城隅，逍遥望山河。",
            "日暮襄汉碧，凫鸭游轻波。",
            "何以慰我心，玄熊闲黄𫘞。",
            "清觞宜城酒，二八邯郸歌。",
            "愿言写怀抱，联用宽吾家。",
            "勿言此欢易，乐罢归无何。"
        ],
        "notes": "",
        "id": "0f0d35a991f916235ad48f922139fa5c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "庐陵客馆雨霁登楼言怀寄友",
        "preface": "",
        "paragraphs": [
            "终日坐汾淟，邈然无少欣。",
            "登楼一周览，始见万山群。",
            "微雨洗残暑，青天卷浮云。",
            "襟怀两廓落，朗若见夫君。",
            "见君君何在，顾影还独笑。",
            "吏非金门游，隠异沧浪调。",
            "江明秋月白，山空夜猨啸。",
            "徒事百卷文，未返一竿钓。",
            "留滞岂胜愁，非君谁与谋。",
            "水寒终赴海，雁远暂宾秋。",
            "举世不可语，犹当傲巢由。",
            "赠君三尺剑，永驾五湖舟。"
        ],
        "notes": "",
        "id": "b2e7907f659f29afd69aa91aacecd55a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送严次山",
        "preface": "",
        "paragraphs": [
            "四年栖岭表，三岁客海东。",
            "人生贵安适，奔走成何功。",
            "去年喜归来，山花春蒙茸。",
            "弟姪各捧觞，一笑生华风。",
            "南山多紫芝，北山多白薇。",
            "云空汗漫台，月午生凉辉。",
            "俯仰仅一载，脂车复征西。",
            "岂以丈夫志，万里犹庭闱。",
            "岂以名山川，待公亲品题。",
            "故园松桂林，一一含贞姿。",
            "何时赋归来，毋令久凝思。"
        ],
        "notes": "",
        "id": "b0438776edce027c07201fc58c38604a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "豫章留别诸公",
        "preface": "",
        "paragraphs": [
            "登舻眺海日，涉岛听江猨。",
            "何意豫章国，还著孤蓬根。",
            "经过徐孺宅，出入洪乔门。",
            "昔看秋叶落，今见荷花繁。",
            "颇躭山水趣，正惬朋从温。",
            "穷秋催客去，独帆若云奔。",
            "追攀感数子，酒襟余泪痕。",
            "既伤岁月晚，复恋烟霞樽。",
            "欢乐无定序，聚散同朝昏。",
            "丈夫志四海，别离何足论。"
        ],
        "notes": "",
        "id": "d014d86b3de51084edd2f94a6fb65ee4"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游临江慧力寺",
        "preface": "",
        "paragraphs": [
            "舟中望古刹，川上移琴樽。",
            "隠隠林阁见，迢迢钟梵闻。",
            "列岫不离席，惊涛常在门。",
            "风帆与沙鸟，泛泛随朝昏。",
            "天高一幡挂，静室众香焚。",
            "烟起多近郭，鸦归无远村。",
            "松际上微雪，经声来暮猨。",
            "赏惟静者契，法对高僧论。",
            "安得息尘驾，永怀赡独园。",
            "明朝别此去，惆怅满松云。"
        ],
        "notes": "",
        "id": "41c6eaca8b5d0c5250126044b8cfac82"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "山居即事",
        "preface": "",
        "paragraphs": [
            "稍欣入林深，已觉烦虑屏。",
            "霜果垂秋山，归禽度岚岭。",
            "纷纷叶易积，漠漠云欲盛。",
            "磵户寂无人，松萝窅然暝。",
            "惟闻山鸟嗁，月出柴门静。",
            "终岁寡持醪，延欢聊煮茗。",
            "群书北窗下，帙乱谁能整。"
        ],
        "notes": "",
        "id": "e08bdf44d640da1749a3aa0f0478a484"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其一",
        "preface": "",
        "paragraphs": [
            "秋闲夜瑟瑟，月露明团团。",
            "褰衣步涧月，忽见双飞鸾。",
            "上有腾空仙，天风飘佩环。",
            "清歌映岩谷，粲若玉炼颜。",
            "愿升绿云去，随君向仙关。",
            "咽食长不老，何用思人闲。"
        ],
        "notes": "",
        "id": "7ce8eefe38a5a08d369531d3320913ac"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其二",
        "preface": "",
        "paragraphs": [
            "忆读玲珑篇，来往虚皇阁。",
            "空见白芙蓉，秋风几凋落。",
            "昨逢紫阳君，共有丹台约。",
            "下视尘埃中，冠缨缚猨玃。",
            "世事行若此，悠悠复何托。"
        ],
        "notes": "",
        "id": "cd1280e1b8d85efc3397e8e4abe75e34"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其三",
        "preface": "",
        "paragraphs": [
            "五老出东南，崔嵬相闲隔。",
            "清晨登绝顶，处处仙人迹。",
            "朱霞散九光，岩谷好颜色。",
            "回首空澄湖，黄涛正喧击。",
            "石上弦素琴，神欢心自清。",
            "仙童三四人，忽来左右听。",
            "嘹嘹诵金书，劝我餐瑶琼。",
            "赠我一玉麈，邀我凌云行。",
            "舍琴与之去，恍惚在蓬瀛。"
        ],
        "notes": "",
        "id": "50a52d1a8fb7117ce3673ca2a17174e7"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其四",
        "preface": "",
        "paragraphs": [
            "朝别简寂观，夜行石径谿。",
            "谿光照厓绿，月色正相宜。",
            "石上三道士，颀然好丰姿。",
            "手弄金光草，或把珊瑚枝。",
            "冯风招素手，赐我一玉卮。",
            "叹我事远游，萧飒朱颜衰。",
            "长林孤月落，羽盖何葳蕤。",
            "童童乘之去，弃我忽若遗。",
            "明发阒无覩，但有青鼯嗁。"
        ],
        "notes": "",
        "id": "4a0ffb93bbec9ec6e5e4308f35c37d43"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其五",
        "preface": "",
        "paragraphs": [
            "翩翩南来云，如飞百双鹤。",
            "我行忽见之，眇然意欣乐。",
            "五峰何峻秀，灵草生垠萼。",
            "愿乘此云去，去炼黄金药。",
            "千载傥来归，不复见城郭。"
        ],
        "notes": "",
        "id": "1ca63a1a9c7010f9d2b58e599e41cabe"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游仙六首  其六",
        "preface": "",
        "paragraphs": [
            "瀑布好明月，上有石梁横。",
            "矫首望东海，正见蟾蜍生。",
            "扬辉天汉闲，下照篷丘城。",
            "桂实几凋落，姮娥空闻名。",
            "咄哉玉斧子，不如白兔精。",
            "灵药不服食，执柯独何成。",
            "迢迢彩云外，谁吹白玉笙。",
            "竦身一长听，了若出寰瀛。"
        ],
        "notes": "",
        "id": "e83dbcc2b30d8f2b9c9a736d9c2177de"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "我友远言迈",
        "preface": "",
        "paragraphs": [
            "朔风卷秋树，白日寒无光。",
            "是时鸿雁来，中野何苍茫。",
            "我友远言迈，使我结中肠。",
            "如何携手欢，一旦成异乡。",
            "行旅有期程，游子多悲伤。",
            "置酒欲高歌，泪来沾我裳。",
            "四座惨相顾，征马亦徬徨。",
            "未知会面日，且复尽兹觞。"
        ],
        "notes": "",
        "id": "4c8c72daa5ce6be375f1eb69f9426764"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "悠悠我行迈",
        "preface": "",
        "paragraphs": [
            "悠悠我行迈，邈在天一方。",
            "道路无终极，时节异炎凉。",
            "路逢故里亲，挥泣问家乡。",
            "妻子离别久，不知今存亡。",
            "中原多白骨，城邑聚豺狼。",
            "远去无僮仆，思还绝糇粮。",
            "寄语家中人，远行良可伤。"
        ],
        "notes": "",
        "id": "0ce5d5031b15d7615ee261d6e4f7dbc1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "朝日临高台",
        "preface": "",
        "paragraphs": [
            "朝日临高台，睠彼芳树闲。",
            "上有共栖鸟，和鸣何关关。",
            "尔亦慕俦侣，我胡独不然。",
            "良友在万里，邈然河与山。",
            "聚会岂不思，岁月倏已殚。",
            "未必无他人，要非心所欢。"
        ],
        "notes": "",
        "id": "f335353c82c4c85a166339b0a8d32b49"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "昔游东海上",
        "preface": "",
        "paragraphs": [
            "昔游东海上，道遇青童君。",
            "授我度世诀，中皆鸟篆文。",
            "读之了不解，再拜问微言。",
            "举首忽无见，茫茫空白云。"
        ],
        "notes": "",
        "id": "e9b95082c016967fce6ee81d9d582de2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "秋风入我户",
        "preface": "",
        "paragraphs": [
            "秋风入我户，翩翩动床帷。",
            "咄唶中夜起，奈何我心悲。",
            "四海岂不大，伤哉无己知。"
        ],
        "notes": "",
        "id": "c1404359f03ef20b485d29d1616b5165"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "过逍遥山",
        "preface": "",
        "paragraphs": [
            "来过许仙宅，复窥洪崖井。",
            "地逐灵胜高，兴接烟霞永。",
            "伊余坐昏垫，久欲还林岭。",
            "明发囊丹砂，归欤炼颓景。"
        ],
        "notes": "",
        "id": "eef69548ff5ff62c4bcc4f7726b6676b"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闻雁二首  其一",
        "preface": "",
        "paragraphs": [
            "凄离听不足，咿嗈断还续。",
            "江人何似情，贾客舟中宿。",
            "夜深沙碛寒，月冷洞庭宽。",
            "寂寞相依影，悲风动毳翰。"
        ],
        "notes": "",
        "id": "13761fdeb7936872201e1cf43bf24e69"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "闻雁二首  其二",
        "preface": "",
        "paragraphs": [
            "江南底好处，塞北今衰草。",
            "何限旅情遥，月映芦花老。",
            "琵琶倚蓬窗，孀妇别兰房。",
            "十载江湖泪，一夕尽淋浪。"
        ],
        "notes": "",
        "id": "a90bec835ce2886f42e17d8183e31e9f"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其一",
        "preface": "",
        "paragraphs": [
            "五两转须臾，相望奈何许。",
            "寄语黄帽郎，船头慢摇橹。"
        ],
        "notes": "",
        "id": "986bea5a33bba39f78c338ec7008442d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其二",
        "preface": "",
        "paragraphs": [
            "君子如白日，愿得垂末光。",
            "妾身如萤火，安能久照郎。"
        ],
        "notes": "",
        "id": "8d049802e920f77a004aad554ced0914"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其三",
        "preface": "",
        "paragraphs": [
            "郎去无见期，妾死那瞑目。",
            "郎归认妾坟，应有相思木。"
        ],
        "notes": "",
        "id": "4fff0b22e347b67c804a86f0e3b8ed98"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其四",
        "preface": "",
        "paragraphs": [
            "船在下江口，逆风不得上。",
            "结束作男儿，与郎牵百丈。"
        ],
        "notes": "",
        "id": "02559af2e00ee74b8ecf7e1086eb7b2e"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其五",
        "preface": "",
        "paragraphs": [
            "朝亦出门嗁，暮亦出门嗁。",
            "蛛网挂风里，遥思无定时。"
        ],
        "notes": "",
        "id": "267120d62880ff2fce7970162cf299ee"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古懊恼歌六首  其六",
        "preface": "",
        "paragraphs": [
            "懊恼复懊恼，懊恼无奈何。",
            "请郎且少住，听妾懊恼歌。"
        ],
        "notes": "",
        "id": "0f6f2ce2a48801b8e6d38e8fb5b0445d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "悯时命",
        "preface": "",
        "paragraphs": [
            "悯时命之不当兮，去重华之日远。",
            "怀贞悫之操行兮，遭此世之淟涊。",
            "志浩荡以耿介兮，思低回而蹇产。",
            "众日进而蔽壅兮，何灵修之为怨。",
            "固时俗之俇儴兮，背矩矱而不可化。",
            "独好修以增姱兮，宜反谓余以多诈。",
            "惟天地之可正兮，指黄泉以为期。",
            "欲予屈心以从俗兮，虽九死其犹不忍为。",
            "执太原之獶兮，蹈焦原之峻。",
            "世沈淖而莫予知兮，吾愈岧嶤而自信。",
            "昔伯阳之逢纷兮，时亦云其遑遑。",
            "繄周公不复梦兮，曷疑尼父之惋伤。",
            "阴与阳其𫐖轕兮，天与地其回薄。",
            "八柱将挠兮，四极安托。",
            "嗟予生之多艰兮，哀众命之将落。",
            "愿披志而抽凭兮，思自近而不可得。",
            "独挹抑而无谁语兮，怊茫洋而焉极。",
            "涕淫溢而澒溶兮，面高穹而叹息。",
            "吾将遯俗以洁居兮，从巢父于箕山。",
            "采三秀而咽苍柏兮，聊以终吾之永年。",
            "哀山谷之多风兮，霰雪冥冥而不见天。",
            "豺狼纵目以相嗥兮，虎豹群而食人。",
            "信自适而无所兮，蹇淹留而戃恍。",
            "目眈眈而外浮兮，精专专而独往。",
            "搴太清以为佩兮，揽灏气以为圭。",
            "芳飒遝而并御兮，岂独椒桂与江蓠。",
            "厌此世之多嚣兮，将远跳而去之。",
            "揭太乙之长竿兮，建招摇之飞旗。",
            "天吴为余奔走兮，龙伯为余指麾。",
            "折邓林以为策兮，眇八合而驱驰。",
            "左裾拂乎昆仑兮，右袂掩乎月窟。",
            "访混沌之所止兮，超青冥而荒忽。",
            "抚盘古之顶兮，挽天皇之臂。",
            "叙余心而敶词兮，曷为乎鸿荒之不再世。",
            "吾将揭北斗而量九州兮，均人命之所与。",
            "定日月之所舍兮，使长照临此下土。",
            "又恐群灵之好谗兮，俾上帝之凭怒。",
            "不照余之精诚兮，吾将安诉。",
            "临天路而徬徨，魂廷廷兮失度。",
            "乱曰：邅余车以来归兮，曾何足以舒忧。",
            "羌灵修之不吾祐兮，于今之人其何尤。",
            "怀余情而终古兮，聊与化而逍遥。"
        ],
        "notes": "",
        "id": "63f5c639842ac62a9b0135bd1c651606"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "云山操为吴子才赋",
        "preface": "",
        "paragraphs": [
            "山巃嵸兮白云，云冥冥兮高山。",
            "若有人兮居其闲，超逍遥兮盘桓。",
            "芸栌兮菌桷，罗橘柚兮为堂，涂予室兮枫香。",
            "擥葛藟兮为帷，虈蕶杂兮佩帏。",
            "穹岫兮玄崖，瀑流兮相豗，皎积雪兮奔雷。",
            "攒林杳其蔽日兮，挂飞猱之清哀。",
            "云中之君兮骑白鹿，山灵缤兮下空谷，风萧萧兮灌木。",
            "云山兮幽幽，羌踯躅兮夷犹。",
            "惆怅兮余怀，非夫君兮谁思。",
            "投余簪兮太息，从夫君兮归来。"
        ],
        "notes": "",
        "id": "63a187a2c39b594fb1a360f9b18d41fb"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "涂山操",
        "preface": "",
        "paragraphs": [
            "天苍苍，河水黄。",
            "河流决，大野茫。",
            "伯鲧治水，九年无功。",
            "四海赤子，化为鱼龙。",
            "鲧殛死，尧震怒。",
            "乃命禹，平水土。",
            "水土平，禹功成，魑魅奔走人安宁。",
            "平地栽桑麻，山头种荞麦。",
            "赤骥腾枥，黄牛上轭，诸侯会同三千国。",
            "嗟尔防风，后至奚为。",
            "悠悠涂山，今昔所悲。"
        ],
        "notes": "",
        "id": "94e0a572827ffe17df57071d1f671d87"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "行子吟",
        "preface": "",
        "paragraphs": [
            "行子在江海，飘飘无固踪。",
            "有如芒砀野，朔风卷飞蓬。",
            "朔风无休时，飞蓬日千里。",
            "散落天地闲，宁复有归理。",
            "胡雁西北来，一叫三徘徊。",
            "何时别沙漠，昨夜宿阳台。",
            "同群一相失，羽翮常低摧。",
            "人物有殊性，奈何罹此哀。",
            "昨夜客游初，结交重豪迈。",
            "高冠湛卢剑，志若轻四海。",
            "白首悔前图，蹉跎天一隅。",
            "寒冬剑门道，失路空踌躇。",
            "深林聚豺虎，绝壁号猩鼯。",
            "雪深车轴折，征马惊嗁呼。",
            "何当返故处，餐黍居田庐。",
            "泪下不能去，肠转如辘轳。"
        ],
        "notes": "",
        "id": "fb78f48938dda1fbdcb9ce6d50802dfd"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "还山吟留别城南诸公",
        "preface": "",
        "paragraphs": [
            "日暮望寒山，怅然归思发。",
            "如何山中客，屡看城头月。",
            "山中月明女萝秋，石磴潺湲泻碧流。",
            "岩猨久别应惆怅，涧鸟相呼亦共愁。",
            "城南故人与我好，令我忘却归山道。",
            "昨夜西窗梦到家，忽惊千嶂芝花老。",
            "朝来舟子促辞君，回首空江语尚闻。",
            "别后莫嗟难见面，相思只望岭头云。"
        ],
        "notes": "",
        "id": "d118b51a4aefc2cd497b869e2e0b38f7"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "孺子台吟",
        "preface": "",
        "paragraphs": [
            "去年醉与东湖别，欲上衡湘泛秋月。",
            "君家留我却邅回，怅望还成阻修阔。",
            "西山缥缈翠屏开，复忆滕王倒玉杯。",
            "经过始识洪崖井，调笑重登孺子台。",
            "台前呼酒折荷花，水净烟明散落霞。",
            "举杯失笑君何在，望断行云空咄嗟。",
            "故人别后还愁绪，此都不是余留处。",
            "兴来目送海边鸿，归心挂在闽谿树。",
            "路逢估客有情人，因得题诗一寄君。",
            "大鹏正展图南翼，空有相思隔海云。"
        ],
        "notes": "",
        "id": "f9c53c9b9d44791d6cad2cef9b0f1084"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "思归引",
        "preface": "",
        "paragraphs": [
            "海上之草绿芊芊，洞门一闭今几年。",
            "仙骥去时留紫鞭，挂壁见之心惘然。",
            "欲归即归亦由我，不待功成何不可。",
            "尧舜不能屈由巢，自余王侯何足交。",
            "武陵春水绿堪染，就中亦有桑麻郊。",
            "近闻秦人笑相语，待我东谿种碧桃。"
        ],
        "notes": "",
        "id": "7f459695c73b4e565e346a060a1d3cba"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "梦游庐山谣示同志",
        "preface": "",
        "paragraphs": [
            "昨夜月落西窗阴，倦推石枕凭素琴。",
            "身居红尘不自觉，梦入庐山深复深。",
            "庐山深处在何许，五老仙人邀我语。",
            "眉如秀雪颜桃花，酌酒相酣坐箕踞。",
            "明河九派倒西来，石梁巉绝古道开。",
            "五公握手向我笑，下见劫火扬尘灰。",
            "独骑一鹿穷萦回，窅然醉蹋青锦苔。",
            "松风号嘈何清哀，湍飞瀑卷万壑雷。",
            "忽然惊起迷所向，四座已失黄崔嵬。",
            "披衣徬徨还太息，我与世途何所屑。",
            "乱世茫茫飞蠓蠛，囊中别有金膏诀。",
            "须君之行当何时，共向丹崖卧松雪。"
        ],
        "notes": "",
        "id": "3b73f476b63dc84e728b44f25d26621f"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "钱塘潮歌送吴子才赴礼部",
        "preface": "",
        "paragraphs": [
            "海潮之来自古昔，天下诡观称钱塘。",
            "东南王气实在此，势与造化为低昂。",
            "观其映日始一线，何处群鹭纷然翔。",
            "渐闻鼓声震原野，疑是三军嚣阵行。",
            "银城天际忽过眼，卷蹴厚地何仓皇。",
            "余波已去洒月窟，怒气犹自吹扶桑。",
            "百川倒流号呼汹，天吴河伯神皆竦。",
            "海上长人出水惊，巨鼇辟易三山动。",
            "广陵之涛安可比，吴客雄夸徒为尔。",
            "请君看此凭江楼，载酒无劳棹小舟。",
            "湖上百花春荡目，笙箫聒我非清游。",
            "洪涛万里壮可吞，笔底飒飒洪涛奔。",
            "愿持忠愤愬明主，一第于君何足论。",
            "钱塘日边云气多，君之行兮莫蹉跎。",
            "教人临期奈别何，赠君钱塘海潮歌。"
        ],
        "notes": "",
        "id": "1a4d80d6ec2beca3e9fde2372add6d4c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送戴式之归天台歌",
        "preface": "",
        "paragraphs": [
            "吾闻天台华顶连石桥，石桥巉绝横烟霄。",
            "下有沧溟万折之波涛，上有赤城千丈之霞标。",
            "峰悬磴断杳莫测，中有石屏古仙客。",
            "吟窥混沌愁天公，醉饮扶桑泣龙伯。",
            "适来何事游人闲，飘飖八极寻名山。",
            "三花树下一相见，笑我萧飒风沙颜。",
            "手持玉杯酌我酒，付我新诗五百首。",
            "共结天边汗漫游，重论方外云霞友。",
            "海内诗名今数谁，群贤翕沓争相推。",
            "胸襟浩荡气萧爽，豁如洞庭笠泽月。",
            "寒空万里云开时，人生聚散何超忽，愁折瑶华赠君别。",
            "君骑白鹿归仙山，我亦扁舟向吴越。",
            "明日凭高一望君，江花满眼愁氛氲。",
            "天长地阔不可见，空有相思寄海云。"
        ],
        "notes": "",
        "id": "ab43bb761d4b874cdaf48fc1a2d9ae47"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "雷斧歌",
        "preface": "",
        "paragraphs": [
            "穹崖之上，层峰之巅，神光夜半光烛天。",
            "山僧梦里忽惊起，有物坠地声填然。",
            "峰头巨石似开劈，鬼物散走如飙旋。",
            "山僧晓见不敢取，有客识之为雷斧，持归摩挲色苍古。",
            "匣中往往出云气，窗外时时起风雨。",
            "吾闻阴阳之气相搏为雷霆，变化翕欻常杳冥。",
            "非若革鼍考击之为声，不知此斧何从形。",
            "乃是比干之心，朱云之舌。",
            "一片忠愤气，蟠鬰天地闲。",
            "千载长不灭，造化为𬬻巧镕结。",
            "嗟哉指佞之草不复生，群奸睚眦纷纵横。",
            "大弓宝玉争窃取，岂惧鬼责并天刑。",
            "我欲乘云朝帝所，大叫天关排九虎。",
            "乞将此斧借小臣，叩头问天天更许。"
        ],
        "notes": "",
        "id": "76c1f51f0fa75f04f379990fd5eec98a"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "剑歌行",
        "preface": "",
        "paragraphs": [
            "剑歌行，借君剑，为君舞。",
            "自古英雄重结交，樽酒相逢气相许。",
            "爱君倜傥不可羁，与君一见心无疑。",
            "疏眉大颡长七尺，神彩照耀仍虬髭。",
            "雄词落纸走山岳，霹雳绕壁蛟龙随。",
            "如何十载困羁旅，此心独未时人知。",
            "去年从军杀强虏，举鞭直解扬州围。",
            "论功不及骠骑幕，失路羞逐边城儿。",
            "归来宝刀挂空壁，白光夜夜惊虹蜺。",
            "椎牛酾酒且高会，酣歌击筑焉能悲。",
            "百年快意当若此，迂儒拳局徒尔为。",
            "我亦摧藏江海客，重气轻生无所惜。",
            "关河漂荡一身存，宇宙茫茫双鬓白。",
            "到处犹吟然诺心，平时错负纵横策。",
            "海内交游四五人，近来得尔情相亲。",
            "情相亲，两相托，生死交情无厚薄。",
            "别君去，还留连，愿剖肝胆致君前。",
            "人生感激在知己，男儿性命焉足怜。"
        ],
        "notes": "",
        "id": "2db66e60788d9882e5b5caf16ea1f4f2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送主簿兄之德化任",
        "preface": "",
        "paragraphs": [
            "唐世诸严盛西蜀，郑公勋业开吾族。",
            "后来避地居南闽，几代诗名不乏人。",
            "叔孙伯子俱成集，我兄下笔追唐及。",
            "少年赐第明光宫，才气如云辨挥翕。",
            "习簿风流四海闻，谁令作吏狎埃氛。",
            "片帆江上君先发，别袂春前我𫏐分。",
            "借问匡庐在何许，舟人遥指云中语。",
            "彭蠡湖边几树秋，琵琶亭下江千古。",
            "香𬬻峰顶散晴烟，瀑布悬疑泻漏天。",
            "平生梦寐行历处，一笑忽觉当樽前。",
            "尽驱灵异入篇什，物象往往愁笞鞭。",
            "此中高兴宁淹久，盗贼兵戈莽回首。",
            "郑公勋业须人传，康济他时仗君手。",
            "我今疏阔更何为，心事惟将海岳期。",
            "匡庐半席君为主，待我酣来试一题。"
        ],
        "notes": "",
        "id": "21b7108925a79cf600519ccf14531f5c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "寄赠张南卿兼答文篇之贶时南卿在鄱阳",
        "preface": "",
        "paragraphs": [
            "君不见邯郸轻薄少年儿，鬭鸡走狗长相随。",
            "忽然失意向杯酒，拔剑相看死何有。",
            "君不见关西大姓多侠徒，结客如云倾五都。",
            "一朝金尽人事改，昨日交朋竟谁在。",
            "我笑悠悠世上人，须臾反复非情亲。",
            "拂衣便欲沧海去，但许明月随吾身。",
            "张侯为人心事好，使我一见喜欲倒。",
            "交友如君未易逢，相逢恨不相知早。",
            "相知虽早亦何为，气豁神倾在一时。",
            "君知海内刘玄德，我识弘农皇甫规。",
            "昨来赠我琼瑶作，把酒高吟意寥廓。",
            "色动曹刘侧耳听，魂归万古开冥漠。",
            "故人一别两何如，无限风期记素书。",
            "千里神交如咫尺，相思谁道隔江湖。"
        ],
        "notes": "",
        "id": "a552471fc95b0c70ebff1ff41efa381d"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "惜别行",
        "preface": "",
        "paragraphs": [
            "男儿一片万古心，满世寥落无知音。",
            "今朝见君握君手，大笑浩荡开烦襟。",
            "携尊下马清谿侧，脱略寒温忘主客。",
            "何处闲云海上来，为我山边起秋色。",
            "自顾沈迷类蜀庄，爱君才术过冯唐。",
            "座中然诺两相许，一饮不觉连百觞。",
            "下悲世事及危乱，上话古昔穷兴亡。",
            "高歌未断唾壶缺，起视落日神飞扬。",
            "挽君不留惜君去，恨不移家近君住。",
            "人生行止皆由天，我辈岂得长相聚。",
            "风尘澒洞一回首，岁月易失红颜暮。",
            "离心一夜谁得知，万里惊涛浩东注。"
        ],
        "notes": "",
        "id": "1a98a819931ce23f5c658d61899abf8c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "放歌行",
        "preface": "",
        "paragraphs": [
            "进贤之冠兮，高乎岌危。",
            "山玄之佩兮，长乎陆离。",
            "苟非其道兮，曷如蕙带而荷衣。",
            "尧舜邈其不逢兮，我之心其孰得而知。",
            "宁轻世肆志兮，采商山之芝。",
            "与其突梯滑稽有口如饴，据高位而自若，钓厚禄而无疑。",
            "则余有蹈东海而死耳，诚非吾之所忍为。"
        ],
        "notes": "",
        "id": "00c8b458b21382d3f5d55c964ce822eb"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "相逢行",
        "preface": "",
        "paragraphs": [
            "冯夫子，神仙中人乃如此。",
            "几载长怀玉树枝，昨来曾见蛟龙字。",
            "志合神凝杯酒闲，谁知豁尽平生事。",
            "与君高会日挥金，击剑谈玄复弄琴。",
            "看君自是青云器，何事常悬沧海心。",
            "我今与君真莫逆，世上悠悠谁复识。",
            "百年飘忽或须臾，万里青霄一飞翼。",
            "且将耕钓任吾身，君亦床头有周易。",
            "冯夫子，我欲劝君饮，君当为我歌。",
            "眼前万事莫可理，纷纷黄叶埽更多。",
            "长风吹天送落日，秋江日夜扬洪波。",
            "只今留君不尽醉，别后相思知奈何。"
        ],
        "notes": "",
        "id": "6ff2482f11d3c856201eb3b6ebc2ad35"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送吴会卿再往淮南",
        "preface": "",
        "paragraphs": [
            "故人身披紫绮裘，腰佩宝玦骑胡骝。",
            "英风侠气横四海，辞我远向淮南游。",
            "淮南桂树应犹在，八公举手遥相待。",
            "明月高悬五两头，随君千里过淮流。",
            "十年鞍马边城道，又向边城见春草。",
            "春草萋萋路入秦，长安北望空愁人。",
            "荆楚奇材多剑客，感慨相逢思报国。",
            "男儿事业早致身，青鬓须防雪霜迫。",
            "我向人闲久拂衣，白云相伴掩岩扉。",
            "调琴鼓罢清商曲，愁见孤鸿天际飞。"
        ],
        "notes": "",
        "id": "336e890f622c442fc3c94dc95c2b680c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "促刺行",
        "preface": "",
        "paragraphs": [
            "促刺复促刺，男儿蹭蹬真可惜。",
            "三年走南复走北，岁暮归来空四壁，邻翁为我长太息。",
            "人生四十未为老，我已白头色枯槁。",
            "海内伶俜独一身，裘马摧藏愁欲倒。",
            "今日饮君数杯酒，座闲颇觉颜色好。",
            "忽忆当年快意时，与君笑傲长相期。",
            "大杯倒瓮作牛饮，脱巾袒跣唯嫌迟。",
            "即今多病筋力弱，壮心虽存兴寂寞。",
            "君不见昨夜谁为烈士歌，听罢仰空泪零落。"
        ],
        "notes": "",
        "id": "61a8d659984a51efb138c4b6171b5fb5"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "古剑行",
        "preface": "",
        "paragraphs": [
            "我有三尺剑，悬瞻光陆离。",
            "刜钟不铮，切玉如泥，水断蛟龙陆剸犀。",
            "三军白首才一挥，惜哉挂壁无所施，使之补履不如锥。",
            "吾将抱愤愬玉帝，手持此剑上天飞。"
        ],
        "notes": "",
        "id": "afee6f45c07323fd5d2777b52b5e1644"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "北伐行",
        "preface": "",
        "paragraphs": [
            "王师北伐何仓卒，六郡丁男亳州骨。",
            "空见朝陵奉使回，群盗翻来旧京阙。",
            "襄阳兵马天下雄，尚书兄弟才杰同。",
            "偏裨入救嗟已晚，万国此恨何时终。"
        ],
        "notes": "",
        "id": "d02f22faa2d7593824091e5d39520827"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "四方行",
        "preface": "",
        "paragraphs": [
            "四方群盗苦未平，况闻中原多甲兵。",
            "百年讐耻幸已雪，何意复失东西京。",
            "呜呼机事难适至，成败君看岂天意。",
            "战骨连营漫不归，空流烈士中宵泪。"
        ],
        "notes": "",
        "id": "374063fbe9f0625b8d2389188e699ec4"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "上留田",
        "preface": "",
        "paragraphs": [
            "天地一何长久，上留田。",
            "人老一去无归，上留田。",
            "松柏一何累累，上留田。",
            "劝君酒樽金罍，上留田。",
            "愿君大家蚕桑，上留田。",
            "有丝织作衲裆，上留田。",
            "无为多忧烦伤，上留田。"
        ],
        "notes": "",
        "id": "3bd640a0f028802fe0a4c9a3d3b9a3b2"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "估客乐",
        "preface": "",
        "paragraphs": [
            "荆州人，来贩谷。",
            "下江易，上江难。",
            "船头鼓，波漫漫，长帆挽上五两竿。"
        ],
        "notes": "",
        "id": "1ca5579bd0e98d09400aeab3ad12de2f"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "西山",
        "preface": "",
        "paragraphs": [
            "西山青缥缈，深处有丹砂。",
            "说道神仙客，邀予戏紫霞。"
        ],
        "notes": "",
        "id": "8eb33687f3de3dc9a50d211407f91502"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "送友归山效韦应物体",
        "preface": "",
        "paragraphs": [
            "送君归山谷，觉我荷衣尘。",
            "殷勤郡城别，衰泪欲沾巾。"
        ],
        "notes": "",
        "id": "c2a2bd3600a3e6a6c70968189a7abaa1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "空斋",
        "preface": "",
        "paragraphs": [
            "寒镫照疏竹，栖禽时复惊。",
            "默坐空斋夜，寂寞道心生。"
        ],
        "notes": "",
        "id": "b2efbf0503afa69a6e89301171c8146c"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "岁暮得表叔吴景仙书因寄",
        "preface": "",
        "paragraphs": [
            "游吴还适越，慷慨莫徒然。",
            "烽火关河隔，兵戈宇宙连。",
            "书来山雪外，人在海云边。",
            "借问辽东鹤，归来定几年。"
        ],
        "notes": "",
        "id": "a81539c8ae77967c16e58acdc10bddf5"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "登天皇山作",
        "preface": "",
        "paragraphs": [
            "我来陟高顶，俯瞰临长川。",
            "阴崖隠落日，叠嶂鸣飞泉。",
            "独立一世外，所思千古前。",
            "回看鸟没处，茫茫生白烟。"
        ],
        "notes": "",
        "id": "00f1d6bf90ed730cbad80db8b5a14b6f"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "游紫芝岩",
        "preface": "",
        "paragraphs": [
            "羽客逍遥地，花源世未寻。",
            "我来窥异迹，高步越飞岑。",
            "石带藤萝古，泉鸣涧壑深。",
            "紫芝未可采，空寄白云心。"
        ],
        "notes": "",
        "id": "db56e0379bb1ff943b30676be3c43cb1"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "绝句二首  其一",
        "preface": "",
        "paragraphs": [
            "万里长江岁暮天，冰坚可渡不须船。",
            "雪堂老子迎君笑，化鹤归来又百年。"
        ],
        "notes": "",
        "id": "ffdf7932797bdd024b26c819be092b2b"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "绝句二首  其二",
        "preface": "",
        "paragraphs": [
            "梅花树树搅离心，寒重驼裘雪片深。",
            "诗思飞来馿子上，小山丛桂待君吟。"
        ],
        "notes": "",
        "id": "479db3c190b04a7523d1b038f7306374"
    },
    {
        "author": "严羽",
        "dynasty": "宋",
        "type": "诗",
        "rhythmic": "",
        "title": "平寇上史君王潜斋",
        "preface": "",
        "paragraphs": [
            "治平改元，有盗于建。",
            "昔犯我鄙，狼蹂豕践。",
            "于时王侯，维民之忧。",
            "爰整我军，式遏虔刘。",
            "侯励将士，无哗听我。",
            "进退勇怯，死生福祸。",
            "侯出府库，啗勋赏馘。",
            "前无坚敌，后无捷策。",
            "乃有奇士，据鞍请行。",
            "袒裼入阵，贼莫能婴。",
            "亦有贤僚，争先跋涉。",
            "屡摧贼锋，月奏三捷。",
            "侯曰嘻哉，盗本王臣。",
            "殪而歼旃，伤天地仁。",
            "赤子弄兵，如鱼游釜。",
            "投戈归田，新汝生路。",
            "孰谓反复，绐我行人。",
            "既弛我备，薄奄我军。",
            "我军少却，丑类鸱张。",
            "环数百里，奔播仓皇。",
            "侯曰嗟哉，其不可恕。",
            "驰赤白囊，亟请淮旅。",
            "淮旅未来，阽危如毁。",
            "淮旅既来，稚耋失喜。",
            "侯谓淮将，次舍良苦。",
            "休士秣马，我有清酤。",
            "淮将曰吁，翦此朝食。",
            "不介而驰，直捣其穴。",
            "群丑来聚，亘野弥山。",
            "淮旅整暇，徐诱之前。",
            "弓不虚彀，矢不妄激。",
            "发数步内，应弦而踣。",
            "或戈其喉，或殳其胫。",
            "若乌获力，笞乳臭婴。",
            "党类周章，途殚命窄。",
            "鱼惊鸟散，影不返迹。",
            "淮旅拗怒，虿芥髬髵。",
            "搜林刮莽，远讨穷追。",
            "淮旅拗怒，火烈具举。",
            "沸泽焦崖，窟穴无所。",
            "自相蹈藉，十杀八九。",
            "丧魄亡精，食不知口。",
            "原膏野赤，谷臭川腥。",
            "燐火不燄，殇鬼残形。",
            "乃求元凶，已缢岩阻。",
            "执彼余魁，入而振旅。",
            "其魁伊何，缁服髠首。",
            "一群纵观，万夫欢走。",
            "炮烙剔腐，以警叛者。",
            "前后献俘，复以百数。",
            "荡涤污垢，宥贷脇从。",
            "收霜卷雹，和气融融。",
            "侯飨淮将，加笾折俎。",
            "庖骑酒车，饮均众伍。",
            "何以赠之，筐篚荧煌。",
            "战功曰多，告成于王。",
            "嗟我妇子，若翁若妪。",
            "安逸怡愉，匪侯何俟。",
            "侯曰此捷，诸将之功。",
            "虽有诸将，实侯指踪。",
            "讐在藩篱，疾居心腹。",
            "急缓安危，若手反复。",
            "匪侯勤请，蔓实难图。",
            "谓予不信，往有覆车。",
            "君子作歌，以颂侯绩。",
            "谁其采诗，顾备简策。"
        ],
        "notes": "",
        "id": "d59ba30da4cc7685cb3eacf8b0bf47a6"
    }
]