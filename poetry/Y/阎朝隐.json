[
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "相和歌辞 采莲女",
        "preface": "",
        "paragraphs": [
            "采莲女，采莲舟，春日春江碧水流。",
            "莲衣承玉钏，莲刺罥银钩。",
            "薄暮敛容歌一曲，氛氲香气满汀洲。"
        ],
        "notes": "",
        "id": "09e0635cb8a981ba816ac0ebeace25af"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "琴曲歌辞 明月歌",
        "preface": "",
        "paragraphs": [
            "梅花雪白柳叶黄，云雾四起月苍苍，箭水泠冷刻漏长。",
            "挥玉指，拂罗裳，为君一奏楚明光。"
        ],
        "notes": "",
        "id": "13ffcbc9cba095ca056545d21e518590"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "侍从途中口号应制",
        "preface": "",
        "paragraphs": [
            "疵贱出山东，忠贞任土风。",
            "因敷河朔藻，得奉洛阳宫。",
            "一顾侍御史，再顾给事中。",
            "常愿粉肌骨，特荅造化功。"
        ],
        "notes": "",
        "id": "6cb4a89e2b0c4a48251cb0a9a8ceecde"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和圣制夏日游石淙山",
        "preface": "",
        "paragraphs": [
            "金台隐隐陵黄道，玉辇亭亭下绛雰。",
            "千种冈峦千种树，一重岩壑一重云。",
            "花落风吹红的历，藤垂日晃绿葐蒀。",
            "五百里内贤人聚，愿陪阊阖侍天文。"
        ],
        "notes": "",
        "id": "010eb0d6889c58368ab8af370428c35d"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "鹦鹉猫儿篇",
        "preface": "",
        "paragraphs": [
            "霹雳引，丰隆鸣，猛兽噫气蛇吼声。",
            "鹦鹉鸟，同资造化兮殊粹精。",
            "鹔鹴毛，翡翠翼。",
            "鹓雏延颈，鹍鸡弄色。",
            "鹦鹉鸟，同禀阴阳兮异埏埴。",
            "彼何为兮，隐隐振振。",
            "此何为兮，绿衣翠襟。",
            "彼何为兮，窘窘蠢蠢。",
            "此何为兮，好貌好音。",
            "彷彷兮徉徉，似妖姬躧步兮动罗裳。",
            "趋趋兮跄跄，若处子回眸兮登玉堂。",
            "爰有兽也，安其忍，觜其脇，距其胸，与之放旷浪浪兮，从从容容。",
            "钩爪锯牙也，宵行昼伏无以当，遇之兮忘味。",
            "抟击腾掷也，朝飞暮噪无以拒，逢之兮屏气。",
            "由是言之，贪残薄则智慧作，贪残临之兮不复攫。",
            "由是言之，智慧周则贪残囚，智慧犯之兮不复忧。",
            "菲形陋质虽贱微，皇王顾遇长光辉。",
            "离宫别馆临朝市，妙舞繁弦杂宫征。",
            "嘉喜堂前景福内，合欢殿上明光里。",
            "云母屏风文彩合，流苏斗帐香烟起。",
            "承恩宴盼接宴喜，高视七头金骆驼。",
            "平怀五尺铜狮子，国有君兮国有臣。",
            "君为主兮臣为宾，朝有贤兮朝有德。",
            "贤为君兮德为饰，千年万岁兮心转忆。"
        ],
        "notes": "",
        "id": "8f94a846f6c5f7226efe291d2f7c2f02"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "三日曲水侍宴应制",
        "preface": "",
        "paragraphs": [
            "三月重三日，千春续万春。",
            "圣泽如东海，天文似北辰。",
            "荷叶珠盘净，莲花宝盖新。",
            "陛下制万国，臣作水心人。"
        ],
        "notes": "",
        "id": "0b953e2b65b21c9ffb002545de7a6f51"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得筵字",
        "preface": "",
        "paragraphs": [
            "九九侍神仙，高高坐半天。",
            "文章二曜动，气色五星连。",
            "簪绂趋皇极，笙歌接御筵。",
            "愿因茱菊酒，相守百千年。"
        ],
        "notes": "",
        "id": "5de4b2408f949859d47015b157fa0d83"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和送金城公主适西蕃应制",
        "preface": "",
        "paragraphs": [
            "甥舅重亲地，君臣厚义乡。",
            "还将贵公主，嫁与耨檀王。",
            "卤簿山河暗，琵琶道路长。",
            "回瞻父母国，日出在东方。"
        ],
        "notes": "",
        "id": "e96bc764af591a60a5c5d77768ece783"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和立春游苑迎春应制",
        "preface": "",
        "paragraphs": [
            "管籥周移寰极里，乘舆望幸斗城𬮱。",
            "草根未结青丝缕，萝茑犹垂绿帔巾。",
            "鹊入巢中言改岁，燕衔书上道宜新。",
            "愿得长绳系取日，光临天子万年春。"
        ],
        "notes": "",
        "id": "b823627fe908cf1f395819d3e3d9899a"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和圣制春日幸望春宫应制",
        "preface": "",
        "paragraphs": [
            "句芒人面乘两龙，道是春神衞九重。",
            "彩胜年年逢七日，酴醿岁岁满千钟。",
            "宫梅间雪祥光遍，城柳含烟淑气浓。",
            "醉倒君前情未尽，愿因歌舞自为容。"
        ],
        "notes": "",
        "id": "b2077e5e41928a769b95161368d62877"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "夜宴安乐公主新宅",
        "preface": "",
        "paragraphs": [
            "凤皇鸣舞乐昌年，蜡炬开花夜管弦。",
            "半醉徐击珊瑚树，已闻钟漏晓声传。"
        ],
        "notes": "",
        "id": "2fa9d9441d8584d16dc1b1370095c08f"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "洛阳难理若棼丝，椎破连环定不疑。",
            "鹦鹉休言秦地乐，回头一顾一相思。"
        ],
        "notes": "",
        "id": "089e68ceaa5756c9859cd92e5e2c2dd1"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "明月歌",
        "preface": "",
        "paragraphs": [
            "梅花雪白柳叶黄，云雾四起月苍苍，箭水泠泠刻漏长。",
            "挥玉指，拂罗裳，为君一奏楚明光。"
        ],
        "notes": "",
        "id": "13ffcbc9cba095ca056545d21e518590"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "采莲女",
        "preface": "",
        "paragraphs": [
            "采莲女，采莲舟，春日春江碧水流。",
            "莲衣承玉钏，莲刺罥银钩。",
            "薄暮敛容歌一曲，氛氲香气满汀洲。"
        ],
        "notes": "",
        "id": "09e0635cb8a981ba816ac0ebeace25af"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "奉和登骊山应制",
        "preface": "",
        "paragraphs": [
            "龙行踏绛气，天半语相闻。",
            "混沌疑初判，洪荒若始分。"
        ],
        "notes": "",
        "id": "52c81b6d7ee4fcfb6a09c169f60b17b8"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "度岭（二首。斯五五五） 一",
        "preface": "",
        "paragraphs": [
            "岭南流水岭南流，岭北游人望岭头。",
            "感念乡园不可□，肝腹（肠）一断一廻愁。"
        ],
        "notes": "",
        "id": "2018f1661b1aa7033c78efb3faf71d80"
    },
    {
        "author": "阎朝隐",
        "dynasty": "唐",
        "type": "诗",
        "rhythmic": "",
        "title": "度岭（二首。斯五五五） 二",
        "preface": "",
        "paragraphs": [
            "千重江水万重山，毒瘴□氛道路间。",
            "（「□氛」，项云阙字当是「氲」字。",
            "）回首俛眉但下泪，不知何处是乡关。",
            "（〖1〗这两首诗的诗题辨不出来。",
            "《旧唐书》卷一百九十中《文苑传》，说「张易之伏诛〖神龙元年，七〇五〗，坐徙岭外」。",
            "《新唐书》卷二百二《文艺传》，又说他「景龙〖七〇七--七〇九〗初，自崖州遇赦还」。",
            "这两首诗应该是他「遇赦还」时候作的。",
            "王仲闻先生云：「唐芮挺章《国秀集》卷上载宋之问七古一首，题云：《端州驿见杜审言王无竭沈佺青阎朝隐有题慨然成咏》。",
            "朝隐这两首诗，殆即为端州题壁，都是他们南徙时所作，也就都是宋之问所见的那些诗。",
            "」〖项考此二诗为南徙时过大庾岭作。",
            "与端州题壁诗无关。",
            "〗）。"
        ],
        "notes": "",
        "id": "099e0015c7275510d383b8874ec51d2d"
    }
]