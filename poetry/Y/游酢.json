[
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "接花",
        "preface": "",
        "paragraphs": [
            "色红可使紫，叶单可使千。",
            "花小可使大，子小可使繁。",
            "天赋有定质，我力能使迁。",
            "自矜接花手，可夺造化权。",
            "众闻悉惊诧，为我屡叹吁。",
            "用智固巧矣，天时可易欤。",
            "我欲春采菊，我欲冬赏桃。",
            "汝不能栽接，汝巧亦徒劳。",
            "雨露草必生，霜雪松不死。",
            "有本性必生，亦时雨与之。",
            "所遭有变易，是亦时所为。",
            "时乎不可违，何物可违时。"
        ],
        "notes": "",
        "id": "ad7e7cfe4e0520e26c607606b8b6dffd"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "韩魏公读书堂",
        "preface": "",
        "paragraphs": [
            "去郡五里安国寺，断蓬荒𦰏成邱墟。",
            "郡人不置瓜李嫌，公亦甘与泉石居。",
            "想憎俗事败人意，独愿灯火勤三余。",
            "今人不出如处女，陋室暗屋跖不如。",
            "闻君读书胡乃尔，政恐心地怠芟锄。",
            "前辈浑厚应有此，难弟难兄俱可书。"
        ],
        "notes": "",
        "id": "a36febfc9c18df9ccae13ba5101e3871"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "饯贺方回分韵得归字",
        "preface": "",
        "paragraphs": [
            "邀客十分饮，送君千里归。",
            "情随绿水去，目断白鸥飞。",
            "松菊今应在，风尘昔已非。",
            "维舟待夜月，能不重依依。"
        ],
        "notes": "",
        "id": "cdc4c0a370184913ae2956f27a521971"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "归雁",
        "preface": "",
        "paragraphs": [
            "天末惊风急，江湖野思长。",
            "悲鸣愁绝塞，接翼冒风霜。",
            "泽岸多矰弋，云间乏稻粱。",
            "茫然栖息地，饮啄欲何乡。"
        ],
        "notes": "",
        "id": "7e426b4946fd5b9387f4c3eb0292c9a3"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "世事浮云薄，劳生一梦长。",
            "散材依栎社，幽意慕濠梁。",
            "风急鹰鹯迅，霜残草木黄。",
            "投闲如有约，早晚问耕桑。"
        ],
        "notes": "",
        "id": "e522455a1ecc75fd59d0d05896d3b41b"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "春日山行有感",
        "preface": "",
        "paragraphs": [
            "十里桥西别有天，青山欲断翠云连。",
            "园林寂寂鹿为友，野服翩翩儒亦仙。",
            "风咏舞雩正此日，雪飘伊洛是何年。",
            "追寻往事顿成梦，回首春光倍黯然。"
        ],
        "notes": "",
        "id": "e775dba8310fd9a2bd5ad2804a845f9c"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "游宝应寺",
        "preface": "",
        "paragraphs": [
            "崒嵂三峰带白湾，谁开兰若翠微间。",
            "竹林云懒禅心定，草径苔荒屐齿斑。",
            "天入碧岚成玉宇，鸟飞青嶂出尘寰。",
            "此中即是蘂珠境，遮莫闲吟一解颜。"
        ],
        "notes": "",
        "id": "619e6cbcaa047436822fd9cd27a9a183"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "宝应寺读书堂成因怀明道先生",
        "preface": "",
        "paragraphs": [
            "桥西积雪度新晴，卜筑茅堂快落成。",
            "郁郁奇花铺野趣，关关好鸟和书声。",
            "春浓岚色无边景，水浄天光彻底清。",
            "记得程门窗草绿，至今遐想每驰情。"
        ],
        "notes": "",
        "id": "d68ffa593c2bafcb591179368df56faa"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "山中即景",
        "preface": "",
        "paragraphs": [
            "翠霭光风世界，青松绿竹人家。",
            "天外飞来野鸟，涧中流出桃花。"
        ],
        "notes": "",
        "id": "ea6474327f84cf6f23bda2b818c6ebc9"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "题河清县廨",
        "preface": "",
        "paragraphs": [
            "小院闲亭长薜萝，鹿来穿径晚经过。",
            "夕阳萧散簿书少，窗里南山明月多。"
        ],
        "notes": "",
        "id": "516ec38420e37c71053bbf559fc50be1"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "水亭",
        "preface": "",
        "paragraphs": [
            "清溪一曲绕朱楼，荷密风稠咽断流。",
            "夹岸垂杨烟细细，小桥流水即沧洲。"
        ],
        "notes": "",
        "id": "58e4e0b5933cf1d6f0be1f917c3fba4c"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "在颍昌寄中立  其一",
        "preface": "",
        "paragraphs": [
            "绛帷燕侍每从容，一听微言万虑空。",
            "却愧犹悬三釜乐，未能终此挹清风。"
        ],
        "notes": "",
        "id": "9d9e187d83a8bed19b769ae8dfc1c201"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "在颍昌寄中立  其二",
        "preface": "",
        "paragraphs": [
            "萧条清颍一茅庐，魂梦长怀与子居。",
            "五里桥西杨柳路，至今车马往来疏。"
        ],
        "notes": "",
        "id": "1593d70c93c579e5c98d7387297ee9c9"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "登归宗岩",
        "preface": "",
        "paragraphs": [
            "奇冠南闽此最奇，归宗千古是谁归。",
            "至今来访谁先至，知是曹刘先我知。"
        ],
        "notes": "",
        "id": "22a919285d3e5b7818ce97ca3b6f0820"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "诲子",
        "preface": "",
        "paragraphs": [
            "三十年前宿草庐，五年三第世间无。",
            "门前獬豸公裳在，只恐儿孙不读书。"
        ],
        "notes": "",
        "id": "86d0caf14781186e56c031eb4e32877b"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "赠陈仲循",
        "preface": "",
        "paragraphs": [
            "即今年才五十余，脱去簪绂弊屣如。",
            "圣时搜选动空谷，策足要路争先趋。",
            "庙堂故人握重柄，僵者可植瘦可腴。",
            "惓惓风义数寄语，掉头不顾甘如愚。"
        ],
        "notes": "",
        "id": "e1dbbcf00472309e7b2bb28f32f9ed02"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "韦氏独乐堂",
        "preface": "",
        "paragraphs": [
            "林下徜徉得至游，高情不与世情谋。",
            "羲和叱驭日逾永，猿鹤寻盟山更幽。",
            "踽踽凉凉还自哂，休休莫莫复何求。",
            "应门穉子非无意，客至萧萧已百忧。"
        ],
        "notes": "",
        "id": "6fc7c5eac7d7f3118f9db34ae5d3b6f6"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "韦深道寄傲轩",
        "preface": "",
        "paragraphs": [
            "早付闲身老故乡，青松成径菊成行。",
            "搘颐独坐心遗念，坦腹高吟兴欲狂。",
            "瓮下却应嗤毕卓，篱根遥想对羲皇。",
            "乘风破浪门前客，试问浮家有底忙。"
        ],
        "notes": "",
        "id": "5fc3465eabf63b6d7e93e9a23cb4a034"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "金陵野外废寺",
        "preface": "",
        "paragraphs": [
            "寒花窈袅蔓颓墙，古寺苍苔昼掩房。",
            "犬吠屋头山杳杳，虫鸣阶隙草荒荒。",
            "池塘澹月蒹葭冷，篱落西风橘柚香。",
            "六代江山金碧地，断碑留得管兴亡。"
        ],
        "notes": "",
        "id": "33b413beaa8c268606c2ce4e08180c1c"
    },
    {
        "author": "游酢",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "青山控野双门壮，白浪排空万马来。"
        ],
        "notes": "",
        "id": "a8a0f710f8d33f59d20dbac47f756e19"
    }
]