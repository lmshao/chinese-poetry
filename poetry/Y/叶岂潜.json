[
    {
        "author": "叶岂潜",
        "dynasty": "宋",
        "type": "诗",
        "rhythmic": "",
        "title": "苔钱",
        "preface": "",
        "paragraphs": [
            "青钱点点浮鹅眼，绿毯鳞鳞织翠毛。",
            "聚散因风翻覆手，池塘犹喜没惊涛。"
        ],
        "notes": "",
        "id": "f9d66304c636ae382c95dc1f2b75b42b"
    },
    {
        "author": "叶岂潜",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "柳边晓立看虫蜕，化作风餐露宿身。",
            "林静昼长吟不绝，骚骚清苦似诗人。"
        ],
        "notes": "",
        "id": "31973271087d17a3f9fa9da506c85808"
    },
    {
        "author": "叶岂潜",
        "dynasty": "宋",
        "type": "诗",
        "rhythmic": "",
        "title": "鳜鱼",
        "preface": "",
        "paragraphs": [
            "渔翁今度笭箵富，正是桃花水腻时。",
            "网得文鳞如墨锦，贯来杨柳是金丝。"
        ],
        "notes": "",
        "id": "3fa9f531e602565eb9fe8d5449fe2b3e"
    }
]