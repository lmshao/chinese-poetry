[
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "题三角亭",
        "preface": "",
        "paragraphs": [
            "奇哉山中人，搆此池上宇。",
            "蕙径斜映带，林烟尽吞吐。",
            "春无四面花，夜欠一簷雨。",
            "寄傲足有余，何须循广庑。"
        ],
        "notes": "",
        "id": "b5ee659a5ad38c9791743e4fd18e6c82"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "过淮阴侯庙",
        "preface": "",
        "paragraphs": [
            "当时谋战不谋安，将众多多是祸端。",
            "万垒在前攻掠易，四方无事保全难。",
            "晓堂钟鼓修淮祀，古壁旌旗拥汉官。",
            "天下息肩兵革定，一瞻祀宇一长欢。"
        ],
        "notes": "",
        "id": "7e7d61692b2421cb14e8bc743cd70ec9"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "夏日闲居",
        "preface": "",
        "paragraphs": [
            "无人到穷巷，长日守闲居。",
            "宿火惟烘药，新晴还晒书。",
            "邻翁伴村酒，稚子课园蔬。",
            "门外蒿莱地，泥深不用锄。"
        ],
        "notes": "",
        "id": "f8e463c347e1029481b18badffce75bd"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "久客",
        "preface": "",
        "paragraphs": [
            "久客西城里，人家似旧邻。",
            "众知趋事懒，僧厌打门频。",
            "倦枕费窗竹，开书破砚尘。",
            "阴晴消白日，门巷忽青春。"
        ],
        "notes": "",
        "id": "104d9a08a6d381b15cabaf39cb23d6c2"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "东山招复古",
        "preface": "",
        "paragraphs": [
            "闻道广文客，东来欲载书。",
            "志勤甘淡薄，情旧免生疏。",
            "野饭多无莱，溪羹或有鱼。",
            "小心新买得，且遂带经锄。"
        ],
        "notes": "",
        "id": "caf782c7f8c84494e9e03ab6ebcbea46"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "赠张伯玉倅古睦",
        "preface": "",
        "paragraphs": [
            "新定烟霞外，溪山清可依。",
            "夜风泉溜响，春雨药苗肥。",
            "野鹤眠花圃，晴岚湿案衣。",
            "预知公暇日，垂钓子陵矶。"
        ],
        "notes": "",
        "id": "ff4440e5a70b553099da2f0c43a201b0"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "题蒙泉",
        "preface": "",
        "paragraphs": [
            "幽人𣃁寒泉，井甃名日蒙。",
            "井贵德不改，蒙以养为功。",
            "非徒玩清冷，润液幽芳丛。",
            "说筑傅岩下，伊耕莘野中。",
            "静守一夫事，勤政王道隆。",
            "孔孟不得志，日月经高穹。",
            "休哉圣贤心，养私而用公。",
            "宇宙间生民，草木与昆虫。",
            "仁渐而秾郁，义惨而庞洪。",
            "泓泓此中泉，与物资天功。",
            "勿谓短绠浅，海底渊源通。",
            "勿谓一勺轻，洗涤人心空。",
            "近林鬰青苍，远涧与冲融。",
            "往往中间云，霶霈起天风。",
            "汲引即所利，孰遣榛莽丰。",
            "有道无得丧，孰患番险蒙。",
            "君子修诸业，虑初而图终。",
            "为君赋此诗，勿厌吾道穷。"
        ],
        "notes": "",
        "id": "bf91fa55970ea3e0a77cc63ee07038e8"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "汝尚将归吴兴齐州记室苏子由辱诗为送因逐韵谢之",
        "preface": "",
        "paragraphs": [
            "释屦从军蚤滥官，已衰能复尚盘桓。",
            "迩来齿发羞相问，乞有衡茅觅自安。",
            "使我襟怀遗内热，诵君诗句袭人寒。",
            "知谁便是知音者，且作岩溪雪景看。"
        ],
        "notes": "",
        "id": "a289e02c1821480fd8395cd9bd537b8a"
    },
    {
        "author": "俞汝尚",
        "dynasty": "宋",
        "type": "诗",
        "rhythmic": "",
        "title": "戒香院",
        "preface": "",
        "paragraphs": [
            "崎岖穷谷翠屏围，却讶游人到此稀。",
            "修竹带云当户耸，暗泉鸣玉遶亭飞。",
            "春风欲老茶含旆，暑雨初收水带矶。",
            "扰扰红尘何处好，令人回首重忘归。"
        ],
        "notes": "",
        "id": "2831159ff95ae529745e3143217095bb"
    }
]