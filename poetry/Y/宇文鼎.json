[
    {
        "author": "宇文鼎",
        "dynasty": "唐",
        "type": "诗",
        "rhythmic": "",
        "title": "山下泉",
        "preface": "",
        "paragraphs": [
            "可致清川广，难量利物功。",
            "涓流此山下，谁识去无穷。"
        ],
        "notes": "",
        "id": "d5f58ccfd28d6d9db175b3cd38109bb9"
    },
    {
        "author": "宇文鼎",
        "dynasty": "唐",
        "type": "诗",
        "rhythmic": "",
        "title": "惠泉",
        "preface": "",
        "paragraphs": [
            "璞玉耀荆山，山根窦玉泉。",
            "有声清出籁，凝色碧于天。",
            "晓静微涵日，春晴浅浸烟。",
            "岩花红影密，啼鸟下沙壖。",
            "（见《湖北金石志》。",
            "）（〖1〗诗末原题「宝历□年二月廿一日」九字。",
            "〖2〗《湖北金石志》：「案石碑高二尺四寸，宽三尺一寸，首行书『惠泉』二字，次行漫漶莫辨，当是作诗人姓名。",
            "中六行行书五律一首云〖诗不重录〗。",
            "末行书『宝历□年二月廿一日』，字径二寸许。",
            "案郑渔仲《金石畧》载荆门军有宇文鼎《惠泉诗》。",
            "新旧《唐书》无鼎传，《全唐诗》亦未之及。",
            "是刻虽阙其名，然以年号与郑氏所载证之，诗为文鼎作无疑。",
            "唐代诗人湮没无闻者，正复不少，今荆门象山石壁留此《惠泉》诗刻，以传文鼎之名，不可谓非幸矣。",
            "」）。"
        ],
        "notes": "",
        "id": "e2b4a4e9657cc414d3d25fe8764ca318"
    }
]