[
    {
        "author": "元季川",
        "dynasty": "唐",
        "type": "诗",
        "rhythmic": "",
        "title": "泉上雨后作",
        "preface": "",
        "paragraphs": [
            "风雨荡繁暑，雷息佳霁初。",
            "众峰带云雨，清气入我庐。",
            "飒飒凉飙来，临窥惬所图。",
            "绿萝长新蔓，褭褭垂坐隅。",
            "流水复簷下，丹砂发清渠。",
            "养葛为我衣，种芋为我蔬。",
            "谁是畹与畦，弥漫连野芜。"
        ],
        "notes": "",
        "id": "b513b012ff369f0e723db4707d168c6c"
    },
    {
        "author": "元季川",
        "dynasty": "唐",
        "type": "诗",
        "rhythmic": "",
        "title": "登云中",
        "preface": "",
        "paragraphs": [
            "灌田东山下，取乐在尔休。",
            "清兴相引行，日日三四周。",
            "白鸥与我心，不厌此中游。",
            "穷览颇有适，不极趣无幽。",
            "憀然歌采薇，曲尽心悠悠。"
        ],
        "notes": "",
        "id": "70d66b4628ef2fbeb54082c77823dbbb"
    },
    {
        "author": "元季川",
        "dynasty": "唐",
        "type": "诗",
        "rhythmic": "",
        "title": "山中晓兴",
        "preface": "",
        "paragraphs": [
            "河汉降玄霜，昨来节物殊。",
            "媿无神仙姿，岂有阴阳俱。",
            "灵鸟望不见，慨然悲高梧。",
            "华叶随风扬，珍条杂榛芜。",
            "为君寒谷吟，叹息知何如。"
        ],
        "notes": "",
        "id": "1c488ee5d8caf6e949dc5c477c3d8e83"
    },
    {
        "author": "元季川",
        "dynasty": "唐",
        "type": "诗",
        "rhythmic": "",
        "title": "古远行",
        "preface": "",
        "paragraphs": [
            "悠悠远行者，羁独当时思。",
            "道与日月长，人无茅舍期。",
            "出门万里心，谁不伤别离。",
            "纵远当白发，岁月悲今时。",
            "何况异形容，安须与尔悲。"
        ],
        "notes": "",
        "id": "89863044924f7128339337c679110684"
    }
]