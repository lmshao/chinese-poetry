[
    {
        "author": "杨均",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "忠忱谊愊。",
            "对越如丹赤。",
            "缅想遗风馀烈，犹身见、古颜色。",
            "惟馨非黍稷。",
            "穆穆歆明德。",
            "簟滟芳彝须醉，回云旞、佑乡国。"
        ],
        "notes": "",
        "id": "633d3855509d10d9ee3341d2b9519b90"
    },
    {
        "author": "杨均",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "当年宋壁。",
            "血拥河流赤。",
            "全护东南形胜，百易万、五神力。",
            "人心同奋激。",
            "立此生民极。",
            "哀角载歌霜晓，琼、圣容怿。"
        ],
        "notes": "",
        "id": "20be95168fa77f41e65448a59b713e20"
    },
    {
        "author": "杨均",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "丹楹转月。",
            "金绣纷幢钺。",
            "勋在有唐宗社，人千载、仰英烈。",
            "维辰嗟尽节。",
            "故里昭虔揭。",
            "临御雍雍来下，歆初荐、俎羞洁。"
        ],
        "notes": "",
        "id": "0292ee3074635982ec41666b42a5a1d8"
    }
]