[
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "题壁",
        "preface": "",
        "paragraphs": [
            "院似禅心静，花如觉性圆。",
            "自然知了义，争肯学神仙。"
        ],
        "notes": "",
        "id": "edb67f82fbb26d1f4776a8fa022d69c4"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "赠张全义",
        "preface": "",
        "paragraphs": [
            "洛阳风景实堪哀，昔日曾为瓦子堆。",
            "不是我公重葺理，至今犹是一堆灰。"
        ],
        "notes": "",
        "id": "08505b12c06d1d5f3381b83334d6e751"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "题怀素酒狂贴后",
        "preface": "",
        "paragraphs": [
            "十年挥素学临池，始识王公学卫非。",
            "草圣未须因酒发，笔端应解化龙飞。"
        ],
        "notes": "",
        "id": "f8fba82ed0861fe831fc7c95230cc802"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "押引蝗虫到洛京，合消郡守远相迎。",
            "到此今经三纪春。"
        ],
        "notes": "",
        "id": "69df3b47c1b6f0847e4d1641615afea2"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "雪晴",
        "preface": "",
        "paragraphs": [
            "春来冰未泮，冬至雪初晴。",
            "为报方袍客，丰年瑞已成。"
        ],
        "notes": "",
        "id": "102a29c4145f9c91a588ef1de4b72941"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "上张相（石晋时，张相从恩自南院宣徽使官才检校司徒权西京留守。到洛阳后未久，少师自东京得假，往洛阳数日，寄上张相云云。张公知世其贫，赠遗甚厚。）",
        "preface": "",
        "paragraphs": [
            "南院司徒镇洛京，未经三月政声成。",
            "四方群后皆如此，端坐庸夫见太平。",
            "（《全五代诗·补遗》引《洛阳缙绅旧闻记》）（见《洛阳缙绅旧闻记》卷一《少师佯狂》。",
            "）。"
        ],
        "notes": "",
        "id": "4d96c4476356bffc3933399ab6b501cc"
    },
    {
        "author": "杨凝式",
        "dynasty": "唐",
        "type": "诗",
        "rhythmic": "",
        "title": "起居帖",
        "preface": "",
        "paragraphs": [
            "行住坐卧处，手摩胁与肚，心腹通快时，两手肠下踞。",
            "踞之彻膀腰，背拳摩肾部。",
            "才觉力倦来，即使家人助。",
            "行之不厌频，昼夜无穷数，岁久积功成，渐入神仙路。",
            "（见明刻本朱存理辑《铁网珊瑚·书品》卷一。",
            "）（按：诗后题云：「干祐元年冬残腊暮，华阳焦上人尊师处传，杨凝式。",
            "」又附米友仁跋云：「右杨凝式书神仙起居法八行，臣米友仁鉴定真迹跋。",
            "」）。"
        ],
        "notes": "",
        "id": "4f00f2445e820b6dfb41b8007139b798"
    }
]