[
    {
        "author": "元积中",
        "dynasty": "宋",
        "type": "诗",
        "rhythmic": "",
        "title": "题桐柏观",
        "preface": "",
        "paragraphs": [
            "九峰巍绝乱云屯，石室琼台旧址存。",
            "山险密盘之字径，洞深高辟丙方门。",
            "碧桃花烂春溪暖，紫玉箫沉月榭昏。",
            "未觉壶中光景晚，人间归去见来孙。"
        ],
        "notes": "",
        "id": "f657bf1ebb2a69c3411bd18538000d31"
    },
    {
        "author": "元积中",
        "dynasty": "宋",
        "type": "诗",
        "rhythmic": "",
        "title": "题安国寺",
        "preface": "",
        "paragraphs": [
            "绕县江山翠翦裁，檥舟亭下重徘徊。",
            "昔承官乏因曾到，今按刑章得再来。",
            "井邑半迷新巷陌，园林犹认旧亭台。",
            "静思三十年前事，恍若邯郸一梦回。"
        ],
        "notes": "",
        "id": "4a8eefa11dd8329ac503d002f0de464c"
    },
    {
        "author": "元积中",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "江东一十州，宜城名善地。"
        ],
        "notes": "",
        "id": "093f31b36886f5577af7950a88ddcca2"
    }
]