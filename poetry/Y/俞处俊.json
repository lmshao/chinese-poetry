[
    {
        "author": "俞处俊",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "黏天芳草绿蒙茸，久客伤心望不穷。",
            "山色自随人远近，鶑声只在水西东。"
        ],
        "notes": "",
        "id": "4221331f63e679da442e57f10f531e5b"
    },
    {
        "author": "俞处俊",
        "dynasty": "宋",
        "type": "诗",
        "rhythmic": "",
        "title": "搜春",
        "preface": "",
        "paragraphs": [
            "千林欲暗稻秧雨，三月尚寒花信风。",
            "九节老筇应不惜，步随流水看残红。"
        ],
        "notes": "",
        "id": "c7a7d36871b2f58fb6b309fd914cc112"
    },
    {
        "author": "俞处俊",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "叫月子规喉舌冷，宿花蝴蝶梦魂香。"
        ],
        "notes": "",
        "id": "e9405073f46159b91f94c91fcd4bcb3e"
    }
]