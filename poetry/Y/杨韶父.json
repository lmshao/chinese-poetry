[
    {
        "author": "杨韶父",
        "dynasty": "宋",
        "type": "词",
        "rhythmic": "伊州三台令・伊州三台",
        "title": "",
        "preface": "",
        "paragraphs": [
            "水村月淡云低。",
            "为爱寒香晚吹。",
            "瘦马立多时。",
            "是谁家、茅舍竹篱。",
            "三三两两芳蕤。",
            "未放琼铺雪堆。",
            "只这一些儿。",
            "胜东风、千枝万枝。"
        ],
        "notes": "",
        "id": "d28efce8cfdef14d7e831de1f88ecd4a"
    },
    {
        "author": "杨韶父",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "凉月薄阴犹殢。",
            "红豆一枝秋思。",
            "门外几重山，山外行人千里。",
            "归未。",
            "归未。",
            "又是菊花天气。"
        ],
        "notes": "",
        "id": "a876b827ee26815c5d08ce645c94d070"
    },
    {
        "author": "杨韶父",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "溪水清。",
            "溪水浑。",
            "溪上人家数亩园。",
            "垂杨深闭门。",
            "青罗裙。",
            "白罗裙。",
            "采尽青蘩到白苹。",
            "江南三月春。"
        ],
        "notes": "",
        "id": "1284d553074be7a7387368efd349aa19"
    }
]