[
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "数萼初含雪，孤清画本难。",
            "有香终是别，虽瘦亦胜寒。",
            "横笛和愁听，斜枝倚病看。",
            "朔风如解意，容易莫吹残。"
        ],
        "notes": "",
        "id": "d76f17b16a6f23033eaad383a085330e"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "雪霁观梅",
        "preface": "",
        "paragraphs": [
            "荒园晚景敛寒烟，数朵清新破雪边。",
            "幽艳有谁能画得，冷香无主頼诗传。",
            "看来最畏前村笛，折去难逢野渡船。",
            "向晚十分终更好，静兼江月淡娟娟。"
        ],
        "notes": "",
        "id": "622d3d88ba07f16357e6e8e3a18ba362"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "压云轩",
        "preface": "",
        "paragraphs": [
            "阑干横碍鸟飞迟，砌下危根老更奇。",
            "僧在上头忘岁月，不知山脚雨多时。"
        ],
        "notes": "",
        "id": "66fd952eb4623e039e1d36727e9f7522"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "题慧聚寺",
        "preface": "",
        "paragraphs": [
            "雪晴山色一重重，因暇寻幽访古踪。",
            "神叠石基成宝殿，柱图灵品感真龙。",
            "僧居渐远林间地，客枕曾闻月下钟。",
            "会得登临便无事，门前流水照青松。"
        ],
        "notes": "",
        "id": "bf249f2ffcbd96deac7a6de6bf865315"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "游慧聚寺",
        "preface": "",
        "paragraphs": [
            "压云开半殿，宝炬耀金幢。",
            "峭峻山无对，玲珑寺不双。",
            "钟声清恋坞，林影冷摇窗。",
            "老媿诗魔在，登临讵易降。"
        ],
        "notes": "",
        "id": "6984907c6c7b2cb78b23d5969684cca3"
    }
]