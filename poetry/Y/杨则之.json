[
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "数萼初含雪，孤清画本难。",
            "有香终是别，虽瘦亦胜寒。",
            "横笛和愁听，斜枝倚病看。",
            "朔风如解意，容易莫吹残。"
        ],
        "notes": "",
        "id": "8cf85acbc3b3221999db64278e804921"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "雪霁观梅",
        "preface": "",
        "paragraphs": [
            "荒园晚景敛寒烟，数朵清新破雪边。",
            "幽艳有谁能画得，冷香无主頼诗传。",
            "看来最畏前村笛，折去难逢野渡船。",
            "向晚十分终更好，静兼江月淡娟娟。"
        ],
        "notes": "",
        "id": "ea807ce277aa95f6e6d183b2dd2ad52c"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "压云轩",
        "preface": "",
        "paragraphs": [
            "阑干横碍鸟飞迟，砌下危根老更奇。",
            "僧在上头忘岁月，不知山脚雨多时。"
        ],
        "notes": "",
        "id": "c9cd0dfff830fb3b4e8c83e6e60fee1f"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "题慧聚寺",
        "preface": "",
        "paragraphs": [
            "雪晴山色一重重，因暇寻幽访古踪。",
            "神叠石基成宝殿，柱图灵品感真龙。",
            "僧居渐远林间地，客枕曾闻月下钟。",
            "会得登临便无事，门前流水照青松。"
        ],
        "notes": "",
        "id": "95fae5f0eadfed6605b268e0a9b03166"
    },
    {
        "author": "杨则之",
        "dynasty": "宋",
        "type": "诗",
        "rhythmic": "",
        "title": "游慧聚寺",
        "preface": "",
        "paragraphs": [
            "压云开半殿，宝炬耀金幢。",
            "峭峻山无对，玲珑寺不双。",
            "钟声清恋坞，林影冷摇窗。",
            "老媿诗魔在，登临讵易降。"
        ],
        "notes": "",
        "id": "f536459b20a54754c14d254b1b21ae2b"
    }
]