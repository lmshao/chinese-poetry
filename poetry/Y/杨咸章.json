[
    {
        "author": "杨咸章",
        "dynasty": "宋",
        "type": "诗",
        "rhythmic": "",
        "title": "梵安寺内浣溪四老唱和诗",
        "preface": "",
        "paragraphs": [
            "闻说悬车三老儒，约为绘像访僧居。",
            "蟹螯杯酒欢无极，鼎足韬袭乐有余。",
            "暑簟共观岷岭雪，春盘同脍蜀江鱼。",
            "归来一榻如相许，须信逍遥倍二疏。"
        ],
        "notes": "",
        "id": "9a263d9f47ce89210eaa61c43d94c203"
    },
    {
        "author": "杨咸章",
        "dynasty": "宋",
        "type": "诗",
        "rhythmic": "",
        "title": "甘露岩",
        "preface": "",
        "paragraphs": [
            "屈曲山腰一迳通，乱云芳草思无穷。",
            "尘埃从此去人远，我欲诛茅寄一峰。"
        ],
        "notes": "",
        "id": "333568ad918788991512d09b2d3b380f"
    }
]