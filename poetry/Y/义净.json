[
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "在西国怀王舍城",
        "preface": "",
        "paragraphs": [
            "游，愁。",
            "赤县远，丹思抽。",
            "鹫岭寒风驶，龙河激水流。",
            "既喜朝闻日复日，不觉颓年秋更秋。",
            "已毕耆山本愿城难遇，终望持经振锡住神州。"
        ],
        "notes": "",
        "id": "0d31a92650474b6ed43c6ca8f33de2b2"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "与无行禅师同游鹫岭瞻奉既讫遐眺乡关无任殷忧聊述所怀为杂言诗",
        "preface": "",
        "paragraphs": [
            "观化祇山顶，流睇古王城。",
            "万载池犹洁，千年苑尚清。",
            "髣髴影坚路，摧残广脇𡺡。",
            "七宝仙台亡旧迹，四彩天花绝雨声。",
            "声华日以远，自恨生何晚。",
            "既伤火宅眩中门，还嗟宝渚迷长坂。",
            "步陟平郊望，心游七海上。",
            "扰扰三界溺邪津，浑浑万品亡真匠。",
            "唯有能仁独圆悟，廓尘静浪开玄路。",
            "创逢肌命弃身城，更为求人崩意树。",
            "持囊毕契戒珠净，被甲要心忍衣固。",
            "三祇不倦陵二车，一足忘劳超九数。",
            "定潋江清沐久结，智剑霜凝斩新雾。",
            "无边大劫无不修，六时愍生遵六度。",
            "度有流光功德收，金河示灭归常住。",
            "鹤林权唱演功周，圣徒往昔传余响。",
            "龙宫秘典海中探，石室真言山处仰。",
            "流教在兹辰，传芳代有人。",
            "沙河雪岭迷朝径，巨海鸿崖乱夜津。",
            "入万死，求一生。",
            "投针偶穴非同喻，束马悬车岂等程。",
            "不徇今身乐，无祈后代荣。",
            "誓舍危躯追胜义，咸希毕契传灯情。",
            "劳歌勿复陈，延眺且周巡。",
            "东睇女峦留二迹，西驰鹿苑去三轮。",
            "北睨舍城池尚在，南睎尊岭穴犹存。",
            "五峰秀，百池分。",
            "粲粲鲜花明四曜，辉辉道树镜三春。",
            "扬锡指山阿，携步上祇陀。",
            "既覩如来叠衣石，复观天授迸余峨。",
            "伫灵镇梵岳，凝思遍生河。",
            "金花逸掌仪前奉，芳盖陵虚殿后过。",
            "旋遶经行砌，目想如神契。",
            "回斯少福涧生津，共会龙华舍尘翳。"
        ],
        "notes": "",
        "id": "1983c8ab0bdd429b8dbf55c3ea4021d2"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "玄逵律师言离广府还望桂林去留怆然自述赠怀",
        "preface": "",
        "paragraphs": [
            "标心之梵宇，运想入仙洲。",
            "婴痼乖同好，沈情阻若抽。",
            "叶落乍难聚，情离不可收。",
            "何日乘杯至，详观演法流。"
        ],
        "notes": "",
        "id": "59a224b38ccfd0ed2cdc473821767c81"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府复阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 一",
        "preface": "",
        "paragraphs": [
            "我行之数万，愁绪百重思。",
            "那教六尺影，独步五天陲。"
        ],
        "notes": "",
        "id": "06ffbb54e1cc3251b7b34606b5b07a7c"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府复阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 二",
        "preface": "",
        "paragraphs": [
            "上将可陵师，匹士志难移。",
            "如论惜短命，何得满长祇。"
        ],
        "notes": "",
        "id": "5f02906832e14178aa98bf241483e164"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "西域寺",
        "preface": "",
        "paragraphs": [
            "众美仍罗列，群英已古今。",
            "也知生死分，那得不伤心。"
        ],
        "notes": "",
        "id": "17d5a245dca38bac1602457709f253cb"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "道希法师求法西域终于庵摩罗跋国后因巡礼希公住房伤其不幸聊题一绝",
        "preface": "",
        "paragraphs": [
            "百苦忘劳独进影，四恩在念契流通。",
            "如何未尽传灯志，溘然于此遇途穷。"
        ],
        "notes": "",
        "id": "b23db8603fbe9517f35f24bc4cb2d9ec"
    },
    {
        "author": "义净",
        "dynasty": "唐",
        "type": "诗",
        "rhythmic": "",
        "title": "题取经诗",
        "preface": "",
        "paragraphs": [
            "晋宋齐梁唐代间，高僧求法离长安。",
            "去人成百归无十，后者安知前者难。",
            "路远碧天唯冷结，沙河遮日力疲殚。",
            "后贤如未谙斯旨，往往将经容易看。",
            "（《四部丛刊》本宋法云撰《翻译名义集》卷七「续补译师」条引唐义净三藏诗。",
            "《禅门诸祖师偈颂》卷下之下录此为「义净三藏《诫看经》」。",
            "）（按：《全唐诗》卷七八六收此诗于佚名卷，注云：「载《翻译名义集》，云唐义净三藏作。",
            "」岑仲勉先生《读全唐诗札记》云：「按义净诗今收十二函一册，何不类附而别出于佚名之下，岂编者未知义净三藏即义净欤。",
            "然此诗祇据《翻译名义集》录，集又署名义净三藏，终不得谓曰佚名也。",
            "」今承斯旨而重录归义净名下。",
            "）。"
        ],
        "notes": "",
        "id": "0dcc96c43369847c30b39c4aca99b3c9"
    }
]