[
    {
        "author": "杨侃",
        "dynasty": "宋",
        "type": "诗",
        "rhythmic": "",
        "title": "游龙瑞观",
        "preface": "",
        "paragraphs": [
            "泛舟秋水一湖平，入观松风数里清。",
            "丹井有泉仙迹在，玉书藏穴禹功成。",
            "步虚夜月千峰静，投简春霖万壑盈。",
            "述记贺知章手笔，题诗元相国声名。",
            "结庐野客前谿住，采术幽人绝顶行。",
            "杉桧影侵山殿冷，星辰光逼醮坛明。",
            "降仙台畔看云过，射的潭边听鹤鸣。",
            "樵客多闻逢异事，洞天都不远重城。",
            "林闲窗户尘难到，衣上烟岚暮自生。",
            "不待照湖天子赐，欲将长往换浮荣。"
        ],
        "notes": "",
        "id": "847f4d58e162d69e28d0b9e004d620e0"
    },
    {
        "author": "杨侃",
        "dynasty": "宋",
        "type": "诗",
        "rhythmic": "",
        "title": "游梅山寺",
        "preface": "",
        "paragraphs": [
            "出郭尘路断，登舟鹫岭通。",
            "楼台花屿上，钟梵水天中。",
            "石磴班春藓，松门韵晚风。",
            "莼丝惹轻檝，云锦散遥空。",
            "竹迳连茶坞，山亭对药丛。",
            "却输湖畔叟，朝夕访支公。"
        ],
        "notes": "",
        "id": "0a906467cd8d0cf59d2c3fe278ca926a"
    },
    {
        "author": "杨侃",
        "dynasty": "宋",
        "type": "诗",
        "rhythmic": "",
        "title": "送梵才上人归天台",
        "preface": "",
        "paragraphs": [
            "忽忆幽栖地，千峰秀海𣸣。",
            "归心挂飞瀑，高迹指浮云。",
            "尘世宜深遯，诗名畏远闻。",
            "犹嗟石桥畔，凡圣路岐分。"
        ],
        "notes": "",
        "id": "dab1f32d582cec86d686d6079fcd084e"
    },
    {
        "author": "杨侃",
        "dynasty": "宋",
        "type": "诗",
        "rhythmic": "",
        "title": "送陈尧叟",
        "preface": "",
        "paragraphs": [
            "马困炎天蛮岭路，棹冲秋雾瘴江流。",
            "辛勤为国亲求病，百越中无不治州。"
        ],
        "notes": "",
        "id": "c6ba79e9b3ea4506a414bf0e111e3506"
    }
]