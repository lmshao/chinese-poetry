[
    {
        "author": "元居中",
        "dynasty": "宋",
        "type": "诗",
        "rhythmic": "",
        "title": "临安石",
        "preface": "",
        "paragraphs": [
            "人久众所憎，物久众所惜。",
            "为负磊落姿，不随寒暑易。"
        ],
        "notes": "",
        "id": "ef2b4b4a93b460b4b72ba6040e8873f4"
    },
    {
        "author": "元居中",
        "dynasty": "宋",
        "type": "诗",
        "rhythmic": "",
        "title": "风水洞",
        "preface": "",
        "paragraphs": [
            "二洞标奇石，连岩葺字新。",
            "凉生清桂晓，暖涨碧桃春。",
            "闲拥东方骑，来寻北陇人。",
            "破云拖蜡屐，琢句写霜筠。",
            "谭剧频飞屑，歌长益落尘。",
            "为探琼𪩘胜，不记玉觞巡。",
            "下客惭长颖，高筵饮德醇。",
            "追随到峰顶，疑化九霄身。"
        ],
        "notes": "",
        "id": "65e543e3770d3c8b3f454ff9cca9396f"
    },
    {
        "author": "元居中",
        "dynasty": "宋",
        "type": "诗",
        "rhythmic": "",
        "title": "上祖无择",
        "preface": "",
        "paragraphs": [
            "洞蔽深云远俗尘，山中曾未识朱轮。",
            "自从白傅来游后，三百年间又一人。"
        ],
        "notes": "",
        "id": "ae81aa2588ee5d2a27329dde7f26a19d"
    }
]