[
    {
        "author": "叶集之",
        "dynasty": "宋",
        "type": "诗",
        "rhythmic": "",
        "title": "送李道甫辟大名名司录  其一",
        "preface": "",
        "paragraphs": [
            "桓桓忠愍公，决策动天意。",
            "际会武烈王，乘桥亲总辔。",
            "登城建黄屋，戎狄先夺气。",
            "三军白光彩，壮士思敌忾。",
            "明星欻坠地，百万可俱殪。",
            "天王体不杀，指日明大义。",
            "到今犬羊心，之死靡携贰。"
        ],
        "notes": "",
        "id": "8def9a79d1174ecdf8dd5a47eefcb610"
    },
    {
        "author": "叶集之",
        "dynasty": "宋",
        "type": "诗",
        "rhythmic": "",
        "title": "送李道甫辟大名名司录  其二",
        "preface": "",
        "paragraphs": [
            "李侯江南英，身老自藏器。",
            "读书尽百纸，落笔必千字。",
            "况兼熊豹姿，特负纵横志。",
            "凄其望高躅，异世犹一致。",
            "大名国北门，自昔雄元帅。",
            "名贤慎柬拔，荐引必同类。",
            "操持纪纲地，实藉循良吏。",
            "要成百炼刚，小大须历试。"
        ],
        "notes": "",
        "id": "908dd9642ee5f9ed3120a8bb73230594"
    },
    {
        "author": "叶集之",
        "dynasty": "宋",
        "type": "诗",
        "rhythmic": "",
        "title": "次韵王帅彦昭破贼",
        "preface": "",
        "paragraphs": [
            "将略兵机断若神，济时须仗老成人。",
            "指挥自事囊中智，谋议谁参幕府官。",
            "已喜雄威存楚越，更有余策取绥银。",
            "明年此去登黄阁，要使恩沾万国春。"
        ],
        "notes": "",
        "id": "6ac92bab4e343c0bacf4f1741f729f83"
    }
]