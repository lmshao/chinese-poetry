[
    {
        "author": "俞国宝",
        "dynasty": "宋",
        "type": "诗",
        "rhythmic": "",
        "title": "山茶花  其一",
        "preface": "",
        "paragraphs": [
            "花近东溪居士家，好携樽酒款携茶。",
            "玉皇收拾还天上，便恐筠阳无此花。"
        ],
        "notes": "",
        "id": "533a6a581baf6dfc06e098d6f658f91d"
    },
    {
        "author": "俞国宝",
        "dynasty": "宋",
        "type": "诗",
        "rhythmic": "",
        "title": "山茶花  其二",
        "preface": "",
        "paragraphs": [
            "玉洁冰寒自一家，地偏惊此对山花。",
            "归来不负西游眼，曾识人间未见花。"
        ],
        "notes": "",
        "id": "be6c73a8619420816df878ed20e91439"
    },
    {
        "author": "俞国宝",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "春到江南江北了，东皇未识花权。",
            "直将和气入巴川。",
            "逢迎天上客，来作地行仙。",
            "满捧一杯听细说，只今谁似公贤。",
            "愿推功业辅尧年。",
            "都将闲日月，来醉百花前。"
        ],
        "notes": "",
        "id": "94d75643a117ac85833df74d93421981"
    },
    {
        "author": "俞国宝",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "落落江湖三岛，才高懒住清都。",
            "手携黄石一编书。",
            "醉眠莘垅月，闲钓渭川鱼。",
            "见说玉阶三尺地，思君来讲唐虞。",
            "夜来南极一星孤。",
            "不知天子梦，曾到傅岩无。"
        ],
        "notes": "",
        "id": "ed95d7c80c77a29d6844aaf40228f246"
    },
    {
        "author": "俞国宝",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "翦烛写香笺，拨火温寒醑。",
            "门外东风将我愁，欲作三更雨。",
            "夜夜玉楼心，日日长亭路。",
            "豆蔻花开信不来，尘满金钗股。"
        ],
        "notes": "",
        "id": "18362473462dd5324c867820c92ece5e"
    },
    {
        "author": "俞国宝",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "云收雾敛，过一番疏雨，秋容新沐。",
            "月满巴山天似水，满眼祥云飞扑。",
            "一点长庚，瑞腾光彩，独照梅仙屋。",
            "十洲三岛，有人初降凡俗。",
            "长怪李白疏狂，骑鲸一去，千载无人逐。",
            "也解重来应尚欠，多少人间传曲。",
            "只怨君王，促归批诏，夜对金莲烛。",
            "蓬莱日醉，不知海岛桃熟。"
        ],
        "notes": "",
        "id": "99cce01d0f6cbe4917101f239aca72a0"
    },
    {
        "author": "俞国宝",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "灵谷有荚气，盘结在巴山。",
            "云蒸雨朵欲遣，奇怪出人间。",
            "不作丰城宝剑，不作渥洼灵种，不作化龙竿。",
            "生此济时杰，理乱总相关。",
            "入为相，出为将，两馀闲。",
            "忠肝义胆，曾将鲠论破天颜。",
            "好把昪平勋业，趁取河清桃熟，千岁奉金銮。",
            "草却登封检，双鬓未曾斑。"
        ],
        "notes": "",
        "id": "94c52ac04cff08c4485bc6947d7492fb"
    },
    {
        "author": "俞国宝",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "数声乌鹊。",
            "院宇寒萧索。",
            "杨柳梢头秋过却。",
            "无叶可供风落。",
            "可人犹有芙蕖。",
            "向人泠澹妆梳。",
            "云外征鸿过尽，夕阳依旧平芜。"
        ],
        "notes": "",
        "id": "771ebb6608412ba47ec0a6bdcd252035"
    },
    {
        "author": "俞国宝",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "南省西清，黄扉青琐，五年历遍中都。",
            "一封朝奏，无乃爱君欤。",
            "便作筠阳胜赏，东溪上、鸥鸟相娱。",
            "谁知道，心存魏阙，身暂寄江湖。",
            "东溪，何所有，冬梅夏柳，春杞秋蕖。",
            "谩回首，多少笼鸟池鱼。",
            "细看山林朝市，经行处、等是蘧庐。",
            "今朝好，一杯寿酒，一卷养生书。"
        ],
        "notes": "",
        "id": "d5d77d2b59a884a943b4f78713833b01"
    },
    {
        "author": "俞国宝",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "春衫和泪著。",
            "又燕入江南，雁归衡岳。",
            "东风晓来恶。",
            "绕西园无绪，泪随花落。",
            "愁钟恨角。",
            "梦无凭、难成易觉。",
            "到春来易感，韩香顿减，沈腰如削。",
            "离索。",
            "挑灯占信，听鹊求音，不禁春弱。",
            "云轻雨薄。",
            "阳台远，信难托。",
            "念盟钗一股，鸾光两破，已负秦楼素约。",
            "但莫教、嫩绿成阴，把人误却。"
        ],
        "notes": "",
        "id": "360be69e2106ee08e3ee96d07973568d"
    },
    {
        "author": "俞国宝",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "江天霜晓，梅粉参差吐。",
            "剪剪暗香风，自吹到、瑶台仙路。",
            "辎軿缥缈，昨夜出蓬莱，云鬓薄，月眉纤，元是飞琼侣。",
            "知书识字，书带先生女。",
            "来配计然家，货财等、封君千户。",
            "谷量牛马，更用斗量金，年不老，富无穷，常作蟠桃主。"
        ],
        "notes": "",
        "id": "ed234ae2396fbd9a44a048eecb6709ce"
    },
    {
        "author": "俞国宝",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "群花烂熳，春色浓如酒。",
            "芳草绿铺茵，正荼䕷、牡丹时侯。",
            "佳辰协瑞，来降蕊宫仙，珠帘卷，画堂深，香雾腾金兽。",
            "朱颜绿鬓，不改长安旧。",
            "金盏莫辞深，拚通宵、尽从银漏。",
            "笙歌丛里，欢笑度年华。",
            "看荣贵，有儿孙，永祝松椿寿。"
        ],
        "notes": "",
        "id": "e8c74d18a281dffef0392ad9284cf5b0"
    },
    {
        "author": "俞国宝",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "木犀开了。",
            "还是生辰到。",
            "一笑对东风，喜人与、花容俱好。",
            "寿筵启处，香雾扑帘帏，星河晓，晚丝簧奏，拚取金尊倒。",
            "当年仙子，容易抛蓬岛。",
            "月窟与花期，要同向、人间不老。",
            "拈枝弄蕊，此乐几时穷，一岁里，一番新，莫与蟠桃道。"
        ],
        "notes": "",
        "id": "95d89a7c0ebb1b59e9d55cc2dca89388"
    },
    {
        "author": "俞国宝",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "梦里骖鸾鹤。",
            "觉三山不远，依前海风吹落。",
            "浮到五湖烟月上，刚被梅香醉着。",
            "粲玉树、轻明疏薄。",
            "十万琼琚天女队，捧冰壶、玉液琉璃杓。",
            "来伴我，荐清酌。",
            "恍然梦断浑非昨。",
            "问溪边竹外，新来为谁开却。",
            "无限冰魂招不得，拟把离骚唤觉。",
            "待抖擞、红尘双脚。",
            "万里瑶台终一到，想玉奴、不负东昏约。",
            "留此恨，寄残角。"
        ],
        "notes": "",
        "id": "baeb070d956328030237c6ad1fe5da00"
    },
    {
        "author": "俞国宝",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "东风巷陌暮寒骄。",
            "灯火闹河桥。",
            "胜游忆遍钱塘夜，青鸾远、信断难招。",
            "蕙草情随雪尽，梨花梦与云销。",
            "客怀先自病无聊。",
            "绿酒负金蕉。",
            "下帏独拥香篝睡，春城外、玉漏声遥。",
            "可惜满街明月，更无人为吹箫。"
        ],
        "notes": "",
        "id": "cbdafa24d78025f4b77b3e61db42f8f5"
    },
    {
        "author": "俞国宝",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "一春长费买花钱。",
            "日日醉花边。",
            "玉骢惯识西湖路，骄嘶过、沽酒垆前。",
            "红杏香中箫鼓，绿杨影里秋千。",
            "暖风十里丽人天。",
            "花压髻云偏。",
            "画船载取春归去，馀情寄、湖水湖烟。",
            "明日重扶残醉，来寻陌上花钿。"
        ],
        "notes": "",
        "id": "35cb0623e4972dca449b3695a4dbcbf4"
    }
]