[
    {
        "author": "于瓌",
        "dynasty": "唐",
        "type": "诗",
        "rhythmic": "",
        "title": "和绵州于中丞登越王楼作二首 一",
        "preface": "",
        "paragraphs": [
            "楼因藩邸号，川势似依楼。",
            "显敞含清暑，岚光入素秋。",
            "山宜姑射貌，江泛李膺舟。",
            "郢曲思朋执，轻纱画胜游。"
        ],
        "notes": "",
        "id": "a4cf32a07cbcd097f1e55d717183498e"
    },
    {
        "author": "于瓌",
        "dynasty": "唐",
        "type": "诗",
        "rhythmic": "",
        "title": "和绵州于中丞登越王楼作二首 二",
        "preface": "",
        "paragraphs": [
            "极目郡城楼，浮云拂槛愁。",
            "政成多暇日，诗思动先秋。",
            "远霁千岩雪，随波一叶舟。",
            "昔曾窥粉绘，今愿许陪游。"
        ],
        "notes": "",
        "id": "b6f0571c830d6a9d5cd862e4228ac7c0"
    }
]