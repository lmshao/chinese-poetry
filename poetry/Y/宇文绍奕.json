[
    {
        "author": "宇文绍奕",
        "dynasty": "宋",
        "type": "诗",
        "rhythmic": "",
        "title": "三友堂 山",
        "preface": "",
        "paragraphs": [
            "峭拔耸青天，巍峨镇方国。",
            "愿与君为友，万古长一色。"
        ],
        "notes": "",
        "id": "275d39870b9cd3edbfd9a14b1711b766"
    },
    {
        "author": "宇文绍奕",
        "dynasty": "宋",
        "type": "诗",
        "rhythmic": "",
        "title": "三友堂 泉",
        "preface": "",
        "paragraphs": [
            "青泉出山下，到海流不息。",
            "愿与君为友，果行而育德。"
        ],
        "notes": "",
        "id": "962318dac304ffcaa1f81f3166e19084"
    },
    {
        "author": "宇文绍奕",
        "dynasty": "宋",
        "type": "诗",
        "rhythmic": "",
        "title": "三友堂 竹",
        "preface": "",
        "paragraphs": [
            "清淡不媚春，挺挺凌霜雪。",
            "愿与君为友，虚中而劲节。"
        ],
        "notes": "",
        "id": "603ad38fbf694ea8384fcd830080f789"
    },
    {
        "author": "宇文绍奕",
        "dynasty": "宋",
        "type": "诗",
        "rhythmic": "",
        "title": "三友堂 风",
        "preface": "",
        "paragraphs": [
            "清风泠然来，襟袖皆披拂。",
            "愿与君为友，相见长及物。"
        ],
        "notes": "",
        "id": "ec1554d8f454233682579ef776b71145"
    },
    {
        "author": "宇文绍奕",
        "dynasty": "宋",
        "type": "诗",
        "rhythmic": "",
        "title": "三友堂 月",
        "preface": "",
        "paragraphs": [
            "明月丽青天，群星隠晶耀。",
            "愿与君为友，容光无不照。"
        ],
        "notes": "",
        "id": "685d6a3011256a788379a0ca7dee8b10"
    }
]