[
    {
        "author": "夷陵女郎",
        "dynasty": "唐",
        "type": "诗",
        "rhythmic": "",
        "title": "空馆夜歌 一",
        "preface": "",
        "paragraphs": [
            "明月清风，良宵会同。",
            "星河易翻，欢娱不终。",
            "绿樽翠杓，为君斟酌。"
        ],
        "notes": "",
        "id": "4b76607622c916ce721b8cd3887fa2ec"
    },
    {
        "author": "夷陵女郎",
        "dynasty": "唐",
        "type": "诗",
        "rhythmic": "",
        "title": "空馆夜歌 二",
        "preface": "",
        "paragraphs": [
            "杨柳杨柳，袅袅随风急。",
            "西楼美人春梦长，绣帘斜卷千条入。"
        ],
        "notes": "",
        "id": "fed905f40268f48b019ed1f2adb64cd6"
    },
    {
        "author": "夷陵女郎",
        "dynasty": "唐",
        "type": "诗",
        "rhythmic": "",
        "title": "空馆夜歌 三",
        "preface": "",
        "paragraphs": [
            "[玉]户金缸，愿陪君王。",
            "邯郸宫中，金石丝簧。",
            "卫女秦娥，左右成行。",
            "纨缟缤纷，翠眉红妆。",
            "王欢顾盼，为王歌舞。",
            "愿得君欢，常无灾苦。"
        ],
        "notes": "",
        "id": "844c475f1f1e7b12696027b33e0171d5"
    }
]