[
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "南涧月夕",
        "preface": "",
        "paragraphs": [
            "华发念秋晚，青灯怜夜长。",
            "香团菊花露，寒著橘林霜。",
            "月在北窗底，人行南涧傍。",
            "婆娑不知去，身世两相忘。"
        ],
        "notes": "",
        "id": "bd7cd3e25b01a0bbec9b40ef127c6869"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "旅中谕怀",
        "preface": "",
        "paragraphs": [
            "白浪红尘二十春，就中奔走费光阴。",
            "有时俗事不称意，无限好山都上心。",
            "一面琴为方外友，数篇诗当橐中金。",
            "会须将尔同归去，家在碧溪烟树深。"
        ],
        "notes": "",
        "id": "1dc011311f1f45da5d9318942afd40d1"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "岁杪山中",
        "preface": "",
        "paragraphs": [
            "石乱云深客到稀，鹤和残雪在高枝。",
            "小轩日午贪浓睡，门外春风过不知。"
        ],
        "notes": "",
        "id": "298f629de33531d773f03655906d46a4"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "咏草",
        "preface": "",
        "paragraphs": [
            "满目芊芊野渡头，不知若个解忘忧。",
            "细随绿水侵离馆，远带斜阳过别洲。",
            "金谷园中荒映月，石头城下碧连秋。",
            "行人怅望王孙去，买断金钗十二愁。"
        ],
        "notes": "",
        "id": "92280faabfab3fdfe48913ad36e3f714"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "宿蒋山栖霞寺",
        "preface": "",
        "paragraphs": [
            "独坐清谈久亦劳，碧松燃火暖衾袍。",
            "夜深童子唤不起，猛虎一声山月高。"
        ],
        "notes": "",
        "id": "f940cbdead9fe9b92771823bc9525d6c"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "山中琴兴",
        "preface": "",
        "paragraphs": [
            "野客调琴玉一枝，薰风滋味自家知。",
            "夜深断送鹤先睡，弹到山空月落时。"
        ],
        "notes": "",
        "id": "65436c1478301475c1cf73d864be57f3"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "深深尽陌倚朱门，腮粉轻红湿泪痕。",
            "寂寞绣屏人未见，杏花疏雨立黄昏。"
        ],
        "notes": "",
        "id": "a7e4bde9be349cbbce3294726b1b75a6"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "口占",
        "preface": "",
        "paragraphs": [
            "相君高卧朝天阙，立损阶前白玉麟。",
            "此去定生狮子国，却来重载法王身。"
        ],
        "notes": "",
        "id": "8ad57f14b10b506a55d7f3a9ad69fe19"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "松风",
        "preface": "",
        "paragraphs": [
            "万壑摇苍烟，百滩度流水。",
            "下有骑馿人，萧萧吹冻耳。"
        ],
        "notes": "",
        "id": "f249f68f2ec55f81e32ba22b614c5908"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "戏作",
        "preface": "",
        "paragraphs": [
            "鬰鬰襟怀怨别离，凤楼西角正斜晖。",
            "洞房风细春华暖，落尽碧桃人未归。"
        ],
        "notes": "",
        "id": "f0b96d0f204556cc84ffea66892b74fb"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "寄杜宣卿长官",
        "preface": "",
        "paragraphs": [
            "长忆逢君历水隅，坐中谈笑见醇儒。",
            "当年许我入诗社，别后有谁为酒徒。",
            "头想白如潘骑省，家应贫似范莱芜。",
            "相思不可能相得，蝉老西风海树枯。"
        ],
        "notes": "",
        "id": "bdeeda0b12e063db05c1b5bbc7be3793"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "水村",
        "preface": "",
        "paragraphs": [
            "画桡两两枕汀沙，隔岸烟芜一望赊。",
            "悲翠闲居眠藕叶，鹭鸶别业在芦花。",
            "溪云漠漠迷渔屋，野旆翻翻露酒家。",
            "一幅江南真水墨，无人写得寄京华。"
        ],
        "notes": "",
        "id": "ec16aa74ca6abb738d3a4955471fe8b0"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "秋阁晨兴",
        "preface": "",
        "paragraphs": [
            "远寺一声钟，簷楹惊宿鸟。",
            "拂衣风露清，月落千山晓。"
        ],
        "notes": "",
        "id": "8a2afee83bf8b1c0813655c6de8f939b"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "茆舍竹篱短，梅花吐未齐。",
            "晚来溪径侧，雪压小桥低。"
        ],
        "notes": "",
        "id": "7b74468ff58f4dcc1b4fbd11629b32e8"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "吴兴",
        "preface": "",
        "paragraphs": [
            "沽酒店穿斜巷出，采莲船傍后门归。",
            "翠沾城郭山千点，清蘸楼台水一围。"
        ],
        "notes": "",
        "id": "368d8142a8ba4422453048bbb76e75f7"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "钟山僧舍酬辟疆秘授",
        "preface": "",
        "paragraphs": [
            "同谒临川丞相时，不期颜色偶然披。",
            "绿葵自得山人味，绛帐难求俗士知。",
            "午磬唤回幽枕梦，夕阳催就小窗诗。",
            "松毛桂叶山中路，肯顾非公复是谁。"
        ],
        "notes": "",
        "id": "832253b103f93baaccd4c1a96799d311"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "莫怪野人经宿住，白苹露落蟹螯肥。"
        ],
        "notes": "",
        "id": "ba7940d9ed4879b902c2c6303fa8842e"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "满地榆钱逐晓风。"
        ],
        "notes": "",
        "id": "067b60b6fe6c5da431846a5ab0b393ce"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "月中疏影暗中香。"
        ],
        "notes": "",
        "id": "e396b18fe9cb5994923b1f870b82989f"
    }
]