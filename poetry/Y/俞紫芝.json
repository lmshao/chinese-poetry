[
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "南涧月夕",
        "preface": "",
        "paragraphs": [
            "华发念秋晚，青灯怜夜长。",
            "香团菊花露，寒著橘林霜。",
            "月在北窗底，人行南涧傍。",
            "婆娑不知去，身世两相忘。"
        ],
        "notes": "",
        "id": "67eb218e1c944f015a4702f07d793a25"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "旅中谕怀",
        "preface": "",
        "paragraphs": [
            "白浪红尘二十春，就中奔走费光阴。",
            "有时俗事不称意，无限好山都上心。",
            "一面琴为方外友，数篇诗当橐中金。",
            "会须将尔同归去，家在碧溪烟树深。"
        ],
        "notes": "",
        "id": "8d00e4c3d870692d9c8a419beff0c00f"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "岁杪山中",
        "preface": "",
        "paragraphs": [
            "石乱云深客到稀，鹤和残雪在高枝。",
            "小轩日午贪浓睡，门外春风过不知。"
        ],
        "notes": "",
        "id": "864efe8bf2438544971c1e4d34b80677"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "咏草",
        "preface": "",
        "paragraphs": [
            "满目芊芊野渡头，不知若个解忘忧。",
            "细随绿水侵离馆，远带斜阳过别洲。",
            "金谷园中荒映月，石头城下碧连秋。",
            "行人怅望王孙去，买断金钗十二愁。"
        ],
        "notes": "",
        "id": "8f1725bc8be4d5014562ea09027c44c9"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "宿蒋山栖霞寺",
        "preface": "",
        "paragraphs": [
            "独坐清谈久亦劳，碧松燃火暖衾袍。",
            "夜深童子唤不起，猛虎一声山月高。"
        ],
        "notes": "",
        "id": "d96fd1087da9cfcf90376612d33a0272"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "山中琴兴",
        "preface": "",
        "paragraphs": [
            "野客调琴玉一枝，薰风滋味自家知。",
            "夜深断送鹤先睡，弹到山空月落时。"
        ],
        "notes": "",
        "id": "c011b8189ff7e2e0c802b766e5fb8f8d"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "深深尽陌倚朱门，腮粉轻红湿泪痕。",
            "寂寞绣屏人未见，杏花疏雨立黄昏。"
        ],
        "notes": "",
        "id": "1e857998a24bd2fb67d96a7c954bc36e"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "口占",
        "preface": "",
        "paragraphs": [
            "相君高卧朝天阙，立损阶前白玉麟。",
            "此去定生狮子国，却来重载法王身。"
        ],
        "notes": "",
        "id": "bc8894991ad3f0a085916806f35d2424"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "松风",
        "preface": "",
        "paragraphs": [
            "万壑摇苍烟，百滩度流水。",
            "下有骑馿人，萧萧吹冻耳。"
        ],
        "notes": "",
        "id": "9a96a7f6940caff200ad637b1ac12055"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "戏作",
        "preface": "",
        "paragraphs": [
            "鬰鬰襟怀怨别离，凤楼西角正斜晖。",
            "洞房风细春华暖，落尽碧桃人未归。"
        ],
        "notes": "",
        "id": "9218391873388dcf57e71484a862eedd"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "寄杜宣卿长官",
        "preface": "",
        "paragraphs": [
            "长忆逢君历水隅，坐中谈笑见醇儒。",
            "当年许我入诗社，别后有谁为酒徒。",
            "头想白如潘骑省，家应贫似范莱芜。",
            "相思不可能相得，蝉老西风海树枯。"
        ],
        "notes": "",
        "id": "66b371d9b96518f11bebe2febe4a1f0f"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "水村",
        "preface": "",
        "paragraphs": [
            "画桡两两枕汀沙，隔岸烟芜一望赊。",
            "悲翠闲居眠藕叶，鹭鸶别业在芦花。",
            "溪云漠漠迷渔屋，野旆翻翻露酒家。",
            "一幅江南真水墨，无人写得寄京华。"
        ],
        "notes": "",
        "id": "2253db5b9db78d4120444908caaf19c4"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "秋阁晨兴",
        "preface": "",
        "paragraphs": [
            "远寺一声钟，簷楹惊宿鸟。",
            "拂衣风露清，月落千山晓。"
        ],
        "notes": "",
        "id": "a30be89369c5a62794fe15d879c3bdaf"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "冬日",
        "preface": "",
        "paragraphs": [
            "茆舍竹篱短，梅花吐未齐。",
            "晚来溪径侧，雪压小桥低。"
        ],
        "notes": "",
        "id": "a0d94289eed28ea53a1d969fa44383e9"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "吴兴",
        "preface": "",
        "paragraphs": [
            "沽酒店穿斜巷出，采莲船傍后门归。",
            "翠沾城郭山千点，清蘸楼台水一围。"
        ],
        "notes": "",
        "id": "3d1c9365378d047fdfad8b4a6d776642"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "钟山僧舍酬辟疆秘授",
        "preface": "",
        "paragraphs": [
            "同谒临川丞相时，不期颜色偶然披。",
            "绿葵自得山人味，绛帐难求俗士知。",
            "午磬唤回幽枕梦，夕阳催就小窗诗。",
            "松毛桂叶山中路，肯顾非公复是谁。"
        ],
        "notes": "",
        "id": "314e6b891af9f6cebc779f0bb7068f0d"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "莫怪野人经宿住，白苹露落蟹螯肥。"
        ],
        "notes": "",
        "id": "6b0866d4c0ae6d39c0182059a735a180"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "满地榆钱逐晓风。"
        ],
        "notes": "",
        "id": "394a86bb40d156d63b16b1b6489db5d3"
    },
    {
        "author": "俞紫芝",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "月中疏影暗中香。"
        ],
        "notes": "",
        "id": "976c42ea1c9da73c3b1969404f8a1e00"
    },
    {
        "author": "俞紫芝",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "弄水亭前千万景，登临不忍空回。",
            "水轻墨澹写蓬莱。",
            "莫教世眼，容易洗尘埃。",
            "收去雨昏都不见，展时还似云开。",
            "先生高趣更多才。",
            "人人尽道，小杜却重来。"
        ],
        "notes": "",
        "id": "c88cdc370291707ce1b8b928dd4f7a55"
    },
    {
        "author": "俞紫芝",
        "dynasty": "宋",
        "type": "词",
        "rhythmic": "苏幕遮",
        "title": "",
        "preface": "",
        "paragraphs": [
            "地锺灵，天应瑞。",
            "簇簇香苞、团作真珠蕊。",
            "玉宇瑶台分十二。",
            "要伴姮娥，月里双双睡。",
            "月如花，花似月。",
            "花月生香，添此真奇异。",
            "不许扬州夸间气。",
            "昨夜春风，唤醒琼琼醉。"
        ],
        "notes": "",
        "id": "a7d29b1fde84c6bbc4f0ad9cf0d51dcd"
    },
    {
        "author": "俞紫芝",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "钓鱼船上谢三郎。",
            "双鬓已苍苍。",
            "蓑衣未必清贵，不肯换金章。",
            "汀草畔，浦花旁。",
            "静鸣榔。",
            "自来好个，渔父家风，一片潇湘。"
        ],
        "notes": "",
        "id": "05233dcc01762119ffcebaf9e3aa40b3"
    }
]