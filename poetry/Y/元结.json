[
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "杂曲歌辞 欸乃曲 一",
        "preface": "",
        "paragraphs": [
            "偏存名迹在人间，顺俗与时未安闲。",
            "来谒大官兼问政，扁舟却入九疑山。"
        ],
        "notes": "",
        "id": "aacb26a7c939b5ce6cf3750f70a0e2ad"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "杂曲歌辞 欸乃曲 二",
        "preface": "",
        "paragraphs": [
            "湘江二月春水平，满月和风宜夜行。",
            "唱桡欲过平阳戍，守吏相呼问姓名。"
        ],
        "notes": "",
        "id": "8a680056f2e061d71d63013bfa1213c0"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "杂曲歌辞 欸乃曲 三",
        "preface": "",
        "paragraphs": [
            "千里枫林烟雨深，无朝无暮有猨吟。",
            "停桡静听曲中意，好是云山韶濩音。"
        ],
        "notes": "",
        "id": "8cd7e47351f38c2a5692ade10dadf827"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "杂曲歌辞 欸乃曲 四",
        "preface": "",
        "paragraphs": [
            "零陵郡北湘水东，浯溪形胜满湘中。",
            "溪口石颠堪自逸，谁能相伴作渔翁。"
        ],
        "notes": "",
        "id": "f0325c42c60ab1829ffe798cac3b7076"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "杂曲歌辞 欸乃曲 五",
        "preface": "",
        "paragraphs": [
            "下泷船似入深渊，上泷船似欲升天。",
            "泷南始到九疑郡，应绝高人乘兴船。"
        ],
        "notes": "",
        "id": "48bf9cb791b002074825c3165c81664a"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "猗皇至圣兮，至惠至仁。",
            "德施蕴蕴，蕴蕴如何。",
            "不全不缺，莫知所贶。"
        ],
        "notes": "",
        "id": "eb4e8f1124bc7e082138e24ac4555b44"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "猗皇至圣兮，至俭至明。",
            "化流瀛瀛，瀛瀛如何。",
            "不虢不赩，莫知其极。"
        ],
        "notes": "",
        "id": "e66e1850e7af1374db4ebbf8f18e49d2"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "至化之深兮，猗猗娭娭。",
            "如煦如吹，如负如持。",
            "而不知其慈，故莫周莫止，静和而止。"
        ],
        "notes": "",
        "id": "b9258bacfbc570840cd0109d280b4486"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "至化之极兮，瀛瀛溶溶。",
            "如涵如封，如随如从。",
            "而不知其功，故莫由莫己，顺时而理。"
        ],
        "notes": "",
        "id": "dfc120c294f965f8fb1286066127ebbc"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "至哉勤绩，不盈不延。",
            "谁能颂之，我请颂焉。",
            "於戏劳王，勤亦何极。",
            "济尔九土，山川沟洫。"
        ],
        "notes": "",
        "id": "8b22bbabfda5e2f5885e6772dc082155"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "至哉俭德，不丰不敷。",
            "谁能颂之，我请颂夫。",
            "於戏劳王，俭亦何深。",
            "戒尔万代，奢侈荒淫。"
        ],
        "notes": "",
        "id": "7cc45902bdf47019b8c70e44bb98e2e2"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   三",
        "preface": "",
        "paragraphs": [
            "至哉茂功，不升不圯。",
            "谁能颂之，我请颂矣。",
            "於戏劳王，功亦何大。",
            "去尔兆庶，洪湮灾害。"
        ],
        "notes": "",
        "id": "42eb98f133229ed75f32ff9713942cfd"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗",
        "preface": "",
        "paragraphs": [
            "为君之道，何以为明。",
            "功不滥赏，罪不滥刑。",
            "谠言则听，谄言不听。",
            "王至是然，可为明焉。"
        ],
        "notes": "",
        "id": "f51cbba5f852f76b6efc0efd5db04cf3"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗",
        "preface": "",
        "paragraphs": [
            "理何为兮，系修文德。",
            "加之清一，莫不顺则。",
            "意彼刑法，设以化人。",
            "致使无之，而化益纯。",
            "所谓代刑，以道去杀。",
            "呜呼呜呼，人不斯察。"
        ],
        "notes": "",
        "id": "3abf72ec7a3952ef7a20b31517c830c3"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗",
        "preface": "",
        "paragraphs": [
            "国有世谟，仁信勤欤。",
            "王实惛荒，终亡此乎。",
            "焉有力恣谄惑，而不亡其国。",
            "呜呼亡王，忍为此心。",
            "敢正亡王，永为世箴。"
        ],
        "notes": "",
        "id": "41fdf88295f723157c33a913917b3b75"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "嘻乎王家，曾有凶王。",
            "中世失国，岂非骄荒。",
            "复复之难，令则可忘。"
        ],
        "notes": "",
        "id": "c54dfb204e0083f4ebfa22660e2e5abe"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "嘻乎乱王，王心何思。",
            "暴淫虐惑，无思不为。",
            "生人冤怨，言何极之。"
        ],
        "notes": "",
        "id": "adbdaa704f6672df509f999f3897c307"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "夫为君上兮，慈顺明恕。",
            "可以化人，忍行昏恣。",
            "独乐其身，一徇所欲。"
        ],
        "notes": "",
        "id": "9039b5f94775ae84a85dbb65dc1e7072"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "夫为君上兮，兢慎俭约。",
            "可以保身，忍行荒惑。",
            "虐暴于人，前世失国。"
        ],
        "notes": "",
        "id": "a0616b840ef8d81ca8af089481c58be4"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   一",
        "preface": "",
        "paragraphs": [
            "贤圣为上兮，必俭约戒身。",
            "鉴察化人，所以保福也。",
            "如何不思，荒恣是为。",
            "上下隔塞，人神怨奰。",
            "敖恶无厌，不畏颠坠。"
        ],
        "notes": "",
        "id": "71f64c3f749a44039737be01e584fd2e"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗   二",
        "preface": "",
        "paragraphs": [
            "圣贤为上兮，必用贤正。",
            "黜奸佞之臣，所以长久也。",
            "如何反是，以为乱矣。",
            "宠邪信惑，近佞好谀。",
            "废嫡立庶，忍为祸谟。"
        ],
        "notes": "",
        "id": "94ac333afc92649e395aa893992804fa"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "二风诗",
        "preface": "",
        "paragraphs": [
            "夫何伤兮，伤王乎。",
            "欲何为乎，将蠹枯矣。",
            "无人救乎，蠹枯及矣。",
            "不可救乎，嗟伤王。",
            "自为人君，变为人奴。",
            "为人君者，忘戒乎。"
        ],
        "notes": "",
        "id": "5f8ff859a31f29711d275580977f5f8c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "吾人苦兮，水深深。",
            "网罟设兮，水不深。"
        ],
        "notes": "",
        "id": "39a1bcfd81afe537dca0b6c59997ff74"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "吾人苦兮，山幽幽。",
            "网罟设兮，山不幽。"
        ],
        "notes": "",
        "id": "f460fb8bb431965670feb4624d07277a"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "猗太帝兮，其智如神。",
            "分草实兮，济我生人。"
        ],
        "notes": "",
        "id": "6abc57d73b9967d23865a53032159418"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "猗太帝兮，其功如天。",
            "均四时兮，成我丰年。"
        ],
        "notes": "",
        "id": "9890fdcbeae808dd330f3870730cf252"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "玄云溶溶兮，垂雨蒙蒙。",
            "类我圣泽兮，涵濡不穷。"
        ],
        "notes": "",
        "id": "93e25b3ed9449d21538832f9ad80eef9"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "玄云漠漠兮，含暎逾光。",
            "类我圣德兮，溥被无方。"
        ],
        "notes": "",
        "id": "17387a2a85d34e7ff1605cc99c14e0bd"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首",
        "preface": "",
        "paragraphs": [
            "圣德至深兮，奫奫如渊。",
            "生类娭娭兮，孰知其然。"
        ],
        "notes": "",
        "id": "48e65705d5a7c824a45955cffea35b35"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首",
        "preface": "",
        "paragraphs": [
            "植植万物兮，滔滔根茎。",
            "五德涵柔兮，沨沨而生。",
            "其生如何兮秞秞，天下皆自我君兮化成。"
        ],
        "notes": "",
        "id": "df38743c5c8efedb34377944be019464"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "我有金石兮，击考崇崇。",
            "与汝歌舞兮，上帝之风。",
            "由六合兮，英华沨沨。"
        ],
        "notes": "",
        "id": "0bf0f26612332a56f1f0bb9341bced5d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "我有丝竹兮，韵和泠泠。",
            "与汝歌舞兮，上帝之声。",
            "由六合兮，根底嬴嬴。"
        ],
        "notes": "",
        "id": "c5b19eeba1c3ffdf0cdfe8f0d58cc491"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "元化油油兮，孰知其然。",
            "至德汨汨兮，顺之以先。"
        ],
        "notes": "",
        "id": "a33ed792a8dd58ccaa2b77b0ceca0e7b"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "元化浘浘兮，孰知其然。",
            "至道泱泱兮，由之以全。"
        ],
        "notes": "",
        "id": "55295bdae0475c0dca22efceca7a34bb"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "森森群象兮，日见生成。",
            "欲闻朕初兮，玄封冥冥。"
        ],
        "notes": "",
        "id": "8537b0fd62718b5a4fcac235527473d9"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "洋洋至化兮，日见深柔。",
            "欲闻大濩兮，大渊油油。"
        ],
        "notes": "",
        "id": "3afa56431a896d9a7de7e8cae35ffbc4"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "茫茫下土兮，乃生九州。",
            "山有长岑兮，川有深流。"
        ],
        "notes": "",
        "id": "5314aefaf490735a181bc634a7f283c2"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "茫茫下土兮，乃均四方。",
            "国有安乂兮，野有封疆。"
        ],
        "notes": "",
        "id": "a455e881d360e42ace78bd29576fcdb6"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  三",
        "preface": "",
        "paragraphs": [
            "茫茫下土兮，乃歌万年。",
            "上有茂功兮，下戴仁天。"
        ],
        "notes": "",
        "id": "4b74b3f77f197480d3cc0cf1b65dffd0"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  一",
        "preface": "",
        "paragraphs": [
            "万姓苦兮，怨且哭。",
            "不有圣人兮，谁护育。"
        ],
        "notes": "",
        "id": "cf396765ffb69735d9a03cafcfd3cf0d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "补乐歌十首  二",
        "preface": "",
        "paragraphs": [
            "圣人生兮，天下和。",
            "万姓熙熙兮，舞且歌。"
        ],
        "notes": "",
        "id": "6286db6b369255f0db5699323c8eb7c6"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 思太古",
        "preface": "",
        "paragraphs": [
            "东南三千里，沅湘为太湖。",
            "湖上山谷深，有人多似愚。",
            "婴孩寄树颠，就水捕鷠鲈。",
            "所欢同鸟兽，身意复何拘。",
            "吾行遍九州，此风皆已无。",
            "吁嗟圣贤教，不觉久踌蹰。"
        ],
        "notes": "",
        "id": "72af3fb079b2770b761978452845a29d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 陇上叹",
        "preface": "",
        "paragraphs": [
            "援车登陇坂，穷高遂停驾。",
            "延望戎狄乡，巡回复悲咤。",
            "滋移有情教，草木犹可化。",
            "圣贤礼让风，何不遍西夏。",
            "父子忍猜害，君臣敢欺诈。",
            "所适今若斯，悠悠欲安舍。"
        ],
        "notes": "",
        "id": "8da23ee817086140fb84a3c08f4ad653"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 颂东夷",
        "preface": "",
        "paragraphs": [
            "尝闻古天子，朝会张新乐。",
            "金石无全声，宫商乱清浊。",
            "东惊且悲叹，节变何烦数。",
            "始知中国人，耽此亡纯朴。",
            "尔为外方客，何为独能觉。",
            "其音若或在，蹈海吾将学。"
        ],
        "notes": "",
        "id": "2c60cd0237bb2d469f02fec0d11f959c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 贱士吟",
        "preface": "",
        "paragraphs": [
            "南风发天和，和气天下流。",
            "能使万物荣，不能变羁愁。",
            "为愁亦何尔，自请说此由。",
            "谄竞实多路，苟邪皆共求。",
            "尝闻古君子，指以为深羞。",
            "正方终莫可，江海有沧洲。"
        ],
        "notes": "",
        "id": "a1eacae0e9a3e25e908fe8641cd5f33f"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 欸乃曲",
        "preface": "",
        "paragraphs": [
            "谁能听欸乃，欸乃感人情。",
            "不恨湘波深，不怨湘水清。",
            "所嗟岂敢道，空羡江月明。",
            "昔闻扣断舟，引钓歌此声。",
            "始歌悲风起，歌竟愁云生。",
            "遗曲今何在，逸为渔父行。"
        ],
        "notes": "",
        "id": "dea1bfee688212e9cfcd84eb0856d2fa"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 贫妇词",
        "preface": "",
        "paragraphs": [
            "谁知苦贫夫，家有愁怨妻。",
            "请君听其词，能不为酸凄。",
            "所怜抱中儿，不如山下麑。",
            "空念庭前地，化为人吏蹊。",
            "出门望山泽，回头心复迷。",
            "何时见府主，长跪向之啼。"
        ],
        "notes": "",
        "id": "49cf82512b4428e4744797ad51c80747"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 去乡悲",
        "preface": "",
        "paragraphs": [
            "踌蹰古塞关，悲歌为谁长。",
            "日行见孤老，羸弱相提将。",
            "闻其呼怨声，闻声问其方。",
            "方言无患苦，岂弃父母乡。",
            "非不见其心，仁惠诚所望。",
            "念之何可说，独立为凄伤。"
        ],
        "notes": "",
        "id": "354b3d198ad1dedadb6feb10f48e1d33"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 寿翁兴",
        "preface": "",
        "paragraphs": [
            "借问多寿翁，何方自修育。",
            "惟云顺所然，忘情学草木。",
            "始知世上术，劳苦化金玉。",
            "不见充所求，空闻肆耽欲。",
            "清和存王母，潜濩无乱黩。",
            "谁正好长生，此言堪佩服。"
        ],
        "notes": "",
        "id": "20f3ac60ab1d3692072fdd8b0c954a11"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 农臣怨",
        "preface": "",
        "paragraphs": [
            "农臣何所怨，乃欲干人主。",
            "不识天地心，徒然怨风雨。",
            "将论草木患，欲说昆虫苦。",
            "巡回宫阙傍，其意无由吐。",
            "一朝哭都市，泪尽归田亩。",
            "谣颂若采之，此言当可取。"
        ],
        "notes": "",
        "id": "8e3b9c265c428c28920f6cfc4deff8f6"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 谢大龟",
        "preface": "",
        "paragraphs": [
            "客来自江汉，云得双大龟。",
            "且言龟甚灵，问我君何疑。",
            "自昔保方正，顾尝无妄私。",
            "顺和固鄙分，全守真常规。",
            "行之恐不及，此外将何为。",
            "惠恩如可谢，占问敢终辞。"
        ],
        "notes": "",
        "id": "d7904b99b5c6e1ff0eefbd64cbf12d66"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 古遗叹",
        "preface": "",
        "paragraphs": [
            "古昔有遗叹，所叹何所为。",
            "有国遗贤臣，万事为冤悲。",
            "所遗非遗望，所遗非可遗。",
            "所遗非遗用，所遗在遗之。",
            "嗟嗟山海客，全独竟何辞。",
            "心非膏濡类，安得无不遗。"
        ],
        "notes": "",
        "id": "221ea294a104c34cba9df22f2146df81"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "系乐府十二首 下客谣",
        "preface": "",
        "paragraphs": [
            "下客无黄金，岂思主人怜。",
            "客言胜黄金，主人然不然。",
            "珠玉成彩翠，绮罗如婵娟。",
            "终恐见斯好，有时去君前。",
            "岂知保忠信，长使令德全。",
            "风声与时茂，歌颂万千年。"
        ],
        "notes": "",
        "id": "c53e6bd74c5de1c459d85e356d9e528a"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 故城东",
        "preface": "",
        "paragraphs": [
            "漫惜故城东，良田野草生。",
            "说向县大夫，大夫劝我耕。",
            "耕者我为先，耕者相次焉。",
            "谁爱故城东，今为近郭田。"
        ],
        "notes": "",
        "id": "16a69c1365931c4188744c0d1a06b062"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 西阳城",
        "preface": "",
        "paragraphs": [
            "江北有大洲，洲上堪力耕。",
            "此中宜五谷，不及西阳城。",
            "城畔多野桑，城中多古荒。",
            "衣食可力求，此外何所望。"
        ],
        "notes": "",
        "id": "bafd673e78be03eef86a45c3eaaac13d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 大回中",
        "preface": "",
        "paragraphs": [
            "樊水欲东流，大江又北来。",
            "樊山当其南，此中为大回。",
            "回中鱼好游，回中多钓舟。",
            "漫欲作渔人，终焉无所求。"
        ],
        "notes": "",
        "id": "b40b8bbfae086777c0946208c19b885f"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 小回中",
        "preface": "",
        "paragraphs": [
            "丛石横大江，人言是钓台。",
            "水石相冲激，此中为小回。",
            "回中浪不恶，复在武昌郭。",
            "来客去客船，皆向此中泊。"
        ],
        "notes": "",
        "id": "e44923d5472d8cb771a4cd8e38bcaaa8"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 将牛何处去二首 一",
        "preface": "",
        "paragraphs": [
            "将牛何处去，耕彼故城东。",
            "相伴有田父，相欢惟牧童。"
        ],
        "notes": "",
        "id": "01168516157913cd700017a858310591"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 将牛何处去二首 二",
        "preface": "",
        "paragraphs": [
            "将牛何处去，耕彼西阳城。",
            "叔闲修农具，直者伴我耕。"
        ],
        "notes": "",
        "id": "ffc3b2faf2ab5688c9d6a27900b0246f"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 将船何处去二首 一",
        "preface": "",
        "paragraphs": [
            "将船何处去，钓彼大回中。",
            "叔静能鼓桡，正者随弱翁。"
        ],
        "notes": "",
        "id": "9bfabfe45628144effa2326098c63a77"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫歌八曲 将船何处去二首 二",
        "preface": "",
        "paragraphs": [
            "将船何处去，送客小回南。",
            "有时逢恶客，还家亦少酣。"
        ],
        "notes": "",
        "id": "82d9cace6e801af9d1ba02af80523cf9"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "引极三首 思元极",
        "preface": "",
        "paragraphs": [
            "天旷莽兮杳泱茫，气浩浩兮色苍苍。",
            "上何有兮人不测，积清寥兮成元极。",
            "彼元极兮灵且异，思一见兮藐难至。",
            "思不从兮空自伤，心慅𢜱兮意惶懹。",
            "思假翼兮鸾凤，乘长风兮上羾。",
            "揖元气兮本深实，餐至和兮永终日。"
        ],
        "notes": "",
        "id": "eb2426dc7cd33b045897b423a8586508"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "引极三首 望仙府",
        "preface": "",
        "paragraphs": [
            "山凿落兮眇嵚岑，云溶溶兮木棽棽。",
            "中何有兮人不覩，远欹差兮閟仙府。",
            "彼仙府兮深且幽，望一至兮藐无由。",
            "望不从兮知如何，心混混兮意浑和。",
            "思假足兮虎豹，超阻绝兮凌趠。",
            "诣仙府兮从羽人，饵五灵兮保清真。"
        ],
        "notes": "",
        "id": "a9521356e44196a4d9a16d4cc18506e8"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "引极三首 怀潜君",
        "preface": "",
        "paragraphs": [
            "海浩淼兮汩洪溶，流蕴蕴兮涛汹汹。",
            "下何有兮人不闻，深溢漭兮居潜君。",
            "彼潜君兮圣且神，思一见兮藐无因。",
            "思不从兮空踟蹰，心回迷兮意萦纡。",
            "思假鳞兮鲲龙，激沆浪兮奔从。",
            "拜潜君兮索玄宝，佩元符兮轨皇道。"
        ],
        "notes": "",
        "id": "53f9a0e2adf9c631f4bec95806325572"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "演兴四首 招太灵",
        "preface": "",
        "paragraphs": [
            "招太灵兮山之巅，山屹𡵉兮水沦涟。",
            "祠之櫴兮眇何年，木修修兮草鲜鲜。",
            "嗟魑魅兮淫厉，自古昔兮崇祭。",
            "禧太灵兮端清，予愿致夫精诚。",
            "久愵兮㤝㤝，招捃𢹝兮呼风。",
            "风之声兮起飔飔，吹玄云兮散而浮。",
            "望太灵兮俨而安，澹油溶兮都清闲。"
        ],
        "notes": "",
        "id": "2e0f89d0b47c9ad255319ab31ff79cff"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "演兴四首 初祀",
        "preface": "",
        "paragraphs": [
            "山之乳兮葺太祠，木孙为桷兮木母榱。",
            "云缨为𣓍兮愚木栭，洞渊禅兮揭巍巍。",
            "涂木兰兮莳糅蔫，被弱草兮禘礿联。",
            "仡浑洪兮馥阗阗，管化石兮洞刳天。",
            "翘修钐兮掉芜殳，灵巫𧮢兮舞颙干。",
            "荐天𩷨兮酒阳泉，献水芸兮饭霜籼，与太灵兮千万年。"
        ],
        "notes": "",
        "id": "cf096936bc382fb264f04273a5388b3e"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "演兴四首 讼木魅",
        "preface": "",
        "paragraphs": [
            "登高峰兮俯幽谷，心悴悴兮念群木。",
            "见樗栲兮相阴覆，怜梫榕兮不丰茂。",
            "见榛梗之森梢，闵枞橎兮合蠹。",
            "槢桡桡兮未坚，㭏桹桹兮可屈。",
            "櫁林樽兮不香，拔丰茸兮已实。",
            "岂元化之不均兮，非雨露之偏殊。",
            "谅理性之不等于顺时兮，不如瘗吾心以冥想。",
            "终念此兮不怡，佁予莫识天地之意兮。",
            "愿截恶木之根，倾枭獍之古巢。",
            "取囗童以为薪，割大木使飞焰。",
            "徯枯腐之烧焚，实非吾心之不仁惠也。",
            "岂耻夫善恶之相纷，且欲畚三河之膏壤。",
            "裨济水之清涟，将封灌乎善木。",
            "令橚橚以梴梴，尚畏乎众善之未茂兮。",
            "为众恶之所挑凌，思聚义以为曹。",
            "令敷扶以相胜，取方所以柯如兮。",
            "吾将出于南荒，求寿藤与蟠木。",
            "吾将出于东方，祈有德而来归。",
            "辅神柽与坚香，且忧颙之翩翩。",
            "又愁㺠奔驰，及阴阳兮不和。",
            "恶此土之失时，今神柽兮不茂。",
            "使坚香兮不滋，重嗟惋兮何补。",
            "每齐心以精意，切援祝于神明。",
            "冀感通于天地，犹恐众妖兮木魅。",
            "魍魉兮山精，山误惑于灵心。",
            "经绐于言兮不听，敢引佩以指水，誓吾心兮自明。"
        ],
        "notes": "",
        "id": "47aa74f457f47dfc1b5fc36170afa91d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "演兴四首 闵岭中",
        "preface": "",
        "paragraphs": [
            "囗群山以延想，吾独闵乎岭中。",
            "彼岭中兮何有，有天含之玉峰。",
            "殊閟绝之极颠，上闻产乎翠茸。",
            "欲采之以将寿，眇不知夫所从。",
            "大渊蕴蕴兮绝𡺄岌岌，非梯梁以通险。",
            "当无路兮可入，彼猛毒兮曹聚。",
            "必凭托乎阻修，常儗儗兮伺人。",
            "又如何兮不愁，彼妖精兮变怪。",
            "必假见于风雨，常闪闪而伺人。",
            "又如何兮不苦，欲仗仁兮托信。",
            "将径往兮不难，久懹懹以㥄惋。",
            "却迟回而永叹，惧大灵兮不知。",
            "以予心为永惟，若不可乎遂已。",
            "吾终保夫直方，则必蒙皮篥以为矢。",
            "弦毋筱以为弧，化毒铜以为戟。",
            "刺棘竹以为殳，得猛烈之材。",
            "获与之而并驱，且舂刺乎恶毒。",
            "又引射夫妖怪，尽群类兮使无。",
            "令善仁兮不害，然后采梫榕以驾深。",
            "收枞橞兮梯险，跻予身之飘飘。",
            "承予步之𨁹𨁹，入岭中而登玉峰。",
            "极閟绝而求翠茸，将吾寿兮随所从。",
            "思未得兮马如龙，独翳蔽于山颠。",
            "久低回而愠瘀，空仰讼于上玄。",
            "彼至精兮必应，宁古有而今无。",
            "将与身而皆亡，岂言之而已乎。"
        ],
        "notes": "",
        "id": "58921c728873b22b2164510109e6d111"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "闵荒诗一首",
        "preface": "",
        "paragraphs": [
            "炀皇嗣君位，隋德滋昏幽。",
            "日作及身祸，以为长世谋。",
            "居常耻前王，不思天子游。",
            "意欲出明堂，便登浮海舟。",
            "令行山川改，功与玄造侔。",
            "河淮可支合，峰𡻮生回沟。",
            "封陨下泽中，作山防逸流。",
            "船𦫃状龙鹢，若负宫阙浮。",
            "荒娱未央极，始到沧海头。",
            "忽见海门山，思作望海楼。",
            "不知新都城，已为征战丘。",
            "当时有遗歌，歌曲太冤愁。",
            "四海非天狱，何为非天囚。",
            "天囚正凶忍，为我万姓讐。",
            "人将引天钐，人将持天锼。",
            "所欲充其心，相与绝悲忧。",
            "自得隋人歌，每为隋君羞。",
            "欲歌当阳春，似觉天下秋。",
            "更歌曲未终，如有怨气浮。",
            "奈何昏王心，不觉此怨尤。",
            "遂令一夫唱，四海欣提矛。",
            "吾闻古贤君，其道常静柔。",
            "慈惠恐不足，端和忘所求。",
            "嗟嗟有隋氏，惛惛谁与俦。"
        ],
        "notes": "",
        "id": "06613b5aeb1b959b8fdb943cdabc9bef"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "忝官引",
        "preface": "",
        "paragraphs": [
            "天下昔无事，僻居养愚钝。",
            "山野性所安，熙然自全顺。",
            "忽逢暴兵起，闾巷见军阵。",
            "将家瀛海滨，自弃同刍粪。",
            "往在乾元初，圣人启休运。",
            "公车诣魏阙，天子垂清问。",
            "敢诵王者箴，亦献当时论。",
            "朝廷爱方直，明主嘉忠信。",
            "屡授不次官，曾与专征印。",
            "兵家未曾学，荣利非所徇。",
            "偶得凶丑降，功劳媿方寸。",
            "尔来将四岁，慙耻言可尽。",
            "请取冤者辞，为吾忝官引。",
            "冤辞何者苦，万邑余灰烬。",
            "冤辞何者悲，生人尽锋刃。",
            "冤辞何者甚，力役遇劳困。",
            "冤辞何者深，孤弱亦哀恨。",
            "无谋救冤者，禄位安可近。",
            "而可爱轩裳，其心又干进。",
            "此言非所戒，此言敢贻训。",
            "实欲辞无能，归耕守吾分。"
        ],
        "notes": "",
        "id": "f7993bcc4336d89ad6373b6cf3b1dd2e"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "舂陵行",
        "preface": "",
        "paragraphs": [
            "军国多所需，切责在有司。",
            "有司临郡县，刑法竞欲施。",
            "供给岂不忧，徴敛又可悲。",
            "州小经乱亡，遗人实困疲。",
            "大乡无十家，大族命单羸。",
            "朝餐是草根，暮食仍木皮。",
            "出言气欲绝，意速行步迟。",
            "追呼尚不忍，况乃鞭扑之。",
            "邮亭传急符，来往迹相追。",
            "更无宽大恩，但有迫促期。",
            "欲令鬻儿女，言发恐乱随。",
            "悉使索其家，而又无生资。",
            "听彼道路言，怨伤谁复知。",
            "去冬山贼来，杀夺几无遗。",
            "所愿见王官，抚养以惠慈。",
            "奈何重驱逐，不使存活为。",
            "安人天子命，符节我所持。",
            "州县忽乱亡，得罪复是谁。",
            "逋缓违诏令，蒙责固其宜。",
            "前贤重守分，恶以祸福移。",
            "亦云贵守官，不爱能适时。",
            "顾惟孱弱者，正直当不亏。",
            "何人采国风，吾欲献此辞。"
        ],
        "notes": "",
        "id": "c65c3718b5432c0196722fc8968d8e6d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "贼退示官吏",
        "preface": "",
        "paragraphs": [
            "昔岁逢太平，山林二十年。",
            "泉源在庭户，洞壑当门前。",
            "井税有常期，日[晏]犹得眠。",
            "忽然遭世变，数岁亲戎旃。",
            "今来典斯郡，山夷又纷然。",
            "城小贼不屠，人贫伤可怜。",
            "是以陷隣境，此州独见全。",
            "使臣将王命，岂不如贼焉。",
            "今彼徴敛者，迫之如火煎。",
            "谁能绝人命，以作时世贤。",
            "思欲委符节，引竿自刺船。",
            "将家就鱼麦，归老江湖边。"
        ],
        "notes": "",
        "id": "9937822f29afcc1399346967c3a42118"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "寄源休",
        "preface": "",
        "paragraphs": [
            "天下未偃兵，儒生预戎事。",
            "功劳安可问，且有忝官累。",
            "昔常以荒浪，不敢学为吏。",
            "况当在兵家，言之岂容易。",
            "忽然向三岭，境外为偏帅。",
            "时多尚矫诈，进退多欺贰。",
            "纵有一直方，则上似奸智。",
            "谁为明信者，能辨此劳畏。"
        ],
        "notes": "",
        "id": "6f4f9a097c26452474a31dc3e2049570"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "雪中怀孟武昌",
        "preface": "",
        "paragraphs": [
            "冬来三度雪，农者欢岁稔。",
            "我麦根已濡，各得在仓廪。",
            "天寒未能起，孺子惊人寝。",
            "云有山客来，篮中见冬簟。",
            "烧柴为温酒，煮鳜为作沈。",
            "客亦爱桮尊，思君共桮饮。",
            "所嗟山路闲，时节寒又甚。",
            "不能苦相邀，兴尽还就枕。"
        ],
        "notes": "",
        "id": "f554aba1db1b84c3d1133c74c503d1d4"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "与党评事",
        "preface": "",
        "paragraphs": [
            "自顾无功劳，一岁官再迁。",
            "跼身班次中，常窃媿耻焉。",
            "加以久荒浪，惛愚性颇全。",
            "未知在冠冕，不合无拘牵。",
            "勤强所不及，于人或未然。",
            "岂忘惠君子，恕之识见偏。",
            "且欲因我心，顺为理化先。",
            "彼云万物情，有愿随所便。",
            "爱君得自遂，令我空渊禅。"
        ],
        "notes": "",
        "id": "ed6b16b3acf9a82f70477acb040f12a2"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "与党侍御",
        "preface": "",
        "paragraphs": [
            "众坐吾独欢，或问欢为谁。",
            "高人党茂宗，复来官宪司。",
            "昔吾顺元和，与世行自遗。",
            "茂宗正作吏，日有趋走疲。",
            "及吾污冠冕，茂宗方矫时。",
            "诮吾顺让者，乃是干进资。",
            "今将问茂宗，茂宗欲何辞。",
            "若云吾无心，此来复何为。",
            "若云吾有羞，于此还见嗤。",
            "谁言万类心，闲之不可窥。",
            "吾欲喻茂宗，茂宗宜听之。",
            "长辕有修辙，驭者令尔驰。",
            "山谷安可怨，筋力当自悲。",
            "嗟嗟党茂宗，可为识者规。"
        ],
        "notes": "",
        "id": "333beb643e0ca1e8c080e07e1cae6d77"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "与瀼溪邻里",
        "preface": "",
        "paragraphs": [
            "昔年苦逆乱，举族来南奔。",
            "日行几十里，爱君此山村。",
            "峰谷呀回映，谁家无泉源。",
            "修竹多夹路，扁舟皆到门。",
            "瀼溪中曲滨，其阳有闲园。",
            "邻里昔赠我，许之及子孙。",
            "我尝有匮乏，邻里能相分。",
            "我尝有不安，邻里能相存。",
            "斯人转贫弱，力役非无冤。",
            "终以瀼滨讼，无令天下论。"
        ],
        "notes": "",
        "id": "9bba50520446537dccb6c636bf76e5b6"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "招孟武昌",
        "preface": "",
        "paragraphs": [
            "风霜枯万物，退谷如春时。",
            "穷冬涸江海，桮湖澄清漪。",
            "湖尽到谷口，单船近堦墀。",
            "湖中更何好，坐见大江水。",
            "欹石为水涯，半山在湖里。",
            "谷口更何好，绝壑流寒泉。",
            "松桂荫茅舍，白云生坐边。",
            "武昌不干进，武昌人不厌。",
            "退谷正可游，桮湖任来泛。",
            "湖上有水鸟，见人不飞鸣。",
            "谷口有山兽，往往随人行。",
            "莫将车马来，令我鸟兽惊。"
        ],
        "notes": "",
        "id": "6eb4f644ed4a89815122ff20f0ffa5a5"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "招陶别驾家阳华作",
        "preface": "",
        "paragraphs": [
            "海内厌兵革，骚骚十二年。",
            "阳华洞中人，似不知乱焉。",
            "谁能家此地，终老可自全。",
            "草堂背岩洞，几峰轩户前。",
            "清渠匝庭堂，出门仍灌田。",
            "半崖盘石径，高亭临极巅。",
            "引望见何处，迤逶陇北川。",
            "杉松几万株，苍苍满前山。",
            "岩高瞹华阳，飞溜何潺潺。",
            "洞深迷远近，但觉多洄渊。",
            "昼游兴未尽，日暮不欲眠。",
            "探烛饮洞中，醉昏漱寒泉。",
            "始知天下心，耽爱各有偏。",
            "陶家世高逸，公忍不独然。",
            "无或毕婚嫁，竟为俗务牵。"
        ],
        "notes": "",
        "id": "71b7c4d0ecfef8d26ac43e20a4dc16ae"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "游石溪示学者",
        "preface": "",
        "paragraphs": [
            "小溪在城下，形胜堪赏爱。",
            "尤宜春水满，水石更殊怪。",
            "长山势回合，井邑相萦带。",
            "石林绕舜祠，西南正相对。",
            "阶庭无争讼，郊境罢守卫。",
            "时时溪上来，劝引辞学辈。",
            "今谁不务武，儒雅道将废。",
            "岂忘二三子，旦夕相勉励。"
        ],
        "notes": "",
        "id": "94f95b69c671842b8a283bcf61c01a7f"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "游潓泉示泉上学者",
        "preface": "",
        "paragraphs": [
            "顾吾漫浪久，不欲有所拘。",
            "每到潓泉上，情性可安舒。",
            "草堂在山曲，澄澜涵阶除。",
            "松竹阴幽径，清源涌坐隅。",
            "筑塘列圃畦，引流灌时蔬。",
            "复在郊郭外，正堪静者居。",
            "惬心则自适，喜尚人或殊。",
            "此中若可安，不服铜虎符。"
        ],
        "notes": "",
        "id": "7f2b23684e473d2b0c76d0814181202e"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "喻瀼溪乡旧游",
        "preface": "",
        "paragraphs": [
            "往年在瀼滨，瀼人皆忘情。",
            "今来游瀼乡，瀼人见我惊。",
            "我心与瀼人，岂有辱与荣。",
            "瀼人异其心，应为我冠缨。",
            "昔贤恶如此，所以辞公卿。",
            "贫穷老乡里，自休还力耕。",
            "况曾经逆乱，日厌闻战争。",
            "尤爱一溪水，而能存让名。",
            "终当来其滨，饮啄全此生。"
        ],
        "notes": "",
        "id": "813ab55b5f586fd0b724dffeddfe3124"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "喻旧部曲",
        "preface": "",
        "paragraphs": [
            "漫游樊水阴，忽见旧部曲。",
            "尚言军中好，犹望有所属。",
            "故令争者心，至死终不足。",
            "与之一桮酒，喻使烧戎服。",
            "兵兴向十年，所见堪叹哭。",
            "相逢是遗人，当合识荣辱。",
            "劝汝学全生，随我畬退谷。"
        ],
        "notes": "",
        "id": "c49241b57bb0817a1a71b9e21c8a04be"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "喻常吾直",
        "preface": "",
        "paragraphs": [
            "山泽多饥人，闾里多坏屋。",
            "战争且未息，徴敛何时足。",
            "不能救人患，不合食天粟。",
            "何况假一官，而苟求其禄。",
            "近年更长吏，数月未为速。",
            "来者罢而官，岂得不为辱。",
            "劝为辞府主，从我游退谷。",
            "谷中有寒泉，为尔洗尘服。"
        ],
        "notes": "",
        "id": "a62c533becab4db80ae40219288edf67"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫问相里黄州",
        "preface": "",
        "paragraphs": [
            "东邻有渔父，西邻有山僧。",
            "各问其性情，变之俱不能。",
            "公为二千石，我为山海客。",
            "志业岂不同，今已殊名迹。",
            "相里不相类，相友且相异。",
            "何况天下人，而欲同其意。",
            "人意苟不同，分寸不相容。",
            "漫问轩裳客，何如耕钓翁。"
        ],
        "notes": "",
        "id": "341358a846e689064e9e695edb23dcdc"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "詶裴云客",
        "preface": "",
        "paragraphs": [
            "自厌久荒浪，于时无所任。",
            "耕钓以为事，来家樊水阴。",
            "甚醉或漫歌，甚闲亦漫吟。",
            "不知愚僻意，称得云客心。",
            "云客方持斧，与人正相临。",
            "符印随坐起，守位常森森。",
            "纵能有相招，岂暇来山林。"
        ],
        "notes": "",
        "id": "84d78d2477518020c0ff618565ad9770"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "酬孟武昌苦雪",
        "preface": "",
        "paragraphs": [
            "积[雪]闲山路，有人到庭前。",
            "云是孟武昌，令献苦雪篇。",
            "长吟未及终，不觉为凄然。",
            "古之贤达者，与世竟何异。",
            "不能救时患，讽谕以全意。",
            "知公惜春物，岂非爱时和。",
            "知公苦阴雪，伤彼灾患多。",
            "奸凶正驱驰，不合问君子。",
            "林莺与野兽，无乃怨于此。",
            "兵兴向九岁，稼穑谁能忧。",
            "何时不发卒，何日不杀牛。",
            "耕者日已少，耕牛日已希。",
            "皇天复何忍，更又恐毙之。",
            "自经危乱来，触物堪伤叹。",
            "见君问我意，只益胸中乱。",
            "山禽饥不飞，山木冻皆折。",
            "悬泉化为冰，寒水近不热。",
            "出门望天地，天地皆昏昏。",
            "时见双峰下，雪中生白云。"
        ],
        "notes": "",
        "id": "1107051b07a8df624a1503b39333add6"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "漫酬贾沔州",
        "preface": "",
        "paragraphs": [
            "往年壮心在，尝欲济时难。",
            "奉诏举州兵，令得诛暴叛。",
            "上将屡颠覆，偏师尝救乱。",
            "未曾弛戈甲，终日领簿案。",
            "出入四五年，忧劳忘昏旦。",
            "无谋静凶丑，自觉愚且愞。",
            "岂欲皂枥中，争食麧与藖。",
            "去年辞职事，所惧贻忧患。",
            "天子许安亲，官又得闲散。",
            "自家樊水上，性情尤荒慢。",
            "云山与水木，似不憎吾漫。",
            "以兹忘时世，日益无畏惮。",
            "漫醉人不嗔，漫眠人不唤。",
            "漫游无远近，漫乐无早晏。",
            "漫中漫亦忘，名利谁能算。",
            "闻君劝我意，为君一长叹。",
            "人谁年八十，我已过其半。",
            "家中孤弱子，长子未及冠。",
            "且为儿童主，种药老谿涧。"
        ],
        "notes": "",
        "id": "fe383bf1b83ad453786e60a3bbcd2f57"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "送孟校书往南海",
        "preface": "",
        "paragraphs": [
            "吾闻近南海，乃是魑魅乡。",
            "忽见孟夫子，欢然游此方。",
            "忽喜海风来，海帆又欲张。",
            "漂漂随所去，不念归路长。",
            "君有失母儿，爱之似阿阳。",
            "始解随人行，不欲离君傍。",
            "相劝早旋归，此言慎勿忘。"
        ],
        "notes": "",
        "id": "9bb8e5796c79c67db35811c47611ba05"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "别何员外",
        "preface": "",
        "paragraphs": [
            "谁能守清躅，谁能嗣世儒。",
            "吾见何君饶，为人有是夫。",
            "黜官二十年，未曾暂崎岖。",
            "终不病贫贱，寥寥无所拘。",
            "忽然逢知己，数月领官符。",
            "犹是尚书郎，收赋来江湖。",
            "人皆悉苍生，随意极所须。",
            "比盗无兵甲，似偷又不如。",
            "公能独宽大，使之力自输。",
            "吾欲探时谣，为公伏奏书。",
            "但恐抵忌讳，未知肯听无。",
            "不然且相送，醉欢于坐隅。"
        ],
        "notes": "",
        "id": "2ff832b8e35d76721c25617bf8acbb16"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "宴湖上亭作",
        "preface": "",
        "paragraphs": [
            "广亭盖小湖，湖亭实清旷。",
            "轩窗幽水石，怪异尤难状。",
            "石尊能寒酒，寒水宜初涨。",
            "岸曲坐客稀，桮浮上摇漾。",
            "远水入帘幕，淅[沥]吹酒舫。",
            "欲去未回时，飘飘正堪望。",
            "酣兴思共醉，促酒更相向。",
            "舫去若惊凫，溶瀛满湖浪。",
            "朝来暮忘返，暮归独惆怅。",
            "谁肯爱林泉，从吾老湖上。"
        ],
        "notes": "",
        "id": "99c17d7a9eda64fb7789e82d2284325c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "夜宴石鱼湖作",
        "preface": "",
        "paragraphs": [
            "风霜虽惨然，出游熙天正。",
            "登临日暮归，置酒湖上亭。",
            "高烛照泉深，光华溢轩楹。",
            "如见海底日，曈曈始欲生。",
            "夜寒闭窗户，石溜何清泠。",
            "若在深洞中，半崖闻水声。",
            "醉人疑舫影，呼指递相惊。",
            "何故有双鱼，随吾酒舫行。",
            "醉昏能诞语，劝醉能忘情。",
            "坐无拘忌人，勿限醉与醒。"
        ],
        "notes": "",
        "id": "7bafe39ca3066676b8a7547cbd49fbdd"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "刘侍御月夜䜩会",
        "preface": "",
        "paragraphs": [
            "我从苍梧来，将耕旧山田。",
            "踟蹰为故人，且复停归船。",
            "日夕得相从，转觉和乐全。",
            "愚爱凉风来，明月正满天。",
            "河汉望不见，几星犹粲然。",
            "中夜兴欲酣，改坐临清川。",
            "未醉恐天旦，更歌促繁弦。",
            "欢娱不可逢，请君莫言旋。"
        ],
        "notes": "",
        "id": "edc451084a1119f2e732fde3253b4c41"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "樊上漫作",
        "preface": "",
        "paragraphs": [
            "漫家郎亭下，复在樊水边。",
            "去郭五六里，扁舟到门前。",
            "山竹绕茅舍，庭中有寒泉。",
            "西边双石峰，引望堪忘年。",
            "四邻皆渔父，近渚多闲田。",
            "且欲学耕钓，于斯求老焉。"
        ],
        "notes": "",
        "id": "af604f0282defd040f4378e3329ae397"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "登殊亭作",
        "preface": "",
        "paragraphs": [
            "时节方大暑，试来登殊亭。",
            "凭轩未及息，忽若秋气生。",
            "主人既多闲，有酒共我倾。",
            "坐中不相异，岂恨醉与醒。",
            "漫歌无人听，浪语无人惊。",
            "时复一回望，心目出四溟。",
            "谁能守缨佩，日与灾患幷。",
            "请君诵此意，令彼惑者听。"
        ],
        "notes": "",
        "id": "838160d1a427969eed40b1a2411f0662"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石鱼湖上作",
        "preface": "",
        "paragraphs": [
            "吾爱石鱼湖，石鱼在湖里。",
            "鱼背有酒樽，绕鱼是湖水。",
            "儿童坐小舫，载酒胜一桮。",
            "座中令酒舫，空去复满来。",
            "湖岸多欹石，石下流寒泉。",
            "醉中一盥漱，快意无比焉。",
            "金玉吾不须，轩冕吾不爱。",
            "且欲坐湖畔，石鱼长相对。"
        ],
        "notes": "",
        "id": "2957d9aa2de7598bf605d17490c904f3"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "引东泉作",
        "preface": "",
        "paragraphs": [
            "东泉人未知，在我左山东。",
            "引之傍山来，垂流落庭中。",
            "宿雾含朝光，掩映如残虹。",
            "有时散成雨，飘洒随清风。",
            "众源发渊窦，殊怪皆不同。",
            "此流又高悬，{汸番}{汸番}在长空。",
            "山林何处无，兹地不可逢。",
            "吾欲解缨佩，便为泉上翁。"
        ],
        "notes": "",
        "id": "6e806c47762d237571b88c71898a1b77"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "登白云亭",
        "preface": "",
        "paragraphs": [
            "出门见南山，喜逐松径行。",
            "穷高欲极远，始到白云亭。",
            "长山绕井邑，登望宜新晴。",
            "州渚曲湘水，萦回随郡城。",
            "九疑千万峰，嵺嵺天外青。",
            "烟云无远近，皆傍林岭生。",
            "俯视松竹间，石水何幽清。",
            "涵映满轩户，娟娟如镜明。",
            "何人病惛浓，积醉且未醒。",
            "与我一登临，为君安性情。"
        ],
        "notes": "",
        "id": "f33ce84d0bd13beb969b644aa4f08196"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "潓阳亭作",
        "preface": "",
        "paragraphs": [
            "问吾常䜩息，泉上何处好。",
            "独有潓阳亭，令人可终老。",
            "前轩临潓泉，凭几漱清流。",
            "外物自相扰，渊渊还复休。",
            "有时出东户，更欲簷下坐。",
            "非我意不行，石渠能留我。",
            "峰石若鳞次，欹垂复旋回。",
            "为我引潓泉，泠泠簷下来。",
            "天寒宜泉温，泉寒宜天暑。",
            "谁到潓阳亭，其心肯思去。"
        ],
        "notes": "",
        "id": "e332815b18b0ce817d94d43f0e97691e"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "登九疑第二峰",
        "preface": "",
        "paragraphs": [
            "九疑第二峰，其上有仙坛。",
            "杉松映飞泉，苍苍在云端。",
            "何人居此处，云是鲁女冠。",
            "不知几百岁，燕坐饵金丹。",
            "相传羽化时，云鹤满峰峦。",
            "妇中有高人，相望空长叹。"
        ],
        "notes": "",
        "id": "ad05da371a3b21fe89cf32137762a733"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "题孟中丞茅阁",
        "preface": "",
        "paragraphs": [
            "小山为郡城，随水能萦纡。",
            "亭亭最高处，今是西南隅。",
            "杉大老犹在，苍苍数十株。",
            "垂阴满城上，枝叶何扶疎。",
            "乃知四海中，遗事谁谓无。",
            "及观茅阁成，始觉形胜殊。",
            "凭轩望熊湘，云榭连苍梧。",
            "天下正炎热，此然冰雪俱。",
            "客有在中坐，颂歌复何如。",
            "公欲举遗材，如此佳木欤。",
            "公方庇苍生，又如斯阁乎。",
            "请达谣颂声，愿公且踟蹰。"
        ],
        "notes": "",
        "id": "df79eaad2d7ebc5edeb66256d512b93d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "窊尊诗",
        "preface": "",
        "paragraphs": [
            "巉巉小山石，数峰对窊亭。",
            "窊石堪为樽，状类不可名。",
            "巡回数尺间，如见小蓬瀛。",
            "尊中酒初涨，始有岛屿生。",
            "岂无日观峰，直下临沧溟。",
            "爱之不觉醉，醉卧还自醒。",
            "醒醉在尊畔，始为吾性情。",
            "若以形胜论，坐隅临郡城。",
            "平湖近阶砌，近山复青青。",
            "异木几十株，林条冒簷楹。",
            "盘根满石上，皆作龙蛇形。",
            "酒堂贮酿器，户牖皆罂缾。",
            "此尊可常满，谁是陶渊明。"
        ],
        "notes": "",
        "id": "6d738701a069c729a48e32be97b22901"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "朝阳岩下歌",
        "preface": "",
        "paragraphs": [
            "朝阳岩下湘水深，朝阳洞口寒泉清。",
            "零陵城郭夹湘岸，岩洞幽奇带郡城。",
            "荒芜自古人不见，零陵徒有先贤传。",
            "水石为娱安可羡，长歌一曲留相劝。"
        ],
        "notes": "",
        "id": "2abe8844c85fb5b471c0f240cd9f1f83"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "无为洞口作",
        "preface": "",
        "paragraphs": [
            "无为洞口春水满，无为洞傍春云白。",
            "爱此踟蹰不能去，令人悔作衣冠客。",
            "洞傍山僧皆学禅，无求无欲亦忘年。",
            "欲问其心不能问，我到山中得无闷。"
        ],
        "notes": "",
        "id": "4849888777ecb39d6dcc86c821a4ed67"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "宿无为观",
        "preface": "",
        "paragraphs": [
            "九疑山深几千里，峰谷崎岖人不到。",
            "山中旧有仙姥家，十里飞泉遶丹灶。",
            "如今道士三四人，茹芝炼玉学轻身。",
            "霓裳羽盖傍临壑，飘飖似欲来云鹤。"
        ],
        "notes": "",
        "id": "96c8005e98df396e51e972f83e1f6e72"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "宿洄溪翁宅",
        "preface": "",
        "paragraphs": [
            "长松万株遶茅舍，怪石寒泉近岩下。",
            "老翁八十犹能行，将领儿孙行拾稼。",
            "吾羡老翁居处幽，吾爱老翁无所求。",
            "时俗是非何足道，得似老翁吾即休。"
        ],
        "notes": "",
        "id": "db2049b670e5635d77805c94fc318e8c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "说洄溪招退者",
        "preface": "",
        "paragraphs": [
            "长松亭亭满四山，山间乳窦流清泉。",
            "洄溪正在此山里，乳水松膏常灌田。",
            "松膏乳水田肥良，稻苗如蒲米粒长。",
            "糜色如珈玉液酒，酒熟犹闻松节香。",
            "溪边老翁年几许，长男头白孙嫁女。",
            "问言只食松田米，无药无方向人语。",
            "浯溪石下多泉源，盛暑大寒冬大温。",
            "屠苏宜在水中石，洄溪一曲自当门。",
            "吾今欲作洄溪翁，谁能住我舍西东。",
            "勿惮山深与地僻，罗浮尚有葛仙翁。"
        ],
        "notes": "",
        "id": "dd526f1c5d34ea61d7ef0831f396335c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "宿丹崖翁宅",
        "preface": "",
        "paragraphs": [
            "扁舟欲到泷口湍，春水湍泷上水难。",
            "投竿来泊丹崖下，得与崖翁尽一欢。",
            "丹崖之亭当石颠，破竹半山引寒泉。",
            "泉流掩映在木杪，有若白鸟飞林间。",
            "往往随风作雾雨，湿人巾履满庭前。",
            "丹崖翁，爱丹崖，弃官几年崖下家。",
            "儿孙棹船抱酒瓮，醉里长歌挥钓车。",
            "吾将求退与翁游，学翁歌醉在鱼舟。",
            "官吏随人往未得，却望丹崖慙复羞。"
        ],
        "notes": "",
        "id": "0a36b3a5b846ad837a731fcf745ba4f9"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石鱼湖上醉歌",
        "preface": "",
        "paragraphs": [
            "石鱼湖，似洞庭，夏水欲满君山青。",
            "山为樽，水为沼，酒徒历历坐洲岛。",
            "长风连日作大浪，不能废人运酒舫。",
            "我持长瓢坐巴丘，酌饮四坐以散愁。"
        ],
        "notes": "",
        "id": "b5c9c917a93c451d5d7891037ad19f3d"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "橘井",
        "preface": "",
        "paragraphs": [
            "灵橘无根井有泉，世间如梦又千年。",
            "乡园不见重归鹤，姓字今为第几仙。",
            "风[泠]露坛人悄悄，地闲荒径草绵绵。",
            "如何蹑得苏君迹，白日霓旌拥上天。"
        ],
        "notes": "",
        "id": "6420b0a8e1b3ff09dcadfe591be0bed8"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石宫四咏 一",
        "preface": "",
        "paragraphs": [
            "石宫春云白，白云宜苍苔。",
            "拂云践石径，俗士谁能来。"
        ],
        "notes": "",
        "id": "7b602adc05b9a9fdfb4f2f7eb5b67698"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石宫四咏 二",
        "preface": "",
        "paragraphs": [
            "石宫夏水寒，寒水宜高林。",
            "远风吹萝蔓，野客熙清阴。"
        ],
        "notes": "",
        "id": "a949e0451917d3404ff924893c10ed97"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石宫四咏 三",
        "preface": "",
        "paragraphs": [
            "石宫秋气清，清气宜山谷。",
            "落叶逐霜风，幽人爱松竹。"
        ],
        "notes": "",
        "id": "74c8e2751d83cd898d3b83376a243318"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "石宫四咏 四",
        "preface": "",
        "paragraphs": [
            "石宫冬日煖，煖日宜温泉。",
            "晨光静水雾，逸者犹安眠。"
        ],
        "notes": "",
        "id": "a397d649f08f7ef1214e2ae3343faa25"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲五首 一",
        "preface": "",
        "paragraphs": [
            "偶存名迹在人间，顺俗与时未安闲。",
            "来谒大官兼问政，扁舟却入九疑山。"
        ],
        "notes": "",
        "id": "2d8352a8f4ddc7cd95cb37acfb5a1c6c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲五首 二",
        "preface": "",
        "paragraphs": [
            "湘江二月春水平，满月和风宜夜行。",
            "唱桡欲过平阳戍，守吏相呼问姓名。"
        ],
        "notes": "",
        "id": "8a680056f2e061d71d63013bfa1213c0"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲五首 三",
        "preface": "",
        "paragraphs": [
            "千里枫林烟雨深，无朝无暮有猨吟。",
            "停桡静听曲中意，好是云山韶濩音。"
        ],
        "notes": "",
        "id": "8cd7e47351f38c2a5692ade10dadf827"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲五首 四",
        "preface": "",
        "paragraphs": [
            "零陵郡北湘水东，浯溪形胜满湘中。",
            "溪口石颠堪自逸，谁能相伴作渔翁。"
        ],
        "notes": "",
        "id": "f0325c42c60ab1829ffe798cac3b7076"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲五首 五",
        "preface": "",
        "paragraphs": [
            "下泷船似入深渊，上泷船似欲升天。",
            "泷南始到九疑郡，应绝高人乘兴船。"
        ],
        "notes": "",
        "id": "48bf9cb791b002074825c3165c81664a"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲 一",
        "preface": "",
        "paragraphs": [
            "偶存名迹在人间，顺俗与时未安闲。",
            "来谒大官兼问政，扁舟却入九疑山。"
        ],
        "notes": "",
        "id": "2d8352a8f4ddc7cd95cb37acfb5a1c6c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲 二",
        "preface": "",
        "paragraphs": [
            "湘江二月春水平，满月和风宜夜行。",
            "唱桡欲过平阳戍，守吏相呼问姓名。"
        ],
        "notes": "",
        "id": "8a680056f2e061d71d63013bfa1213c0"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲 三",
        "preface": "",
        "paragraphs": [
            "千里枫林烟雨深，无朝无暮有猨吟。",
            "倚桡静听曲中意，好似云山韶濩音。"
        ],
        "notes": "",
        "id": "8cd7e47351f38c2a5692ade10dadf827"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲 四",
        "preface": "",
        "paragraphs": [
            "零陵郡北湘水东，浯溪形胜满湘中。",
            "溪口石颠堪自逸，谁能相伴作渔翁。"
        ],
        "notes": "",
        "id": "f0325c42c60ab1829ffe798cac3b7076"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "欸乃曲 五",
        "preface": "",
        "paragraphs": [
            "下泷船似入深渊，上泷船似欲升天。",
            "泷南始到九疑郡，应绝高人乘兴船。"
        ],
        "notes": "",
        "id": "48bf9cb791b002074825c3165c81664a"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "醉歌 一",
        "preface": "",
        "paragraphs": [
            "元子乐矣。",
            "（元子）何乐亦然，何乐亦然？",
            "（和者）我云我山，我林我泉（元子）。"
        ],
        "notes": "",
        "id": "6ab93c5ec4003e9bd4061ffac928e882"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "醉歌 二",
        "preface": "",
        "paragraphs": [
            "元子乐矣。",
            "（元子）何乐然尔，何乐然尔？",
            "（和者）我鼻我目，我口我耳。",
            "（元子）（见《唐文粹》卷四三元结《心规》）。"
        ],
        "notes": "",
        "id": "6ab93c5ec4003e9bd4061ffac928e882"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "恶圆之士歌",
        "preface": "",
        "paragraphs": [
            "宁方为皂，不圆为卿。",
            "宁方为污辱，不圆为显荣。",
            "（见《唐文粹》卷四三元结《恶圆》）。"
        ],
        "notes": "",
        "id": "898e3117937fb860f02322c3a6f7cb8c"
    },
    {
        "author": "元结",
        "dynasty": "唐",
        "type": "诗",
        "rhythmic": "",
        "title": "桃花（题拟）",
        "preface": "",
        "paragraphs": [
            "桃源自有长生路，却是秦皇不得知。",
            "（见《全芳备祖前集》卷八「桃花」门）（按：《淳熙三山志》卷三十六收元结《赠灵石俱胝诗》云：「万计千谋总不真，虚将文字役心神。",
            "俱胝祇念三行咒，自得名超一世人。",
            "」元结平生未至闽中。",
            "《淳熙三山志》云：「灵石俱胝院，……唐武宗时僧元修始庵于此，诵七俱胝咒治疾祟。",
            "」事亦在元结身后。",
            "疑此诗为北宋官闽之元绛作。",
            "）。"
        ],
        "notes": "",
        "id": "316b30548f54ab1dbaf7807d3ff3cbc2"
    }
]