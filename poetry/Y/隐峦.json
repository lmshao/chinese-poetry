[
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "逢老人",
        "preface": "",
        "paragraphs": [
            "路逢一老翁，两鬓白如雪。",
            "一里二里行，四回五回歇。"
        ],
        "notes": "",
        "id": "dc24e531f687fdec197bae33ccc20cde"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "牧童",
        "preface": "",
        "paragraphs": [
            "牧童见人俱不识，尽着芒鞋戴篛笠。",
            "朝阳未出众山晴，露滴蓑衣犹半湿。",
            "二月三月时，平原草初绿。",
            "三个五个骑羸牛，前村后村来放牧。",
            "笛声才一举，众稚齐歌舞。",
            "看看白日向西斜，各自骑牛又归去。"
        ],
        "notes": "",
        "id": "9e32974dad38f2de0759e436e3cb9a36"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "蜀中送人游庐山",
        "preface": "",
        "paragraphs": [
            "居游正值芳春月，蜀道千山皆秀发。",
            "溪边十里五里花，云外三峰两峰雪。",
            "君上匡山我旧居，松萝抛掷十年余。",
            "君行试到山前问，山鸟只今相忆无。"
        ],
        "notes": "",
        "id": "c31d100a70c078790d86cb1e0d570297"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "七条丝上寄深意，涧水松风生十指。",
            "自乃知音犹尚稀，欲教更入何人耳。"
        ],
        "notes": "",
        "id": "c5cfcc1f385c1de1020715f6664735a7"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "浮桥",
        "preface": "",
        "paragraphs": [
            "横压惊波防没溺，当初元剏是军机。",
            "行人到此全无滞，一片江云踏欲飞。"
        ],
        "notes": "",
        "id": "9b06d02e067e4d4ef159afbdcf27686e"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "释闷还拈架上书。",
            "（《江湖小集》卷二二李龏《剪绡集》引）。"
        ],
        "notes": "",
        "id": "0510b02b3f48062e110eea9edae428ff"
    },
    {
        "author": "隐峦",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "老人终岁闭门坐。",
            "（《梅花字字香后集》）。"
        ],
        "notes": "",
        "id": "3d83da167344891fec57d79836236c92"
    }
]