[
    {
        "author": "阳景春",
        "dynasty": "宋",
        "type": "诗",
        "rhythmic": "",
        "title": "和伯高弟梦宗氏子寄生舍下",
        "preface": "",
        "paragraphs": [
            "黑貂敝色嗟苏郎，苦茶两餠话难详。",
            "老妪糟糠未鼎肉，漫劳戏彩啼其傍。",
            "造物寄意知何许，慈竹生舍贻吉祥。",
            "晚年慰见万事足，无乃宗子为小阳。",
            "当时顾后悲不孝，今日儿女还成行。",
            "难弟二珠奇男子，已角既鹿未角麞。",
            "先人有后欲昌炽，绎思为善宁无常。",
            "菊开佳色采盈手，酒浮蚁绿仍鹅黄。",
            "喜有诗书起门户，佳兴吹入秋风长。"
        ],
        "notes": "",
        "id": "d80d266d00f450115abff553b834430a"
    },
    {
        "author": "阳景春",
        "dynasty": "宋",
        "type": "诗",
        "rhythmic": "",
        "title": "仲子枋试晬取墨",
        "preface": "",
        "paragraphs": [
            "俚俗儿周晬，罗陈试子材。",
            "怡愉观物色，拣择取烟煤。",
            "志在文章富，毫挥锦绣开。",
            "弟兄心笔砚，予岂怨贫哉。"
        ],
        "notes": "",
        "id": "cf582f5b1ef14e91bf9d61972029ed77"
    },
    {
        "author": "阳景春",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "诗书有味嚼逾美，编简无花开自香。"
        ],
        "notes": "",
        "id": "a63cd0fb153456d7056763ab3592211e"
    },
    {
        "author": "阳景春",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "五十三年堕鬓魂，一朝埋玉骨方温。"
        ],
        "notes": "",
        "id": "dd60c6d11671bce88abfc0869374dcfd"
    }
]