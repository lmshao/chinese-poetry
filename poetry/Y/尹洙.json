[
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一",
        "preface": "",
        "paragraphs": [
            "天监下民，乱靡有定。",
            "甚武且仁，祚厥真圣。",
            "仁实怀徕，武以执竞。",
            "匪虔匪刘，拯我大命。"
        ],
        "notes": "",
        "id": "c70c94e4a41436f9b63bbe047d2fd981"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二",
        "preface": "",
        "paragraphs": [
            "自昔外禅，曰经曰营。",
            "令以挟制，政以阴倾。",
            "帝初治兵，志勤于征。",
            "奄受神器，匪谋而成。"
        ],
        "notes": "",
        "id": "79931106dd65d3d416bf262b3a9ff1b1"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三",
        "preface": "",
        "paragraphs": [
            "淮潞弗虔，卒污叛迹。",
            "戎辂戒严，皇威有赫。",
            "彼寇诖民，吾勇其百。",
            "殄厥渠魁，贷其反侧。"
        ],
        "notes": "",
        "id": "31fd9c363a570684c17d572c0b82e52d"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其四",
        "preface": "",
        "paragraphs": [
            "帝朝法宫，左右宗公。",
            "忮夫悍士，以雍以容。",
            "尔居尔室，尔工尔农。",
            "既息既养，惟天子功。"
        ],
        "notes": "",
        "id": "bb772fdbafd1faff57d4d9fb2de6ae89"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其五",
        "preface": "",
        "paragraphs": [
            "主用西师，岷梁弗宾。",
            "匪曰负固，实交晋人。",
            "予训予誓，合我将臣。",
            "正厥有罪，无庸伤民。"
        ],
        "notes": "",
        "id": "75dba20f8fb20318e0e88a7e0a926e11"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其六",
        "preface": "",
        "paragraphs": [
            "矫矫虎士，载摧其壁。",
            "于嗟孟侯，亦果其策。",
            "迎师而降，靡抗锋镝。",
            "岂独身谋，完是宗国。"
        ],
        "notes": "",
        "id": "30b89a3c639aae2a9e5c67dc78bbd315"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其七",
        "preface": "",
        "paragraphs": [
            "蜀都既平，将臣失律。",
            "此众悍骄，彼民危栗。",
            "当涂叫呶，合万为一。",
            "匪怀则威，帝心是恤。"
        ],
        "notes": "",
        "id": "30d19edff99b66cce26fdc6a4beab37b"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其八",
        "preface": "",
        "paragraphs": [
            "帝曰将臣，予嘉乃庸。",
            "废命毒民，尔弗有终。",
            "邦典用疑，惟罪惟功。",
            "靡殛而削，协于厥中。"
        ],
        "notes": "",
        "id": "4d2ef9e12132dff0db862ef6baa95230"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其九",
        "preface": "",
        "paragraphs": [
            "帝曰孟侯，受封于楚。",
            "淑旗雕戈，备物异数。",
            "俾尔族姻，及乃文武。",
            "服在王庭，靡不有序。"
        ],
        "notes": "",
        "id": "42ee011fad6ddf901e1e8388bd22f3ad"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一○",
        "preface": "",
        "paragraphs": [
            "蜀民呼歌，天子威灵。",
            "保我者封，暴我者刑。",
            "匪功是私，匪弱是陵。",
            "天子惠民，畴敢不承。"
        ],
        "notes": "",
        "id": "917441a9e7ef6d43a9221ad8bf664fba"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一一",
        "preface": "",
        "paragraphs": [
            "耆武定功，时惟二方。",
            "淮服其乂，海南遂荒。",
            "孰孱而盭，孰暴而猖。",
            "自底不𬤝，乃终灭亡。"
        ],
        "notes": "",
        "id": "d096336964ae15c4150df5fe82a5b01a"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一二",
        "preface": "",
        "paragraphs": [
            "帝戒二俘，同即尔诛。",
            "予惟民无辜，休息是图。",
            "时其辑矣，宁威独夫。"
        ],
        "notes": "",
        "id": "6aa101699e7b7b0cc386889b04623527"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一三",
        "preface": "",
        "paragraphs": [
            "帝嗟污邦，久罹于兵。",
            "或暴下以征，或敷虐以刑。",
            "予命中典，协于图经。",
            "民服德音，室家以宁。"
        ],
        "notes": "",
        "id": "6f513a8fee36adf46b236548afbaf784"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一四",
        "preface": "",
        "paragraphs": [
            "帝怀永图，治古是宪。",
            "四方守臣，惟屏惟翰。",
            "在昔艰难，弗惠训典。",
            "跨都连城，高牙以建。",
            "有土有民，肆乃征缮。",
            "以息以容，终焉叛涣。",
            "凡今帅臣，狃厥闻见。",
            "匪革乱原，曷清多难。"
        ],
        "notes": "",
        "id": "db7e88eee2d3d839b9e9cc1f42de5c42"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一五",
        "preface": "",
        "paragraphs": [
            "帝告庶邦，式是典彝。",
            "元侯显父，戚臣宗支。",
            "正乃封圻，予一人是毗。",
            "凡曰附城，罔尔俾之。",
            "畜兵厚赋，靡尔得私。",
            "毋凶而国，作福作威。",
            "天子有命，畴敢不祗。",
            "子孙承承，唯万世规。"
        ],
        "notes": "",
        "id": "5ab77ef2e7f2252f9ae229b3aef7d1ce"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一六",
        "preface": "",
        "paragraphs": [
            "冀州之疆，粤惟大卤。",
            "俗忮而专，地扼而固。",
            "协比幽都，荡摇边圉。",
            "三垂既夷，凶威弗沮。",
            "帝御六师，百万貔虎。",
            "剪其附庸，至于城下。",
            "锋镝始交，梯冲如舞。",
            "蠢尔孱王，请附降虏。",
            "我士奋扬，愿究吾武。",
            "皇帝曰吁，念彼黎庶。",
            "匪鲸匪鲵，复为王土。"
        ],
        "notes": "",
        "id": "5a1bad99f7bc1805f59bec24c2d4e507"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一七",
        "preface": "",
        "paragraphs": [
            "晋郊既平，九区以宁。",
            "陈功太庙，告假威灵。",
            "在昔武王，于商观兵。",
            "维我艺祖，亦勤于征。",
            "匪贷晋罪，俟厥贯盈。",
            "圣作圣继，巍巍相承。",
            "皇矣二后，功莫与京。"
        ],
        "notes": "",
        "id": "c5789ad29d1d0c2351d3580de9520845"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一八",
        "preface": "",
        "paragraphs": [
            "帝籍于郊，典仪具陈。",
            "务农以训，供祀以勤。",
            "祀在于诚，匪勤于人。",
            "训农以实，匪训以文。",
            "帝谨二物，乃躬乃亲。",
            "公侯卿士，暨厥庶民。",
            "千甸有制，饬哉惟寅。"
        ],
        "notes": "",
        "id": "1fc5b09c49fc99d7321c900904e04217"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一九",
        "preface": "",
        "paragraphs": [
            "帝赉高年，式宴且喜。",
            "种种黄发，族立而议。",
            "我生艰难，暴乱以继。",
            "耳狃金鼓，目狎戎器。",
            "皇其我图，亲讲农事。",
            "有子有孙，力田孝悌。",
            "鼓舞至仁，薰焉如醉。"
        ],
        "notes": "",
        "id": "45c863fba8172011d4c787fd64735490"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二○",
        "preface": "",
        "paragraphs": [
            "帝咨庶工，畴其辅予。",
            "俊乂以登，厥劳乃图。",
            "匪忘旧勋，非贤勿俞。",
            "巍巍衮台，盛德以居。"
        ],
        "notes": "",
        "id": "a29e3bde308a04e95d5572405cdecdba"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二一",
        "preface": "",
        "paragraphs": [
            "任贤伊何，昌言是庸。",
            "勉告尔猷，罔恤迺躬。",
            "岂无狷辞，怫于予衷。",
            "予不尔疵，尔无面从。"
        ],
        "notes": "",
        "id": "cf127cd5097aa001e8018050ea16f0ee"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二二",
        "preface": "",
        "paragraphs": [
            "始时从官，戎容扬扬。",
            "今帝左右，儒冠煌煌。",
            "朝廷以尊，文物典章。",
            "得人之盛，奕世重光。"
        ],
        "notes": "",
        "id": "e981638df7ff151d0ae7ecb081bf26dc"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二三",
        "preface": "",
        "paragraphs": [
            "帝制万邦，罔有弗宾。",
            "蛮夷戎狄，羁而勿臣。",
            "威格三方，稽颡献珍。",
            "单于革心，愿交使人。"
        ],
        "notes": "",
        "id": "5c1a43ab9d01edff69ff3839ef3734c1"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二四",
        "preface": "",
        "paragraphs": [
            "帝谋公卿，列侯庶校。",
            "咸曰彼心，暴戾阴狡。",
            "既扰我疆，复利吾宝。",
            "无若励兵，袭其还道。"
        ],
        "notes": "",
        "id": "9c689a13ffccecfbd7fcfb1060ab7d86"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二五",
        "preface": "",
        "paragraphs": [
            "皇曰有众，予实念兹。",
            "战无必胜，矧其归师。",
            "借曰大获，畴能尽之。",
            "益俾余丑，毒吾朔陲。",
            "乃愈其盟，北州以绥。"
        ],
        "notes": "",
        "id": "58608e60fc46a50d03763d040f5861b2"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二六",
        "preface": "",
        "paragraphs": [
            "在汉世宗，抗威北戎。",
            "暴农算商，经用弗充。",
            "中土震骚，汉南始空。",
            "降及后世，犹称厥功。"
        ],
        "notes": "",
        "id": "5263dca8d75ee56100260a17049680d8"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二七",
        "preface": "",
        "paragraphs": [
            "於穆圣考，德无与偕。",
            "匪勤于兵，北人遂来。",
            "逮是三纪，远俗以怀。",
            "生民休息，呜呼仁哉。"
        ],
        "notes": "",
        "id": "63c2522086bc4afc45d678f9159683ca"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二八",
        "preface": "",
        "paragraphs": [
            "皇底其治，钦哉惟刑。",
            "在疑而宥，罔察为明。",
            "爱怒弗肆，孰为重轻。",
            "毋一弗辜，惟典之平。"
        ],
        "notes": "",
        "id": "a2382318b366e2a902c07b2feeb844aa"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二九",
        "preface": "",
        "paragraphs": [
            "前世理官，倚法以刻。",
            "匪彼为仇，盖曰任职。",
            "今之蔽狱，务正其辟。",
            "鉴于前人，繄我仁德。"
        ],
        "notes": "",
        "id": "55ddc235ddbc98e264e03df88e9cb8c9"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三○",
        "preface": "",
        "paragraphs": [
            "皇德在仁，寖而成风。",
            "公侯卿士，靡不率从。",
            "麛卵萌生，咸保厥终。",
            "不鄙不夭，乐哉融融。"
        ],
        "notes": "",
        "id": "855c9ed8e5424d8017c42774ab215dbe"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三一",
        "preface": "",
        "paragraphs": [
            "噫！太平无象兮世乌得而知，维盛德可迹兮其封祀之仪。",
            "东岱宗兮西汾脽，礼上帝兮宾地祇。",
            "皇有征兮吾民以嬉，皇有祈兮吾民是私。",
            "天敷佑兮俾皇之厘，永世亿宁兮无疆之基。"
        ],
        "notes": "",
        "id": "6cc16af644da4bdbd825c31686e8fe6d"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "赠三乡浮图智聪一首",
        "preface": "",
        "paragraphs": [
            "伊昔相逢日，于今二十年。",
            "师随安乐住，我岂利名牵。",
            "自笑真徒尔，何如养浩然。",
            "西门女几路，未得赋归田。"
        ],
        "notes": "",
        "id": "86cb4759d1c4b6878aa74a58fe4ae529"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和人过韩柱国庙一首",
        "preface": "",
        "paragraphs": [
            "隋氏一宇内，三将皆勇夫。",
            "贺公活以累，杨素死有诛。",
            "贤哉韩柱国，身与功名俱。",
            "庙食垂后世，祀典诚有诸。",
            "荒忽临终言，遂此惑庸愚。"
        ],
        "notes": "",
        "id": "2839ab222658edbad4983f4fe894d686"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "过兴平哭耿傅谏议丧呈经略韩密学",
        "preface": "",
        "paragraphs": [
            "去年使旆西征日，一见称君胆气豪。",
            "始信推心待国士，能令视死如鸿毛。",
            "从来投笔轻文吏，自此横尸贵尔曹。",
            "槐里今朝逢輤旐，依然旧馆一长号。"
        ],
        "notes": "",
        "id": "c66fd2d7ca2829303fb968da0dc01dde"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "舟次寿州寄濠州江钧少卿",
        "preface": "",
        "paragraphs": [
            "雨涨滩头沙已空，一帆西上快清风。",
            "谁知去郡迟迟意，犹逐淮波日夜东。"
        ],
        "notes": "",
        "id": "c4fe04e6c3e2e5082bc7e1395d2a285f"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和河东施待制二首  其一",
        "preface": "",
        "paragraphs": [
            "已成沈约难并恨，且奉陶公有限杯。",
            "感事伤春多少意，星星渐入鬓中来。"
        ],
        "notes": "",
        "id": "ce2349083c2462d99465f3688d2dc9d0"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和河东施待制二首  其二",
        "preface": "",
        "paragraphs": [
            "千里观风使节来，百城舒惨系行台。",
            "威严少霁犹知幸，谁信芳罇镇日开。"
        ],
        "notes": "",
        "id": "ee92837cfcd4b171b8e9ec99018ece73"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "随州闻刘易入终南山",
        "preface": "",
        "paragraphs": [
            "神骥渴死追无踪，离娄眩目迷虚空。",
            "九衢懽游尚故处，一日忽在终南峰。",
            "附势趋权徒扰扰，生歌死哭何匆匆。",
            "人间万事既能了，莫教声誉过关东。"
        ],
        "notes": "",
        "id": "b17c41225632ea7014a25e24aec3e202"
    }
]