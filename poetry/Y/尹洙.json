[
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一",
        "preface": "",
        "paragraphs": [
            "天监下民，乱靡有定。",
            "甚武且仁，祚厥真圣。",
            "仁实怀徕，武以执竞。",
            "匪虔匪刘，拯我大命。"
        ],
        "notes": "",
        "id": "d2855a7092ddb5375c65bb5f76967dcd"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二",
        "preface": "",
        "paragraphs": [
            "自昔外禅，曰经曰营。",
            "令以挟制，政以阴倾。",
            "帝初治兵，志勤于征。",
            "奄受神器，匪谋而成。"
        ],
        "notes": "",
        "id": "57dc757cf94ed238f9a66957c887cec7"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三",
        "preface": "",
        "paragraphs": [
            "淮潞弗虔，卒污叛迹。",
            "戎辂戒严，皇威有赫。",
            "彼寇诖民，吾勇其百。",
            "殄厥渠魁，贷其反侧。"
        ],
        "notes": "",
        "id": "b2b441d20885b3199d4e255bc2d89e09"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其四",
        "preface": "",
        "paragraphs": [
            "帝朝法宫，左右宗公。",
            "忮夫悍士，以雍以容。",
            "尔居尔室，尔工尔农。",
            "既息既养，惟天子功。"
        ],
        "notes": "",
        "id": "913347ac687b217b54af1c0a3fe6abb0"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其五",
        "preface": "",
        "paragraphs": [
            "主用西师，岷梁弗宾。",
            "匪曰负固，实交晋人。",
            "予训予誓，合我将臣。",
            "正厥有罪，无庸伤民。"
        ],
        "notes": "",
        "id": "887d74da64d43bc4f02a5d7b3034be3b"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其六",
        "preface": "",
        "paragraphs": [
            "矫矫虎士，载摧其壁。",
            "于嗟孟侯，亦果其策。",
            "迎师而降，靡抗锋镝。",
            "岂独身谋，完是宗国。"
        ],
        "notes": "",
        "id": "5e016bae853f4f671f55290f4f96b1d9"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其七",
        "preface": "",
        "paragraphs": [
            "蜀都既平，将臣失律。",
            "此众悍骄，彼民危栗。",
            "当涂叫呶，合万为一。",
            "匪怀则威，帝心是恤。"
        ],
        "notes": "",
        "id": "d44f70764b39fe1e1f603f011451b676"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其八",
        "preface": "",
        "paragraphs": [
            "帝曰将臣，予嘉乃庸。",
            "废命毒民，尔弗有终。",
            "邦典用疑，惟罪惟功。",
            "靡殛而削，协于厥中。"
        ],
        "notes": "",
        "id": "c8aee4c274e1f22cc8d89090e36ca60d"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其九",
        "preface": "",
        "paragraphs": [
            "帝曰孟侯，受封于楚。",
            "淑旗雕戈，备物异数。",
            "俾尔族姻，及乃文武。",
            "服在王庭，靡不有序。"
        ],
        "notes": "",
        "id": "5883374f69cc001d5e9cc1ffd20f1b82"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一〇",
        "preface": "",
        "paragraphs": [
            "蜀民呼歌，天子威灵。",
            "保我者封，暴我者刑。",
            "匪功是私，匪弱是陵。",
            "天子惠民，畴敢不承。"
        ],
        "notes": "",
        "id": "28b2c83d064a5f2b35802da35deead35"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一一",
        "preface": "",
        "paragraphs": [
            "耆武定功，时惟二方。",
            "淮服其乂，海南遂荒。",
            "孰孱而盭，孰暴而猖。",
            "自底不𬤝，乃终灭亡。"
        ],
        "notes": "",
        "id": "bab3ec239d91324822712321f1c378e0"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一二",
        "preface": "",
        "paragraphs": [
            "帝戒二俘，同即尔诛。",
            "予惟民无辜，休息是图。",
            "时其辑矣，宁威独夫。"
        ],
        "notes": "",
        "id": "733b710c27ff9665005b5815316fc395"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一三",
        "preface": "",
        "paragraphs": [
            "帝嗟污邦，久罹于兵。",
            "或暴下以征，或敷虐以刑。",
            "予命中典，协于图经。",
            "民服德音，室家以宁。"
        ],
        "notes": "",
        "id": "7f187f524b14086bc5532fa074f524ea"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一四",
        "preface": "",
        "paragraphs": [
            "帝怀永图，治古是宪。",
            "四方守臣，惟屏惟翰。",
            "在昔艰难，弗惠训典。",
            "跨都连城，高牙以建。",
            "有土有民，肆乃征缮。",
            "以息以容，终焉叛涣。",
            "凡今帅臣，狃厥闻见。",
            "匪革乱原，曷清多难。"
        ],
        "notes": "",
        "id": "0c7a4090caabdcf5934c06219045712c"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一五",
        "preface": "",
        "paragraphs": [
            "帝告庶邦，式是典彝。",
            "元侯显父，戚臣宗支。",
            "正乃封圻，予一人是毗。",
            "凡曰附城，罔尔俾之。",
            "畜兵厚赋，靡尔得私。",
            "毋凶而国，作福作威。",
            "天子有命，畴敢不祗。",
            "子孙承承，唯万世规。"
        ],
        "notes": "",
        "id": "387ba23fcf8b93d541c8aeada4c9b47e"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一六",
        "preface": "",
        "paragraphs": [
            "冀州之疆，粤惟大卤。",
            "俗忮而专，地扼而固。",
            "协比幽都，荡摇边圉。",
            "三垂既夷，凶威弗沮。",
            "帝御六师，百万貔虎。",
            "剪其附庸，至于城下。",
            "锋镝始交，梯冲如舞。",
            "蠢尔孱王，请附降虏。",
            "我士奋扬，愿究吾武。",
            "皇帝曰吁，念彼黎庶。",
            "匪鲸匪鲵，复为王土。"
        ],
        "notes": "",
        "id": "e0d7d962c02e1d2ba7bb6e00793392d5"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一七",
        "preface": "",
        "paragraphs": [
            "晋郊既平，九区以宁。",
            "陈功太庙，告假威灵。",
            "在昔武王，于商观兵。",
            "维我艺祖，亦勤于征。",
            "匪贷晋罪，俟厥贯盈。",
            "圣作圣继，巍巍相承。",
            "皇矣二后，功莫与京。"
        ],
        "notes": "",
        "id": "ac0145dfa55545ba82a132f97c3d4a79"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一八",
        "preface": "",
        "paragraphs": [
            "帝籍于郊，典仪具陈。",
            "务农以训，供祀以勤。",
            "祀在于诚，匪勤于人。",
            "训农以实，匪训以文。",
            "帝谨二物，乃躬乃亲。",
            "公侯卿士，暨厥庶民。",
            "千甸有制，饬哉惟寅。"
        ],
        "notes": "",
        "id": "3a154d8508390ca7fbef66595948486a"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其一九",
        "preface": "",
        "paragraphs": [
            "帝赉高年，式宴且喜。",
            "种种黄发，族立而议。",
            "我生艰难，暴乱以继。",
            "耳狃金鼓，目狎戎器。",
            "皇其我图，亲讲农事。",
            "有子有孙，力田孝悌。",
            "鼓舞至仁，薰焉如醉。"
        ],
        "notes": "",
        "id": "af270a02b18d7ebde53c5b6c0e923f0c"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二〇",
        "preface": "",
        "paragraphs": [
            "帝咨庶工，畴其辅予。",
            "俊乂以登，厥劳乃图。",
            "匪忘旧勋，非贤勿俞。",
            "巍巍衮台，盛德以居。"
        ],
        "notes": "",
        "id": "5a328a7c37ab8b190bacf1c07a8c5766"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二一",
        "preface": "",
        "paragraphs": [
            "任贤伊何，昌言是庸。",
            "勉告尔猷，罔恤迺躬。",
            "岂无狷辞，怫于予衷。",
            "予不尔疵，尔无面从。"
        ],
        "notes": "",
        "id": "fa23ba1da6b5ba955d904759bcaa3a76"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二二",
        "preface": "",
        "paragraphs": [
            "始时从官，戎容扬扬。",
            "今帝左右，儒冠煌煌。",
            "朝廷以尊，文物典章。",
            "得人之盛，奕世重光。"
        ],
        "notes": "",
        "id": "fdf24e934100f190e194cb4b85c39eb2"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二三",
        "preface": "",
        "paragraphs": [
            "帝制万邦，罔有弗宾。",
            "蛮夷戎狄，羁而勿臣。",
            "威格三方，稽颡献珍。",
            "单于革心，愿交使人。"
        ],
        "notes": "",
        "id": "d2a99aecb23f00407d49d722c6ff069e"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二四",
        "preface": "",
        "paragraphs": [
            "帝谋公卿，列侯庶校。",
            "咸曰彼心，暴戾阴狡。",
            "既扰我疆，复利吾宝。",
            "无若励兵，袭其还道。"
        ],
        "notes": "",
        "id": "abeb217f34c1b4938a3ddf0bd0394971"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二五",
        "preface": "",
        "paragraphs": [
            "皇曰有众，予实念兹。",
            "战无必胜，矧其归师。",
            "借曰大获，畴能尽之。",
            "益俾余丑，毒吾朔陲。",
            "乃愈其盟，北州以绥。"
        ],
        "notes": "",
        "id": "79fa39b77e1481584a03bca7c41b749b"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二六",
        "preface": "",
        "paragraphs": [
            "在汉世宗，抗威北戎。",
            "暴农算商，经用弗充。",
            "中土震骚，汉南始空。",
            "降及后世，犹称厥功。"
        ],
        "notes": "",
        "id": "bb2b52415e421a235dccd913f7253e5e"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二七",
        "preface": "",
        "paragraphs": [
            "於穆圣考，德无与偕。",
            "匪勤于兵，北人遂来。",
            "逮是三纪，远俗以怀。",
            "生民休息，呜呼仁哉。"
        ],
        "notes": "",
        "id": "049c4888127ba8f2eebb67d94c19a56c"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二八",
        "preface": "",
        "paragraphs": [
            "皇底其治，钦哉惟刑。",
            "在疑而宥，罔察为明。",
            "爱怒弗肆，孰为重轻。",
            "毋一弗辜，惟典之平。"
        ],
        "notes": "",
        "id": "7fd2b2d1a532d55c6d42bfdbe0067aca"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其二九",
        "preface": "",
        "paragraphs": [
            "前世理官，倚法以刻。",
            "匪彼为仇，盖曰任职。",
            "今之蔽狱，务正其辟。",
            "鉴于前人，繄我仁德。"
        ],
        "notes": "",
        "id": "a41a73dada32b96594e227e2c6d464c5"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三〇",
        "preface": "",
        "paragraphs": [
            "皇德在仁，寖而成风。",
            "公侯卿士，靡不率从。",
            "麛卵萌生，咸保厥终。",
            "不鄙不夭，乐哉融融。"
        ],
        "notes": "",
        "id": "a80f6464aca70263070b842feb551941"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "皇雅十首  其三一",
        "preface": "",
        "paragraphs": [
            "噫！太平无象兮世乌得而知，维盛德可迹兮其封祀之仪。",
            "东岱宗兮西汾脽，礼上帝兮宾地祇。",
            "皇有征兮吾民以嬉，皇有祈兮吾民是私。",
            "天敷佑兮俾皇之厘，永世亿宁兮无疆之基。"
        ],
        "notes": "",
        "id": "b048a404614f5bf24bb51969dc885d5d"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "赠三乡浮图智聪一首",
        "preface": "",
        "paragraphs": [
            "伊昔相逢日，于今二十年。",
            "师随安乐住，我岂利名牵。",
            "自笑真徒尔，何如养浩然。",
            "西门女几路，未得赋归田。"
        ],
        "notes": "",
        "id": "d2776373ef34e13fd36f429910127e7c"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和人过韩柱国庙一首",
        "preface": "",
        "paragraphs": [
            "隋氏一宇内，三将皆勇夫。",
            "贺公活以累，杨素死有诛。",
            "贤哉韩柱国，身与功名俱。",
            "庙食垂后世，祀典诚有诸。",
            "荒忽临终言，遂此惑庸愚。"
        ],
        "notes": "",
        "id": "ebe9a4b88c4a3929f8926968e6283d47"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "过兴平哭耿傅谏议丧呈经略韩密学",
        "preface": "",
        "paragraphs": [
            "去年使旆西征日，一见称君胆气豪。",
            "始信推心待国士，能令视死如鸿毛。",
            "从来投笔轻文吏，自此横尸贵尔曹。",
            "槐里今朝逢輤旐，依然旧馆一长号。"
        ],
        "notes": "",
        "id": "51e1fca90b76ca70f4acbb58bc6d241f"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "舟次寿州寄濠州江钧少卿",
        "preface": "",
        "paragraphs": [
            "雨涨滩头沙已空，一帆西上快清风。",
            "谁知去郡迟迟意，犹逐淮波日夜东。"
        ],
        "notes": "",
        "id": "85080eef3ac8087bb997b20b9b549e33"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和河东施待制二首  其一",
        "preface": "",
        "paragraphs": [
            "已成沈约难并恨，且奉陶公有限杯。",
            "感事伤春多少意，星星渐入鬓中来。"
        ],
        "notes": "",
        "id": "211a7034d850b848605a01d175e92a74"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "和河东施待制二首  其二",
        "preface": "",
        "paragraphs": [
            "千里观风使节来，百城舒惨系行台。",
            "威严少霁犹知幸，谁信芳罇镇日开。"
        ],
        "notes": "",
        "id": "dfaf27093ca3a688b4d31b30fe46fc6f"
    },
    {
        "author": "尹洙",
        "dynasty": "宋",
        "type": "诗",
        "rhythmic": "",
        "title": "随州闻刘易入终南山",
        "preface": "",
        "paragraphs": [
            "神骥渴死追无踪，离娄眩目迷虚空。",
            "九衢懽游尚故处，一日忽在终南峰。",
            "附势趋权徒扰扰，生歌死哭何匆匆。",
            "人间万事既能了，莫教声誉过关东。"
        ],
        "notes": "",
        "id": "93328b36cd43bf6899d78a1dcef88fea"
    },
    {
        "author": "尹洙",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "万倾太湖上，朝暮浸寒光。",
            "吴王去后，台榭千古锁悲凉。",
            "谁信蓬山仙子，天与经纶才器，等闲厌名缰。",
            "敛翼下霄汉，雅意在沧浪。",
            "晚秋里，烟寂静，雨微凉。",
            "危亭好景，佳树修竹绕回塘。",
            "不用移舟酌酒，自有青山渌水，掩映似潇湘。",
            "莫问平生意，别有好思量。"
        ],
        "notes": "",
        "id": "ea1dad576596861cfab5f76c025399dc"
    }
]