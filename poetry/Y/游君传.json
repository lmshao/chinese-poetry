[
    {
        "author": "游君传",
        "dynasty": "宋",
        "type": "诗",
        "rhythmic": "",
        "title": "沙冈待潮",
        "preface": "",
        "paragraphs": [
            "待潮舟阁浅边冈，少憩田园竹树凉。",
            "数点弄秋疏雨过，槿花篱落带斜阳。"
        ],
        "notes": "",
        "id": "5e0eb550ed5e463c0e00553e7393fecd"
    },
    {
        "author": "游君传",
        "dynasty": "宋",
        "type": "诗",
        "rhythmic": "",
        "title": "吴塘晚泊",
        "preface": "",
        "paragraphs": [
            "西风吹客鬓，孤坐欲销魂。",
            "野櫂他乡客，酒旗何处村。",
            "稻随秋雨熟，水带晚潮浑。",
            "寂寞吴塘路，尘沙望眼昏。"
        ],
        "notes": "",
        "id": "c4abc40ed4a5b268af86811ffc5777b5"
    }
]