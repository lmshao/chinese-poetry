[
    {
        "author": "伊用昌",
        "dynasty": "唐",
        "type": "词",
        "rhythmic": "",
        "title": "望江南 咏鼓",
        "preface": "",
        "paragraphs": [
            "江南鼓，梭肚两头栾。",
            "钉著不知侵骨髓，打来只是没心肝，空腹被人谩。"
        ],
        "notes": "",
        "id": "5791c19083788043b1f2acdc48815583"
    },
    {
        "author": "伊用昌",
        "dynasty": "唐",
        "type": "诗",
        "rhythmic": "",
        "title": "题茶陵县门",
        "preface": "",
        "paragraphs": [
            "茶陵一道好长街，两畔栽柳不栽槐。",
            "夜后不闻更漏鼓，只听锤芒织草鞋。"
        ],
        "notes": "",
        "id": "0d7f1a230d68c8c4b56091233bc1e64a"
    },
    {
        "author": "伊用昌",
        "dynasty": "唐",
        "type": "诗",
        "rhythmic": "",
        "title": "题酒楼壁",
        "preface": "",
        "paragraphs": [
            "此生生在此生先，何事从玄不复玄。",
            "已在淮南鸡犬后，而今便到玉皇前。"
        ],
        "notes": "",
        "id": "542ae099a28c8c1711339a27d95dba93"
    },
    {
        "author": "伊用昌",
        "dynasty": "唐",
        "type": "诗",
        "rhythmic": "",
        "title": "题游帷观真君殿后",
        "preface": "",
        "paragraphs": [
            "日日祥云瑞气连，侬家应作大神仙。",
            "笔头洒起风雷力，劒下驱驰造化权。",
            "更与戎夷添礼乐，永教胡虏绝烽烟。",
            "列仙功业只如此，直上三清第一天。"
        ],
        "notes": "",
        "id": "28aee67e8fecd5af2fa7245a0a73731d"
    },
    {
        "author": "伊用昌",
        "dynasty": "唐",
        "type": "诗",
        "rhythmic": "",
        "title": "留题阁皂观",
        "preface": "",
        "paragraphs": [
            "花洞门前吠似雷，险声流断俗尘埃。",
            "雨喷山脚毒龙起，月照松梢孤鹤回。",
            "萝幕秋高添碧翠，画帘时卷到楼台。",
            "两坛诗客何年去，去后门关更不开。"
        ],
        "notes": "",
        "id": "f010f2fe9a8dffd1d84d46ff14c2b604"
    },
    {
        "author": "伊用昌",
        "dynasty": "唐",
        "type": "诗",
        "rhythmic": "",
        "title": "湖南闯斋吟",
        "preface": "",
        "paragraphs": [
            "谁人能识白元君，上士由来尽见闻。",
            "避世早空南火宅，植田高种北山云。",
            "鸡能抱卵心常听，蝉到成形壳自分。",
            "学取大罗些子术，免教松下作孤坟。"
        ],
        "notes": "",
        "id": "65e031ff26dd6742024397c35743a37d"
    }
]