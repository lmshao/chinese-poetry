[
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "东山堂",
        "preface": "",
        "paragraphs": [
            "何处著诗癯，岩边有隠庐。",
            "云生春树合，鱼响夜潭虚。",
            "住久无他姓，山空应读书。",
            "平分谢池月，吾亦百年居。"
        ],
        "notes": "",
        "id": "91357ebb34af8a5948671c1a384c54e1"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其一",
        "preface": "",
        "paragraphs": [
            "县花初种已成林，三尺儿童父母心。",
            "堂上春风生意足，弦歌一曲尽清音。"
        ],
        "notes": "",
        "id": "353a3d5efe931527a94b79c90d78ce99"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其二",
        "preface": "",
        "paragraphs": [
            "寻常巷陌燕徘徊，带得春风去不回。",
            "沧海连天云浪阔，寄将消息上蓬莱。"
        ],
        "notes": "",
        "id": "baa0c944d03ca9d90a84cb91016773c2"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其三",
        "preface": "",
        "paragraphs": [
            "燕泥犹认旧柴扉，帘影玲珑度落晖。",
            "细数归期春早晚，一天风絮满池飞。"
        ],
        "notes": "",
        "id": "18de4b80496e2c42a37a15a44cdfa01c"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其四",
        "preface": "",
        "paragraphs": [
            "小园日日管弦声，花落花开若有情。",
            "春色何时到侬屋，愁风愁雨过清明。"
        ],
        "notes": "",
        "id": "5fa7362a038a5bf4dc873cf63af5df5e"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其五",
        "preface": "",
        "paragraphs": [
            "桃李春风又一场，蹴毬墙外落花香。",
            "劝君莫道归期近，惟有临归日最长。"
        ],
        "notes": "",
        "id": "3d3dd334ef26dcffd34f16d1c9175c57"
    },
    {
        "author": "叶杲",
        "dynasty": "宋",
        "type": "诗",
        "rhythmic": "",
        "title": "闲题  其六",
        "preface": "",
        "paragraphs": [
            "秋千墙外入斜晖，过尽残花客不知。",
            "春色三分桃李去，一分犹在绿杨枝。"
        ],
        "notes": "",
        "id": "33b54fd5f83cf6f13771264fbf9914d4"
    }
]