[
    {
        "author": "杨崈",
        "dynasty": "宋",
        "type": "诗",
        "rhythmic": "",
        "title": "福应山  其一",
        "preface": "",
        "paragraphs": [
            "清风送月上栏干，云雨溪流破玉寒。",
            "我有三峰高兴在，漫堂聊作画屏看。"
        ],
        "notes": "",
        "id": "72f6a54a33e34b069aec0091a0144ce5"
    },
    {
        "author": "杨崈",
        "dynasty": "宋",
        "type": "诗",
        "rhythmic": "",
        "title": "福应山  其二",
        "preface": "",
        "paragraphs": [
            "醉后愁生任数奇，僧窗借梦入新诗。",
            "觉来著意寻桃李，除了春风总不知。"
        ],
        "notes": "",
        "id": "67b572d367cbd1bfd10eb914fc6ba73d"
    },
    {
        "author": "杨崈",
        "dynasty": "宋",
        "type": "诗",
        "rhythmic": "",
        "title": "南峰桃花洞",
        "preface": "",
        "paragraphs": [
            "水缚山腰点万松，云扶翠岫插寒空。",
            "此溪定入桃源去，时见波间有落红。"
        ],
        "notes": "",
        "id": "7588360459bd1eb4e6bb0283f37d0708"
    }
]