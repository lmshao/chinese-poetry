[
    {
        "author": "姚鹏",
        "dynasty": "宋",
        "type": "诗",
        "rhythmic": "",
        "title": "沈山",
        "preface": "",
        "paragraphs": [
            "地偏少来客，山青多似春。",
            "聊凭杖履力，得与云霞亲。",
            "惟有月留我，更无尘污人。",
            "沈公不复见，清风啸松声。"
        ],
        "notes": "",
        "id": "09034aeda06ad79287f16657cb285859"
    },
    {
        "author": "姚鹏",
        "dynasty": "宋",
        "type": "诗",
        "rhythmic": "",
        "title": "题经山",
        "preface": "",
        "paragraphs": [
            "古刹外尘境，青山伴一生。",
            "林深宿鸟托，洞冷秋云横。",
            "竹影过酒渌，松声入琴清。",
            "俗物不在眼，聊足舒幽情。"
        ],
        "notes": "",
        "id": "85ba48d4b37b401de61b4dd1cb1b47c8"
    }
]