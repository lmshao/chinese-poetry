[
    {
        "author": "阎苍舒",
        "dynasty": "宋",
        "type": "诗",
        "rhythmic": "",
        "title": "第一山",
        "preface": "",
        "paragraphs": [
            "极目平淮渺莽间，翠峦特地起烟鬟。",
            "要渠天下无双手，题作东南第一山。"
        ],
        "notes": "",
        "id": "890848013b8359510ca06e725b2e13e2"
    },
    {
        "author": "阎苍舒",
        "dynasty": "宋",
        "type": "诗",
        "rhythmic": "",
        "title": "兴元",
        "preface": "",
        "paragraphs": [
            "褒城之山划天罅，中有深谷春水生。",
            "汉家兴王启鸿业，萧相治国留英声。"
        ],
        "notes": "",
        "id": "1604eac3d224e9fb2e0552c2abe13a06"
    },
    {
        "author": "阎苍舒",
        "dynasty": "宋",
        "type": "诗",
        "rhythmic": "",
        "title": "海观",
        "preface": "",
        "paragraphs": [
            "云南之阴大江东，二水奔腾如海冲。",
            "谁能具此壮观眼，南定楼中今卧龙。"
        ],
        "notes": "",
        "id": "17fad9247ff15f0741d7828b2c09f1cd"
    },
    {
        "author": "阎苍舒",
        "dynasty": "宋",
        "type": "诗",
        "rhythmic": "",
        "title": "登制胜楼次韵",
        "preface": "",
        "paragraphs": [
            "百牢关下几夔州，坐镇休余只倚楼。",
            "赤甲白盐齐意气，纶巾羽扇独风流。",
            "夜间警柝抛金锁，春乐熙台醉玉舟。",
            "化国舒长公事少，眼中万象固神搜。"
        ],
        "notes": "",
        "id": "93e55d7f9f78df9b43824a43ca5e67ff"
    },
    {
        "author": "阎苍舒",
        "dynasty": "宋",
        "type": "诗",
        "rhythmic": "",
        "title": "赠郡帅郭侯",
        "preface": "",
        "paragraphs": [
            "东南形胜惟扬州，介江负淮作襟喉。",
            "有国以来几百战，吊古千载空悠悠。",
            "哀哉荒主与荡子，钝尽铁剑崇倡优。",
            "迷楼九曲烂如画，珠帘十里半上钩。",
            "当年二十四桥月，曾照三十六宫秋。",
            "平山堂上一长叹，但有衰草埋荒丘。",
            "欧仙苏仙不可唤，江南江北无风流。",
            "何人复诵广陵散，黯然悲恨不可收。",
            "只今英主正用武，增五万灶屯貔貅。",
            "金城坚筑壮营垒，绮段细错良田畴。",
            "神谟庙算万全举，天时既至须人谋。",
            "将军山西名将种，家声直到青海头。",
            "男儿有死必报国，正当为上分此忧。",
            "勉旃速办古人事，貂蝉本自出兜鍪。"
        ],
        "notes": "",
        "id": "f6f0cd291791b45f5816e5ca3401eec3"
    },
    {
        "author": "阎苍舒",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "少年闻说京华，上元景色烘晴昼。",
            "朱轮画毂，雕鞍玉勒，九衢争骤。",
            "春满鳌山，夜沈陆海，一天星斗。",
            "正红球过了，鸣鞘声断，迥鸾驭、钧天奏。",
            "谁料此生亲到，十五年、都城如旧。",
            "而今但有，伤心烟雾，萦愁杨柳。",
            "宝箓宫前，绛霄楼下，不堪回首。",
            "愿皇图早复，端门灯火，照人还又。"
        ],
        "notes": "",
        "id": "447126060f938b5998e88975667fa89c"
    }
]