[
    {
        "author": "杨志",
        "dynasty": "宋",
        "type": "诗",
        "rhythmic": "",
        "title": "绮川亭",
        "preface": "",
        "paragraphs": [
            "一泓绿净沧浪水，千朶红稠菡萏花。",
            "病眼纷纷何所似，江天落日散余霞。"
        ],
        "notes": "",
        "id": "954b8a23712f617bbfb40d9b03700bb3"
    },
    {
        "author": "杨志",
        "dynasty": "宋",
        "type": "诗",
        "rhythmic": "",
        "title": "石涧龙首山",
        "preface": "",
        "paragraphs": [
            "残年仍置闰，五日恰逢春。",
            "携酒各独赏，敲门僧不嗔。",
            "双榕如拱立，万井故横陈。",
            "僧舍少盘薄，元规尘上人。"
        ],
        "notes": "",
        "id": "fecf851d6fbc920b7aaeabd8b635c0c5"
    },
    {
        "author": "杨志",
        "dynasty": "宋",
        "type": "诗",
        "rhythmic": "",
        "title": "鼓楼怀古",
        "preface": "",
        "paragraphs": [
            "兴废何年事，无由问老成。",
            "代为兜率地，留得古楼名。",
            "石塔添潮影，铜壶断漏声。",
            "我来空吊古，恨不赋芜城。"
        ],
        "notes": "",
        "id": "0fe2f3aec41a68897040c9a9a46b71aa"
    }
]