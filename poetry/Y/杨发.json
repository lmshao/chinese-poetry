[
    {
        "author": "杨发",
        "dynasty": "宋",
        "type": "诗",
        "rhythmic": "",
        "title": "宿黄花馆",
        "preface": "",
        "paragraphs": [
            "孤馆萧条槐叶稀，暮蝉声隔水声微。",
            "年年为客路无尽，日日送人身未归。",
            "何处离鸿迷浦月，谁家愁妇捣霜衣。",
            "夜深不卧帘犹卷，数点残萤入户飞。"
        ],
        "notes": "",
        "id": "639439bda1c294e9ac8911f54495588e"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "南溪书院",
        "preface": "",
        "paragraphs": [
            "茅屋住来久，山深不置门。",
            "草生垂井口，花发接篱根。",
            "入院将雏鸟，攀萝抱子猨。",
            "曾逢异人说，风景似桃源。"
        ],
        "notes": "",
        "id": "63e0cf1757f70c24f9478cecc9e42499"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "春园醉醒闲卧小斋",
        "preface": "",
        "paragraphs": [
            "酣醉送余春，醒来恨更频。",
            "花残蜂蠹物，叶暗鸟欺人。",
            "帘闭高眠贵，斋空浩气新。",
            "从今北牕蝶，长是梦中身。"
        ],
        "notes": "",
        "id": "6b5217844ba8828c9a34474fef47a6e6"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "小园秋兴",
        "preface": "",
        "paragraphs": [
            "谁言帝城里，独作野人居。",
            "石磴晴看叠，山苗晚自锄。",
            "相惭五秉粟，尚癖一车书。",
            "昔日扬雄宅，还无乡相舆。"
        ],
        "notes": "",
        "id": "1ed1e48a426a3c305bad6c323f113d53"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "与诸公池上待月",
        "preface": "",
        "paragraphs": [
            "树密云萦岸，池遥水际空。",
            "芰开方吐镜，苹动欲含风。",
            "渐映沙汀白，微分渚叶红。",
            "金波宜共赏，仙櫂一宵同。"
        ],
        "notes": "",
        "id": "ac3123f7b958f64be713810f8bcc5b36"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "簷雀",
        "preface": "",
        "paragraphs": [
            "弱羽怯孤飞，投簷幸所依。",
            "衔环唯报德，贺厦本知归。",
            "红觜休争顾，丹心自识机。",
            "从来攀凤足，生死恋光辉。"
        ],
        "notes": "",
        "id": "11e2eea16bf9775a1dab4fb665416e50"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "残花",
        "preface": "",
        "paragraphs": [
            "已笑良时晚，仍悲别酒催。",
            "暖芳随日薄，残片逐风回。",
            "黛歛愁歌扇，妆残泣镜台。",
            "繁阴莫矜衒，终是共尘埃。"
        ],
        "notes": "",
        "id": "3b66f2d81df7a070649a0d52f511ec62"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "山泉",
        "preface": "",
        "paragraphs": [
            "半空飞下水，势去响如雷。",
            "静彻啼猨寺，高陵坐客台。",
            "耳同经劒阁，身若到天台。",
            "溅树吹成冻，邻祠触作灰。",
            "深中试榔栗，浅处落莓苔。",
            "半夜重城闭，潺湲枕底来。"
        ],
        "notes": "",
        "id": "eec31568e60f35894eefbb82de67c048"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "秋晚日少陵原游山泉之什",
        "preface": "",
        "paragraphs": [
            "喧浊侵肌性未沈，每来云外恣幽寻。",
            "尘衣更喜秋泉洁，倦迹方依竹洞深。",
            "暂过偶然应系分，有期终去但劳心。",
            "唯怜一夜空山月，似许他年伴独吟。"
        ],
        "notes": "",
        "id": "ecb3521cbbc62083bbca831584e45627"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "秋晴独立南亭",
        "preface": "",
        "paragraphs": [
            "昼对南风独闭关，暗期幽鸟去仍还。",
            "如今有待终身贵，未若忘机尽日闲。",
            "心似蒙庄游物外，官惭许掾在人间。",
            "开襟自向清风笑，无限秋光为解颜。"
        ],
        "notes": "",
        "id": "0a76f2950d343f835a52f4786e2ca0bf"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "宿黄花馆",
        "preface": "",
        "paragraphs": [
            "孤馆萧条槐叶稀，暮蝉声隔水声微。",
            "年年为客路无尽，日日送人身未归。",
            "何处迷鸿离浦月，谁家愁妇捣霜衣。",
            "夜深不卧帘犹卷，数点残萤入户飞。"
        ],
        "notes": "",
        "id": "639439bda1c294e9ac8911f54495588e"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "南野逢田客",
        "preface": "",
        "paragraphs": [
            "桑柘悠悠水蘸堤，晚风晴景不妨犂。",
            "高机犹织卧蚕子，下坂未饥逢饲妻。",
            "杏色满林羊酪熟，麦凉浮垅雉媒低。",
            "生时自乐死由命，万事在天管不迷。"
        ],
        "notes": "",
        "id": "95df2cffd9d5a3e23924e90ba36a1e69"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "东斋夜宴酬绍之起居见赠",
        "preface": "",
        "paragraphs": [
            "龙门八上不知津，唯有君心困益亲。",
            "白社追游名自远，青袍相映道逾新。",
            "十年江海鱼缄尽，一夜笙歌凤吹频。",
            "渐老旧交情更重，莫将美酒负良辰。"
        ],
        "notes": "",
        "id": "7d1f449b97ac288677e93bbfdd2a6f6b"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "玩残花",
        "preface": "",
        "paragraphs": [
            "十日浓芳一岁程，东风初急眼偏明。",
            "低枝似泥幽人醉，莫道无情似有情。"
        ],
        "notes": "",
        "id": "a03a4a8a88c2407a679da646c86db4cd"
    },
    {
        "author": "杨发",
        "dynasty": "唐",
        "type": "诗",
        "rhythmic": "",
        "title": "和李卫公漳浦驿留题",
        "preface": "",
        "paragraphs": [
            "南尽封邮见好山，苍苍桂岭类商颜，谁怜后夜思乡处，白草黄茅旧汉关。",
            "（《舆地纪胜》一三一《漳州》。",
            "又《康熙漳浦县志》十九《杂志·古迹》）。"
        ],
        "notes": "",
        "id": "11cbd6d6b284d89322e02a9a7a840310"
    }
]