[
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "舍南舍北草萋萋，原上行人路欲迷。",
            "已是春寒仍禁火，楝花风急子规啼。"
        ],
        "notes": "",
        "id": "fa0b5eb4e8317a4ed75c042e9279fca8"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "咏笺",
        "preface": "",
        "paragraphs": [
            "七八叶芦秋水里，两三个雁夕阳边。",
            "笔头到处浑无碍，扫破寒潭一簇烟。"
        ],
        "notes": "",
        "id": "99f8423c517eeff5ccc5ae484ae5b405"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "龙王庙云平阁",
        "preface": "",
        "paragraphs": [
            "枯梢突兀天风外，翠霭氤氲水石间。",
            "□吏不容今日去，老夫赢得片时闲。",
            "烟波艇子东西客，霜岸钟声上下山。",
            "解后真成观物化，白鸥无数舞江湾。"
        ],
        "notes": "",
        "id": "83afa01f36d7cd3da63a0f60d2fff564"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "清都观",
        "preface": "",
        "paragraphs": [
            "石坛雨洗月华新，白帢青藤曳履行。",
            "老桧不知仙驭远，屋头犹带玉箫声。"
        ],
        "notes": "",
        "id": "62ecbb53f1fdce48234bfc1eb2c70c2f"
    }
]