[
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "舍南舍北草萋萋，原上行人路欲迷。",
            "已是春寒仍禁火，楝花风急子规啼。"
        ],
        "notes": "",
        "id": "a44a64045bfd7755b9b61311dbd7612c"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "咏笺",
        "preface": "",
        "paragraphs": [
            "七八叶芦秋水里，两三个雁夕阳边。",
            "笔头到处浑无碍，扫破寒潭一簇烟。"
        ],
        "notes": "",
        "id": "6c8aefed1bff0ea5759836d3694cfc6f"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "龙王庙云平阁",
        "preface": "",
        "paragraphs": [
            "枯梢突兀天风外，翠霭氤氲水石间。",
            "□吏不容今日去，老夫赢得片时闲。",
            "烟波艇子东西客，霜岸钟声上下山。",
            "解后真成观物化，白鸥无数舞江湾。"
        ],
        "notes": "",
        "id": "db1bb88d38514f72e67eebe4a89f2f64"
    },
    {
        "author": "于革",
        "dynasty": "宋",
        "type": "诗",
        "rhythmic": "",
        "title": "清都观",
        "preface": "",
        "paragraphs": [
            "石坛雨洗月华新，白帢青藤曳履行。",
            "老桧不知仙驭远，屋头犹带玉箫声。"
        ],
        "notes": "",
        "id": "b862e816976e0afae43d3181d3e44584"
    }
]