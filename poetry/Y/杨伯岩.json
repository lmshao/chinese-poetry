[
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "游九锁  其一",
        "preface": "",
        "paragraphs": [
            "晓山云树碧生秋，乘兴间为洞府游。",
            "片石却将仙路隔，负人平昔慕浮丘。"
        ],
        "notes": "",
        "id": "a8af4a05c1a236264f2f4f624ac4344a"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "游九锁  其二",
        "preface": "",
        "paragraphs": [
            "亭前绝壁下飞瀑，天风夜半吹韶咸。",
            "疑是银河天上水，壮士挽落千丈岩。"
        ],
        "notes": "",
        "id": "b98e7cffda2555ea05a9c739b11393cc"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "徐偃王庙",
        "preface": "",
        "paragraphs": [
            "当年大德瑞朱弓，仁在斯民千古同。",
            "故国已无徐子土，灵祠今有梵王宫。",
            "水流簷影晴江上，山接钟声暮霭中。",
            "揽辔此行因致敬，蒲团分坐听谈空。"
        ],
        "notes": "",
        "id": "6b15dc35a7a882017acdc9ebba303a7d"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "东台仙子许参元，满月光明现大千。"
        ],
        "notes": "",
        "id": "ded0a2f9cabaff47fdc658086c576eff"
    }
]