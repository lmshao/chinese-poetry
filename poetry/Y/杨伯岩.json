[
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "游九锁  其一",
        "preface": "",
        "paragraphs": [
            "晓山云树碧生秋，乘兴间为洞府游。",
            "片石却将仙路隔，负人平昔慕浮丘。"
        ],
        "notes": "",
        "id": "e4f9f59025feb8911f4edc11f909ae40"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "游九锁  其二",
        "preface": "",
        "paragraphs": [
            "亭前绝壁下飞瀑，天风夜半吹韶咸。",
            "疑是银河天上水，壮士挽落千丈岩。"
        ],
        "notes": "",
        "id": "76e47e46f96b0f4fec04b35e0e07ecc2"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "徐偃王庙",
        "preface": "",
        "paragraphs": [
            "当年大德瑞朱弓，仁在斯民千古同。",
            "故国已无徐子土，灵祠今有梵王宫。",
            "水流簷影晴江上，山接钟声暮霭中。",
            "揽辔此行因致敬，蒲团分坐听谈空。"
        ],
        "notes": "",
        "id": "156ce33480791a986ded32726a858cdf"
    },
    {
        "author": "杨伯岩",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "东台仙子许参元，满月光明现大千。"
        ],
        "notes": "",
        "id": "8c5c59734355eff458d9838e951ccc39"
    }
]