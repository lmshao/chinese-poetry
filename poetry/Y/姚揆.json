[
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "村行",
        "preface": "",
        "paragraphs": [
            "天淡雨初晴，游人恨不胜。",
            "乱山啼蜀魄，孤櫂宿巴陵。",
            "影暗村桥柳，光寒水寺灯。",
            "罢吟思故国，窗外有渔罾。"
        ],
        "notes": "",
        "id": "1804cfbc99d942c35094a2dacf98f9d4"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "颕川客舍",
        "preface": "",
        "paragraphs": [
            "素琴孤劒尚闲游，谁共芳尊话唱酬。",
            "乡梦有时生枕上，客情终日在眉头。",
            "云拖雨脚连天去，树夹河声绕郡流。",
            "回首帝京归未得，不堪吟倚夕阳楼。"
        ],
        "notes": "",
        "id": "cb7828024b276fd0bb90d22626434712"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "晚步",
        "preface": "",
        "paragraphs": [
            "陋巷贫疑本姓颜，晚来闲步出林间。",
            "数声长笛吹沈日，一片残云点破山。",
            "岛寺渐疎敲石磬，渔家方半掩柴关。",
            "迟回从此搜吟久，待得溪头月上还。"
        ],
        "notes": "",
        "id": "833c297ec092122cc79f50d6465e9157"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "秋日江东晚行",
        "preface": "",
        "paragraphs": [
            "迢迢驱马过江东，此际令人恨莫穷。",
            "一撮秋烟堤上白，半轮残日岭头红。",
            "路岐滋味犹如旧，乡曲声音渐不同。",
            "含思看看到梁苑，画楼丝竹彻遥空。"
        ],
        "notes": "",
        "id": "cfd47c55b7c282fc802d468da32391aa"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "谢客岩",
        "preface": "",
        "paragraphs": [
            "不见古君子，空余旧林峦。",
            "翠色媚车马，爽气严衣冠。",
            "水天（《同治志》作「天水」）影交碧，松竹声相寒。",
            "（见上海图书馆据天一阁藏本所摄胶卷弘治《温州府志》卷二十二、同治五年刊齐召南纂《温州府志》卷四。",
            "）（按：陆心源《宋诗纪事补遗》卷八十八收姚揆此诗。",
            "）。"
        ],
        "notes": "",
        "id": "9b7c2a4067086d76d30558f9b94e6c2b"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "怜香擘破花心齅。",
            "（史铸《百菊集谱》卷六集句引。",
            "）。"
        ],
        "notes": "",
        "id": "a0f6f2587e145f8f642f46c59f5392e0"
    },
    {
        "author": "姚揆",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "独上南楼四望赊。",
            "（《江湖小集》卷二十李龏《梅花衲》引。",
            "）。"
        ],
        "notes": "",
        "id": "f8d5c2524a4517af9b885d178b239938"
    },
    {
        "author": "姚揆",
        "dynasty": "宋",
        "type": "诗",
        "rhythmic": "",
        "title": "谢客岩",
        "preface": "",
        "paragraphs": [
            "不见古君子，空余旧林峦。",
            "翠色媚车马，爽气严衣冠。",
            "天水交影碧，松竹声相寒。"
        ],
        "notes": "",
        "id": "9b7c2a4067086d76d30558f9b94e6c2b"
    },
    {
        "author": "姚揆",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "独上西楼四望赊。"
        ],
        "notes": "",
        "id": "8cd96b656c6bd6d6f8c83d219894b358"
    }
]