[
    {
        "author": "杨光",
        "dynasty": "宋",
        "type": "诗",
        "rhythmic": "",
        "title": "淳熙丁未初伏奉亲避暑中岩  其一",
        "preface": "",
        "paragraphs": [
            "伽陀坐断碧岩阴，手眼无非利物心。",
            "借我初庚涤袢暑，泠风美荫木千寻。"
        ],
        "notes": "",
        "id": "b21c28cb52d32d05efa9d8d1cc83fe39"
    },
    {
        "author": "杨光",
        "dynasty": "宋",
        "type": "诗",
        "rhythmic": "",
        "title": "淳熙丁未初伏奉亲避暑中岩  其二",
        "preface": "",
        "paragraphs": [
            "山下芙蕖云锦裳，宝瓶浄供坐生凉。",
            "南薰真是社中友，清润时飘衣袂香。"
        ],
        "notes": "",
        "id": "dfde99a3d91099ed8f0bb29c515ea43e"
    },
    {
        "author": "杨光",
        "dynasty": "宋",
        "type": "诗",
        "rhythmic": "",
        "title": "淳熙丁未初伏奉亲避暑中岩  其三",
        "preface": "",
        "paragraphs": [
            "禅榻阴森五月秋，井泉甘洌近林幽。",
            "助翁燕坐清凉境，茶具随行试一瓯。"
        ],
        "notes": "",
        "id": "f8fbd7c53ac52b8b0d207475493219a2"
    }
]