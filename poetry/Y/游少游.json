[
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "宝云院",
        "preface": "",
        "paragraphs": [
            "石径缘云艰复艰，不知萧寺驻林间。",
            "余香满袖花惊眼，空翠沾襟雨暝山。",
            "早晚报衙蜂扰扰，友朋相和鸟关关。",
            "我来亦被浮名缚，那得高僧一样闲。"
        ],
        "notes": "",
        "id": "23cb912263ce0bfbe0642aa71b533a2f"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "禅寂院三首  其一",
        "preface": "",
        "paragraphs": [
            "簿书丛里匆匆过，小白长红总自芳。",
            "独到远村浑不恶，绿阴深处野花香。"
        ],
        "notes": "",
        "id": "eb57cda649f85ec3c316e724ab488104"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "禅寂院三首  其二",
        "preface": "",
        "paragraphs": [
            "黄云翻尽水平田，时有农耕破晓烟。",
            "热气渐深牛易喘，不须辛苦更加鞭。"
        ],
        "notes": "",
        "id": "b70c2e0ca89e878d6ff5ab185963e023"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "禅寂院三首  其三",
        "preface": "",
        "paragraphs": [
            "柳丝风飏马蹄轻，又作长亭十里行。",
            "争似老僧无一事，白云欹枕听鶑声。"
        ],
        "notes": "",
        "id": "d03c259f7009593cba0d1ba7370197fa"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "田南寺",
        "preface": "",
        "paragraphs": [
            "我本无心似白云，应缘未见宰官身。",
            "何时铁笛千山首，吹起梅花一点春。"
        ],
        "notes": "",
        "id": "7fcc2c1d28e9623207fc884c0906cef0"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "香山院",
        "preface": "",
        "paragraphs": [
            "谁将万斛旃檀子，撒向千春古道场。",
            "万壑晓风吹不断，至今犹自满山香。"
        ],
        "notes": "",
        "id": "ff60b57eb5bb32c729d458132603db48"
    },
    {
        "author": "游少游",
        "dynasty": "宋",
        "type": "诗",
        "rhythmic": "",
        "title": "题石仙洞",
        "preface": "",
        "paragraphs": [
            "石岩嵚巇跨龙虎，有客岩前避风雨。",
            "篆文委蛇蟠玉书，流铃掷火烦守护。",
            "冷翁蜕骨黄金容，千年古木何嵌空。",
            "无人唤起玉霄梦，闲却碧桃丹杏风。",
            "令威白鹤去不归，麻姑丹砂疑是非。",
            "长松滴翠挹北斗，流水泛花迷旧溪。"
        ],
        "notes": "",
        "id": "1ba8bd772e1cc71c5bdc8546cd47c930"
    }
]