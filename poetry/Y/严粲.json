[
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "玉溪雪夜",
        "preface": "",
        "paragraphs": [
            "雪霁天夜白，月上江空明。",
            "饮散客就船，万籁沈三更。",
            "谁家竹篱岸，摸索疎枝横。",
            "不著色与香，令我毛骨清。",
            "醉魂乘沆瀣，看舞婆罗城。"
        ],
        "notes": "",
        "id": "67749ca8b9299ad4cc0f719f57103ffb"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "独往",
        "preface": "",
        "paragraphs": [
            "一径历纡余，独往未到处。",
            "岂曰岩泉幽，心闲即真趣。",
            "萧萧松有声，依依花自开。",
            "樵翁向我笑，问我何从来。"
        ],
        "notes": "",
        "id": "cfe990289005bde5d765a5ce081d4468"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "昭君怨",
        "preface": "",
        "paragraphs": [
            "欲洗铅华浄，那须画手工。",
            "玉颜翻自误，不似旧图中。"
        ],
        "notes": "",
        "id": "c524392362a82cabdbc92091451b7390"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "送黄炳",
        "preface": "",
        "paragraphs": [
            "未尽连床话，匆匆又语离。",
            "襟期无限事，书寄若为辞。",
            "昔别已十载，重逢还几时。",
            "孤舟明夜月，何处照相思。"
        ],
        "notes": "",
        "id": "765e8bf5daf661f6412ecae57552c825"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "望彭蠡",
        "preface": "",
        "paragraphs": [
            "万壑气交会，今知楚泽雄。",
            "水明才辨树，雾合忽迷空。",
            "远浦沈初月，孤舟乱去鸿。",
            "阑干已愁思，渔唱入苹风。"
        ],
        "notes": "",
        "id": "1559b40728a300c61bcafd44b13f108a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "春晚",
        "preface": "",
        "paragraphs": [
            "向来得意在烟霞，失脚黄尘负岁华。",
            "过却海棠浑不省，梦中犹自咏梅花。"
        ],
        "notes": "",
        "id": "f8b7592be5f1ea644ca47f568ce17792"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "秋入",
        "preface": "",
        "paragraphs": [
            "秋入苹风白浪生，痴云未放楚天晴。",
            "青山湖水知何处，中有斜阳一段明。"
        ],
        "notes": "",
        "id": "5b359357e4496222240e4e183b7034d8"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "阳关图",
        "preface": "",
        "paragraphs": [
            "人人肠断渭城歌，谁独持竿面碧波。",
            "可是无情如木石，祇应此地别离多。"
        ],
        "notes": "",
        "id": "b713ec50488bf86ff1a033fed4e98fe9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "月夜与张辑论诗",
        "preface": "",
        "paragraphs": [
            "凉露初长夜，纤云浄尽时。",
            "几人还对月，与客共论诗。",
            "苦思常难稳，闲题或更奇。",
            "不应夸末俗，准拟古人知。"
        ],
        "notes": "",
        "id": "515962b9708e5f0ed163c04adb557c0d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "自乐平阅视渡舟取道太阳渡宿地藏院",
        "preface": "",
        "paragraphs": [
            "康山问民涉，阳渡平地讼。",
            "朅来招提宿，疏峰结飞栋。",
            "研丹启囊书，点勘自成讽。",
            "佛香触深悟，僧茗来清供。",
            "阳颓岚气生，鸿没天宇空。",
            "向来山中乐，忽忽岂其梦。"
        ],
        "notes": "",
        "id": "356606c494862c0b8d4cd53273bf5e57"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "盘谷图",
        "preface": "",
        "paragraphs": [
            "声利争驰毫末间，几人能得健时闲。",
            "不须展画相撩弄，昨夜秋风忆故山。"
        ],
        "notes": "",
        "id": "a42926b653eaf5b0cef97fd92d3a35c6"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "见梅",
        "preface": "",
        "paragraphs": [
            "绝怜生意上寒枝，几度巡簷错恨迟。",
            "数点疎花人未见，窗间早被月明知。"
        ],
        "notes": "",
        "id": "e2bcff44605cc68bf33df528317e43c9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "春归",
        "preface": "",
        "paragraphs": [
            "抵死连宵雨不休，今朝晴景莫登楼。",
            "杜鹃啼得春归了，风里杨花点点愁。"
        ],
        "notes": "",
        "id": "e63fa544dcf045600bbe2429538683ea"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "荐福寺",
        "preface": "",
        "paragraphs": [
            "石径秋痕苔藓深，谁将清气润修林。",
            "戴公堤上古时月，几度凉宵照苦吟。"
        ],
        "notes": "",
        "id": "63e82418cc28aa1fd0fd6ecee8c99432"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "招提游  其一",
        "preface": "",
        "paragraphs": [
            "幽寻惬所适，兰若白石静。",
            "天籁鸣松壑，古意满苔径。",
            "清泉醒客心，啼鸟唤僧定。",
            "留连不能去，玩月归路永。"
        ],
        "notes": "",
        "id": "4850935c7bd5804bd0e207e8c583ff30"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "招提游  其二",
        "preface": "",
        "paragraphs": [
            "烦抱忽如遗，僧境得清胜。",
            "花发岩洞幽，云生窗户冷。",
            "来骖树阴直，归棹川光暝。",
            "遗思山苍苍，半空闻夕磬。"
        ],
        "notes": "",
        "id": "02295b71b98f87b048f70216cf0f0ce6"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "拾橡亭为黄炳赋",
        "preface": "",
        "paragraphs": [
            "世上危机富贵身，由来著意鬼神嗔。",
            "到头钟鼎谁消得，正要山中拾橡人。"
        ],
        "notes": "",
        "id": "de096208da5e34b8c37681dbd56aba32"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "林和靖祠",
        "preface": "",
        "paragraphs": [
            "白云人已矣，古屋自苍苔。",
            "林下误疑鹤，水边空见梅。",
            "市人携酒至，歌女棹船囘。",
            "检点幽栖处，湖光似向来。"
        ],
        "notes": "",
        "id": "c8f1b94ee1cf6e0621bfc50da443995d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "元上人见访",
        "preface": "",
        "paragraphs": [
            "昔子青青佩，重逢怪衲衣。",
            "樊笼留不住，云水静相依。",
            "习气余诗句，枯禅堕佛机。",
            "东湖自尘外，还带夕阳归。"
        ],
        "notes": "",
        "id": "147f9fba0f853b2dadae2978a1f4ea36"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "忆张辑",
        "preface": "",
        "paragraphs": [
            "畏景如焚客路尘，寂寥山店独吟身。",
            "多情唯有别时月，低傍茅簷巧趁人。"
        ],
        "notes": "",
        "id": "b9d5cbb5a277167386fa0edad50783d4"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "宿石潭寺寄黄炳",
        "preface": "",
        "paragraphs": [
            "昨夜湖心共泊船，一天星露宿寒烟。",
            "朝来极目无洲渚，知采苹花何处边。"
        ],
        "notes": "",
        "id": "dba78777dbca4be7fb56186110b9fe00"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "画梅兰竹石",
        "preface": "",
        "paragraphs": [
            "正忆吟窗占竹坡，风烟触眼奈愁何。",
            "梅兰只作从前瘦，石上苍苔别后多。"
        ],
        "notes": "",
        "id": "23ce665e3728e0d08c123db461b1aa7a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "春恨",
        "preface": "",
        "paragraphs": [
            "马上东风吹酒醒，空将春恨到江亭。",
            "飞香寂寞无寻处，烟映晚山深浅青。"
        ],
        "notes": "",
        "id": "88dba8264f87526a72204b45b99ec0ba"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "庐陵黄炳筑亭所居侯山扁以赤松子自号赤松亭长之官鄂渚为赋诗",
        "preface": "",
        "paragraphs": [
            "仙人遗世不曾愁，但欲相期汗漫游。",
            "亭长祇今闲未得，南楼孤啸望神州。"
        ],
        "notes": "",
        "id": "46d907e97c07340019aee7c0b97ed009"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "雾中早行",
        "preface": "",
        "paragraphs": [
            "行人模糊画中影，高树夭矫空际云。",
            "楼台几处半隠见，三岛梦断犹纷纭。"
        ],
        "notes": "",
        "id": "abc5a14b3b230be81c36211b1404d630"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "风落叶间残点雨，月窥窗下不眠人。",
            "秋清一片无谁领，并作诗愁入鬓新。"
        ],
        "notes": "",
        "id": "1fe567e877743ef6338184449a5a0d80"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "松雪",
        "preface": "",
        "paragraphs": [
            "阴崖未知晴，松雪自在白。",
            "可恨晚风颠，飞寒乱苔石。"
        ],
        "notes": "",
        "id": "11f4f9e66f3ced6bfa7e91c0c607070d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "次韵宴坐画图",
        "preface": "",
        "paragraphs": [
            "京尘倦来归，故山喜还璧。",
            "淡交松桂在，昔别猿鹤忆。",
            "晚知闲味深，甘为幽讨惑。",
            "尚念身在山，佳处恐未识。",
            "看山须全境，一览尽目力。",
            "伊谁有巨轴，亭亭挂空碧。",
            "吾闻古灵匠，能事略翰墨。",
            "盘礴溟涬初，太素含黼饰。",
            "妙手斡玄微，炼此石五色。",
            "天机一呈露，真宰惜不得。",
            "写出万古愁，苍茫思何极。",
            "烟村带远市，云树出峭壁。",
            "有人闲倚栏，飞鸟亦自适。",
            "俗间重小景，局促无奇特。",
            "五日十日画，大类宋楮刻。",
            "谁会悠然心，醉来眠对客。"
        ],
        "notes": "",
        "id": "9388313637f9a089efe05011f1fbe75a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "酴醿",
        "preface": "",
        "paragraphs": [
            "东风暖迸龙蛇起，丽日晴烘玉雪香。",
            "可惜开时春向晚，不教桃李见清芳。"
        ],
        "notes": "",
        "id": "ae3a0c9110926fc13fed8abd5bc38cf6"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "客里",
        "preface": "",
        "paragraphs": [
            "客里何知度岁华，春风香却一番花。",
            "山行转处闻鸡犬，杨柳阴阴卖酒家。"
        ],
        "notes": "",
        "id": "6eb2c90012f63390ee953b42d723bf31"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "纪梦",
        "preface": "",
        "paragraphs": [
            "烟岛空蒙一鹤飞，天风满袖自吟诗。",
            "觉来犹似非人世，花影栏干月上时。"
        ],
        "notes": "",
        "id": "1df55556060aa8f17580bc435d9c950b"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "送张辑游宣城",
        "preface": "",
        "paragraphs": [
            "君抚渊明底样琴，肯于弦上要知音。",
            "相逢尘事不挂口，别去清愁总上心。",
            "听雨夜床孤旧约，看云秋壑想幽寻。",
            "他年跨鹤相过否，应笑浮名雪满簪。"
        ],
        "notes": "",
        "id": "0f581981b5e6129a6b9703475ea00381"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "道中见茶花",
        "preface": "",
        "paragraphs": [
            "朝来露湿欲寒天，谁赏幽芳古道边。",
            "风味十分留贡焙，浮花正自不须妍。"
        ],
        "notes": "",
        "id": "9c3a779e305079408ac14d2ebe07885b"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "巧夕添丁",
        "preface": "",
        "paragraphs": [
            "书来知有喜，客梦应维熊。",
            "久作庭闱别，遥知笑语同。",
            "充闾非我愿，钓濑是家风。",
            "莫学天孙巧，朱愚肖乃翁。"
        ],
        "notes": "",
        "id": "93e732821abaffa81eca3fc37dfb414c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "琵琶洲",
        "preface": "",
        "paragraphs": [
            "琵琶古怨犹凄清，何年一抹横烟汀。",
            "人言随波高下如浮萍，神鼇背负能亭亭。",
            "不知水仙宫殿碧皎洁，玉弦遥映云锦屏。",
            "胡沙万里音尘绝，独与鹦鹉愁青冥。",
            "天际归舟认髣髴，江头寒月伤伶仃。",
            "悄然夜久天籁起，往往恍惚游百灵。",
            "秋风袅袅兮水泠泠，俗耳筝笛兮谁能听。",
            "我眼如耳耳如鼻，妙处不言心独醒。",
            "钧天住奏三千龄，石钟水乐遗林坰，岂有宝器终飘零。",
            "一朝詄荡开天扃，帝命下取呵六丁。",
            "陶梭共起变化随雷霆，古余山色空青青。"
        ],
        "notes": "",
        "id": "81a57b35eba2c99baf66fb2ec3f84408"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "池阳道中",
        "preface": "",
        "paragraphs": [
            "脱叶舞风过别岸，湿云含雨上晴天。",
            "修途喜借晚凉得，幽鸟一声生翠烟。"
        ],
        "notes": "",
        "id": "adaa64ca72ed41520bde865c2bed7ed8"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "挽陈邵武",
        "preface": "",
        "paragraphs": [
            "前辈闻如此，今人见未多。",
            "难将通介论，不在语言科。",
            "胄监开华近，樵川借抚摩。",
            "乡评最期望，一梦只南柯。"
        ],
        "notes": "",
        "id": "f9dbb17b1c6d9c3067276f3b2e806d0c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "夜投荒店戏成",
        "preface": "",
        "paragraphs": [
            "唤起吹松火，开门问带嗔。",
            "随行曾有米，同伴几何人。",
            "乱秆铺添荐，残篱拾作薪。",
            "夜寒难得酒，烦扣隔山邻。"
        ],
        "notes": "",
        "id": "53867265b089c8f3ba70b357b240f96f"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "被檄乐平至鸣溪渡有山与南丰军山同名者予昔从岭庵谢先生梦得游先生于湖畏友也豪于诗悦军山之峭拔畅其吟怀自昭武徙家于市山筑室曰西窗以朝夕对焉尝命余记之余时从西窗樽酒论文为乐如是者十载今先生已矣感而赋诗",
        "preface": "",
        "paragraphs": [
            "江西绝顶插晴空，此地山名偶自同。",
            "唤起西窗十年梦，一樽何处酹诗翁。"
        ],
        "notes": "",
        "id": "3efd7dcbf74527abad10bf9d9123301a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "重到地藏院",
        "preface": "",
        "paragraphs": [
            "泥泞行良苦，青山且眼前。",
            "题诗如昨日，倒指已三年。",
            "僧榻寒宵雨，渔村落照烟。",
            "薄游聊复尔，终拟老林泉。"
        ],
        "notes": "",
        "id": "39619c548a89ac1c4b74fe57b4f3906c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "寄张辑",
        "preface": "",
        "paragraphs": [
            "不见吾张辑，新诗何处吟。",
            "身留江介远，秋入夜凉深。",
            "灯影还家梦，蛩声倦客心。",
            "归来及嘉节，细把菊花斟。"
        ],
        "notes": "",
        "id": "1a05afa690f0d3cc8ec328d0c320a6fd"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "建德县梅山寺",
        "preface": "",
        "paragraphs": [
            "公退逢长日，清游到宝坊。",
            "山围露天小，径遶引溪长。",
            "苔壁晴云湿，松轩暑月凉。",
            "钟声半归路，回首暮苍苍。"
        ],
        "notes": "",
        "id": "03271d4c99f50b34abae15536dad1cda"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "叨第后日者自谓奇中索诗",
        "preface": "",
        "paragraphs": [
            "儿时意气谩骑鲸，几向栏干袖手凭。",
            "今日逢君成一笑，却惭窗下读书灯。"
        ],
        "notes": "",
        "id": "94beb0c17fb5135b68d9c38933f6fb2f"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "风雨宿湖心",
        "preface": "",
        "paragraphs": [
            "渺渺平湖四接天，孤舟曾系夜来船。",
            "持鞭又逐风尘去，却忆秋篷听雨眠。"
        ],
        "notes": "",
        "id": "bfe94488c4668f451e975130521afacb"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "新晴",
        "preface": "",
        "paragraphs": [
            "滑路愁骑马，晴天好放船。",
            "水纹摇倒壁，花影弄澄川。",
            "梦寐驱驰在，光阴少壮迁。",
            "心期犹浩荡，搔首白鸥前。"
        ],
        "notes": "",
        "id": "ad234d30c6c0d382643e076e59c010d2"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "舟中夜雪",
        "preface": "",
        "paragraphs": [
            "落帆侵夜色，客思正凄凄。",
            "风撼潇湘覆，云连宇宙低。",
            "洒篷吹乍急，欹枕听还迷。",
            "懒惰无清兴，谁人访剡溪。"
        ],
        "notes": "",
        "id": "f247712093a85901dee78e115d0b480c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "纤巧逐时新，谁将大雅陈。",
            "天孙古机锦，笑杀世间人。"
        ],
        "notes": "",
        "id": "3d99d5df9d62a88b286401ccc5181208"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "送戴式之",
        "preface": "",
        "paragraphs": [
            "自小寻诗出，江湖今白头。",
            "应嫌少陵读，不似子长游。",
            "风雨夜愁枕，鶑花春醉楼。",
            "吟边消息好，怀古问沙鸥。"
        ],
        "notes": "",
        "id": "5527aabc6ebc3ff6939eb265557d8255"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "茅舍",
        "preface": "",
        "paragraphs": [
            "村居远城市，独木渡塘坳。",
            "迸笋补篱竹，落松添屋茅。",
            "童归携酒榼，客至得盐包。",
            "随分山中好，低簷燕有巢。"
        ],
        "notes": "",
        "id": "f22c960281f8d5a08034b1dcbfc4c294"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "憩田家",
        "preface": "",
        "paragraphs": [
            "昼问田家憩，相呼隔短篱。",
            "负薪髽引犊，挑菜跣携儿。",
            "沙井和虾汲，村舂夹稻炊。",
            "老翁评贵粜，𫌨缕旧年时。"
        ],
        "notes": "",
        "id": "3da2044a2d77ccc348c1b24645cd3167"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "过江东",
        "preface": "",
        "paragraphs": [
            "落花时节过江东，浓绿山头间小红。",
            "野店日长春寂寂，柳阴摇飏酒旗风。"
        ],
        "notes": "",
        "id": "4cf90e98fbe947d771d195a8f85ee78d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "骑牛图",
        "preface": "",
        "paragraphs": [
            "乃翁骑牛馿驮儿，松间提挈群童随。",
            "馿逢短桥儿回顾，牛背推敲了不知。"
        ],
        "notes": "",
        "id": "782327b5d885430702a2a48bac96f360"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "戏友人",
        "preface": "",
        "paragraphs": [
            "今朝有清兴，无处觅诗人。",
            "寺占房空锁，窗窥榻有尘。",
            "寻芳知尚早，报谒未应频。",
            "只在城中醉，烟云满澹津。"
        ],
        "notes": "",
        "id": "fcec1fb48d5fcf3b944b18a7b8b9d807"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "孤雁",
        "preface": "",
        "paragraphs": [
            "一雁度岑寂，流空音响哀。",
            "云沙天地阔，霜雪羽毛摧。",
            "力小知机早，心危见影猜。",
            "芦洲迷处所，飞遶正徘徊。"
        ],
        "notes": "",
        "id": "540a0822c988e3dc01e730adb7b2a7e9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "蒙斋先生赋张通守佚老堂次韵",
        "preface": "",
        "paragraphs": [
            "拂衣归共白云间，佚老堂中天地宽。",
            "黄发可教供鞅掌，青山聊足对高寒。",
            "杖藜行乐春风软，纸帐佳眠晓日团。",
            "林下未应忘世事，并烦寄语谢家安。"
        ],
        "notes": "",
        "id": "fc10d7ac6fd20b8308d12f3271ec3b2e"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "寒林色枯槁，粲粲篱菊鲜。",
            "冷艳无俗韵，孤芳弄秋妍。",
            "金晶与高絜，未觉阳和偏。",
            "岂无儿女花，谁能制颓年。"
        ],
        "notes": "",
        "id": "d010801643d45bf0d7ce423b3bce2a09"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "欧阳道士归自临安",
        "preface": "",
        "paragraphs": [
            "洞穴云生窗户凉，道人宴坐但焚香。",
            "向来游遍王侯第，还似山林意味长。"
        ],
        "notes": "",
        "id": "88507681d23759844abe0c58025fd526"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "张辑冯去非话别",
        "preface": "",
        "paragraphs": [
            "此夕真成别，幽怀欲语谁。",
            "梅花霜月晓，独起咏君诗。"
        ],
        "notes": "",
        "id": "e7b393bb4ff1ff28b13d072de674e529"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "夜读晋书",
        "preface": "",
        "paragraphs": [
            "南来未省有良图，可更清谈傲五胡。",
            "抚卷兴怀千载事，一窗风露夜檠孤。"
        ],
        "notes": "",
        "id": "6984a9b4494ee464cd326aac86c825b6"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "午憩僧房",
        "preface": "",
        "paragraphs": [
            "黄尘吹不到禅房，窗纸风翻叶叶凉。",
            "触热行来牵昼梦，孤蓬听雨下潇湘。"
        ],
        "notes": "",
        "id": "990223a562e6ef92380a0f3b44831da0"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "忆山中",
        "preface": "",
        "paragraphs": [
            "山中桂香满，无复向来游。",
            "官事何时了，一年孤负秋。"
        ],
        "notes": "",
        "id": "54d355826ed1332d139906684876203c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "僧屋藏深坞，渔舟带远汀。",
            "谁教双白鸟，来点暮山青。"
        ],
        "notes": "",
        "id": "a420b41c3f1efc62549628df1df7cd63"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "野兴",
        "preface": "",
        "paragraphs": [
            "身闲归未得，野兴日翛然。",
            "抱牍无来吏，寻诗即散仙。",
            "杯明松罅月，座引石根泉。",
            "有客知余意，清风三两弦。"
        ],
        "notes": "",
        "id": "c9bf363c48f5f75905c4e018b47c9ace"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "重九后五日游齐山",
        "preface": "",
        "paragraphs": [
            "官痴缚辰酉，节物如相负。",
            "兹游未觉晚，黄花落吾手。",
            "没鸥江自迥，脱叶山新瘦。",
            "凄凉千载心，西风一搔首。"
        ],
        "notes": "",
        "id": "ffc5e60db9eaae27de1209bbf100a798"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "湘中",
        "preface": "",
        "paragraphs": [
            "千古怀沙恨，凄凉何处论。",
            "坐看宗国事，安用一身存。",
            "落叶西风岸，孤舟半夜猿。",
            "年年江月白，为照独醒魂。"
        ],
        "notes": "",
        "id": "aee8c00170b23e85728d30fed78e6735"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "寓京城和曾左曹韵  其一",
        "preface": "",
        "paragraphs": [
            "日日思君君不知，京尘染尽带来衣。",
            "客心正自伤飘泊，更看湖边花片飞。"
        ],
        "notes": "",
        "id": "6764ac2e82b662838f008605f3a80433"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "寓京城和曾左曹韵  其二",
        "preface": "",
        "paragraphs": [
            "车马声中又日斜，可堪芳草思天涯。",
            "来时忆别山中桂，今见长安栀子花。"
        ],
        "notes": "",
        "id": "406f8ae5bd375bd574004192cd62fdc0"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "尽日门前草，青青不染尘。",
            "生书方破卷，幽鸟忽啼春。",
            "失意成高兴，多闲信懒身。",
            "不须忧世事，廊庙有经纶。"
        ],
        "notes": "",
        "id": "1b99aadefc34762c709507ee892ab5aa"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "观北来倡优",
        "preface": "",
        "paragraphs": [
            "见说中原极可哀，更无飞鸟下蒿莱。",
            "吾侬尚笑倡优拙，欲唤新翻歌舞来。"
        ],
        "notes": "",
        "id": "6ccba3ca29cdaa6a1928cf8bd926ac12"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "李贾携诗卷见访贾与严沧浪游",
        "preface": "",
        "paragraphs": [
            "石屏新卷里，曾得见君诗。",
            "大册烦来教，平生慰梦思。",
            "高标去尘远，古调少人知。",
            "汝与吾宗好，风骚更属谁。"
        ],
        "notes": "",
        "id": "f5e7bdaa8cc8dfe57390811b93c5ab74"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "新竹",
        "preface": "",
        "paragraphs": [
            "树头不动天无风，六月还当日正中。",
            "唯有满林新长竹，别生凉意袭帘栊。"
        ],
        "notes": "",
        "id": "3fac8501b947aa55ed3165747de984ed"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "月",
        "preface": "",
        "paragraphs": [
            "只道今宵月出迟，云间不觉上多时。",
            "夜深花影如清昼，何处山头一笛吹。"
        ],
        "notes": "",
        "id": "e9397070ffed43376390bc5cd44e02ae"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "二水闻角",
        "preface": "",
        "paragraphs": [
            "少日乡闾不解愁，闲听画角起谯楼。",
            "西风依旧阑干月，独自潇湘万里秋。"
        ],
        "notes": "",
        "id": "cfaf1ba60ac146d41e2870724dd874d1"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "军行",
        "preface": "",
        "paragraphs": [
            "野人自说老为农，旧识戎装纸画中。",
            "近日军行浑见惯，儿童嬉戏学刀弓。"
        ],
        "notes": "",
        "id": "0b5bb0bbc6c6575c223610c663b9aa33"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "子陵滩  其一",
        "preface": "",
        "paragraphs": [
            "西风吹雨暮江寒，想见当年独把竿。",
            "不是君王思故旧，何人知有子陵滩。"
        ],
        "notes": "",
        "id": "a5d05db9b56f4c7315cc4a4f40a5ff61"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "子陵滩  其二",
        "preface": "",
        "paragraphs": [
            "一榻从容话岁寒，相忘共作布衣看。",
            "云台诸子成何事，万古清风一钓竿。"
        ],
        "notes": "",
        "id": "187f88a91ea2101dc1a32b82b7a34a6a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "泛湖",
        "preface": "",
        "paragraphs": [
            "四边天共水漫漫，身在鸿蒙缥渺间。",
            "忽见浮空青一抹，舟中人说是湖山。"
        ],
        "notes": "",
        "id": "9f46b455698ce355645de1be61627fc1"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "慈湖墨竹  其一",
        "preface": "",
        "paragraphs": [
            "先生万虑尽空时，元气浑沦可得窥。",
            "还有发生消息在，挥毫烟雨一枝枝。"
        ],
        "notes": "",
        "id": "dba62b5315d3ac9579f3028094a3e809"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "慈湖墨竹  其二",
        "preface": "",
        "paragraphs": [
            "戏笔偶然成此耳，直将造化论锱铢。",
            "不知茂叔庭前草，有此风烟一段无。"
        ],
        "notes": "",
        "id": "d65caa6d11bb0adce6b2d3554d6cc361"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "未开梅",
        "preface": "",
        "paragraphs": [
            "老树天机早，潜回一点春。",
            "寒梢方蓓蕾，瘦影已精神。",
            "冷淡看前辈，芳菲总后尘。",
            "更须香共色，未是监花人。"
        ],
        "notes": "",
        "id": "034bf1ed6763123612f13c5a2b566db5"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "客里",
        "preface": "",
        "paragraphs": [
            "客里还来此，寒灯耿独吟。",
            "一官江国梦，十载草堂心。",
            "木落秋声小，蛩孤夜思深。",
            "驱驰空自许，冉冉鬓霜侵。"
        ],
        "notes": "",
        "id": "3849869346e2b3253cffb326c09aaa38"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "戏诗友谈仙",
        "preface": "",
        "paragraphs": [
            "君期汗漫游，不敢问所适。",
            "赠别亦何有，当办鹤一只。",
            "还疑是凡羽，不任载仙质。",
            "乘烟宁假此，聊以壮行色。",
            "淹留非牵俗，应未得良日。",
            "空令施肩吾，久待问诗律。"
        ],
        "notes": "",
        "id": "8604388d4d85e9e39f103b3a770601f6"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "秋怀不到梦，历历数寒更。",
            "坐得楚天白，吟教湘水清。",
            "残灯摇壁影，片叶坠阶声。",
            "起看孤城雾，人间事又生。"
        ],
        "notes": "",
        "id": "4df8fe8ffcb58ecb95e81469ad0cf0b9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "初注清湘令寄冯深居",
        "preface": "",
        "paragraphs": [
            "深居定何处，无便寄声频。",
            "旧别芝山月，相思楚水春。",
            "白云生梦远，华发折腰新。",
            "料得今书到，看题笑故人。"
        ],
        "notes": "",
        "id": "608a1858007b1d67e915c2100835c864"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "上饶界首伤曾殊",
        "preface": "",
        "paragraphs": [
            "故人曾此赋梅诗，人共梅花一梦非。",
            "欲唤青山话前事，西风吹泪湿征衣。"
        ],
        "notes": "",
        "id": "69d2a55f39bd4aad76842e2c14bea36c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "门与姑山对，溪边有故庐。",
            "别来三径菊，闲却一楼书。",
            "水碓长腰米，村船巨口鱼。",
            "秋风归去好，留滞意何如。"
        ],
        "notes": "",
        "id": "df99a6828fdc8fce93bc622522837023"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "戏友人",
        "preface": "",
        "paragraphs": [
            "怪得诗情减一分，知君为学有新闻。",
            "尘中毕竟闲人少，独自开樽对白云。"
        ],
        "notes": "",
        "id": "d25f7bbb74826268da9f59343d8d147e"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "修程避昼炎，中夜征夫起。",
            "虫声荒郊迥，犬吠衡门闭。",
            "行行月色淡，微霞露天际。",
            "永怀高卧人，幽梦绕苍翠。"
        ],
        "notes": "",
        "id": "9559a9721d29f3fd13859914c6f54313"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "何处春晴好，西湖元巳朝。",
            "马嘶堤上路，船过柳阴桥。",
            "敲竹鹤声起，弄泉花影摇。",
            "坐看游客尽，烟水思迢迢。"
        ],
        "notes": "",
        "id": "222cec2facc9e8b041d45dbd90aac9b7"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "闰九",
        "preface": "",
        "paragraphs": [
            "前月登高去，犹嫌菊未黄。",
            "秋风不相负，特地再重阳。"
        ],
        "notes": "",
        "id": "259fc28886dacba10173882262e5438e"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "颜范祠堂",
        "preface": "",
        "paragraphs": [
            "颜范新祠番水阳，邦人来此识纲常。",
            "海波澒洞孤峰峭，天宇清明一凤翔。",
            "英迹重寻余古帖，高情犹想赋秋香。",
            "奸谀骨朽今安在，三叹前贤死不亡。"
        ],
        "notes": "",
        "id": "feca3fab0f0c3ea3f76cfa0e4e89ce73"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "张德庆挽诗  其一",
        "preface": "",
        "paragraphs": [
            "擢第家声在，通班宦路亨。",
            "为亲迟受邑，未老谢专城。",
            "活计诗书富，岁寒梅竹清。",
            "闲中将道眼，醉梦笑功名。"
        ],
        "notes": "",
        "id": "cc806428e2daaa083896ae0c61a813ec"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "张德庆挽诗  其二",
        "preface": "",
        "paragraphs": [
            "九秩犹身健，联麾见子荣。",
            "笏床欢节序，鸠杖话平生。",
            "世久伤零落，吾犹及老成。",
            "酸风吹苦泪，一为典刑倾。"
        ],
        "notes": "",
        "id": "dba994ed3acab38bb07200196a85e418"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "调古",
        "preface": "",
        "paragraphs": [
            "调古人能听，眉长世共妍。",
            "家山夕阳外，心事落鸥边。",
            "弟妹知何在，风尘祗自怜。",
            "孤灯照危坐，不是少林禅。"
        ],
        "notes": "",
        "id": "7c8ed5d4b0d56f3c769e128f77752292"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "道傍木犀",
        "preface": "",
        "paragraphs": [
            "路人攀折半成荒，何似山中自在芳。",
            "可耐西风相料理，为谁消得许清香。"
        ],
        "notes": "",
        "id": "0de3948835eff85a151cae123032c5ef"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "示园丁",
        "preface": "",
        "paragraphs": [
            "种竹宜疎延夜月，浇花须早趁晨阴。",
            "溪边钓石勤时扫，恐有诗人来醉吟。"
        ],
        "notes": "",
        "id": "d562fa9879f9a772187bd1af3d4e5ed8"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "舟中夜酌别邓均",
        "preface": "",
        "paragraphs": [
            "共对船头月，通宵语未终。",
            "乡关几岁别，笔墨小时同。",
            "江影高低树，秋声断续鸿。",
            "相逢浑草草，明日又西东。"
        ],
        "notes": "",
        "id": "342868db50d74a06aeec9619d9174ad9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "发清湘  其一",
        "preface": "",
        "paragraphs": [
            "归棹将秋色，三湘是胜游。",
            "湾回仍小屿，滩过尽平流。",
            "临水闻僧磬，隈岩隠钓舟。",
            "江头每佳处，沽酒小夷犹。"
        ],
        "notes": "",
        "id": "77a5d722d5d0bd4ca12a366d219e47bf"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "发清湘  其二",
        "preface": "",
        "paragraphs": [
            "花树移方活，丁宁莫损残。",
            "待逢春气暖，开与后人看。",
            "酒任随车载，诗从就柱刊。",
            "料应吟赏处，说著种时难。"
        ],
        "notes": "",
        "id": "b47c61b73b00fca1347b6a5b8de2ac75"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "发清湘  其三",
        "preface": "",
        "paragraphs": [
            "栽树未花开，其如行色催。",
            "遥怜今岁雪，谁看一庭梅。",
            "余俸刊诗卷，归程卖酒杯。",
            "轻舟下滩稳，鸥鹭莫惊猜。"
        ],
        "notes": "",
        "id": "607c3309f583aef861c0be7ac0d4ba0d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "系舟",
        "preface": "",
        "paragraphs": [
            "古岸人家少，苍茫此系舟。",
            "闺中今夜月，江上晚风秋。",
            "一水萦寒梦，双鸿乱远愁。",
            "湘源知不恶，吾意肯淹留。"
        ],
        "notes": "",
        "id": "a428a31355db7915a7e76d791b599655"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "夜行舟",
        "preface": "",
        "paragraphs": [
            "忽报风波息，梢人倚柁看。",
            "开船星斗转，吹笛水云寒。",
            "犬吠知村近，乌啼觉夜阑。",
            "儿童将白石，敲火趁晨餐。"
        ],
        "notes": "",
        "id": "8de6434b2f105dae977ae8a9fc17e8b5"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "道中",
        "preface": "",
        "paragraphs": [
            "客思晓寒凝，初阳树外升。",
            "气蒸茅屋雪，声裂野池冰。",
            "倦路行偏远，思山隠未能。",
            "仆夫愁过岭，遥指最高层。"
        ],
        "notes": "",
        "id": "b567e6cf41bffbc145f838339c878ee0"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "冬日同赵与臻闲过雷园",
        "preface": "",
        "paragraphs": [
            "地幽元在郭，景好即为春。",
            "相约同来者，能闲有几人。",
            "风池行坠叶，晴隙走游尘。",
            "共尔烟霞契，交情深更亲。"
        ],
        "notes": "",
        "id": "e2b2cd33e04846e64b57a7f54e4a6067"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "寄邓均",
        "preface": "",
        "paragraphs": [
            "题书对残烛，几日到江𣸣。",
            "故里经年别，清秋此夜分。",
            "月昏斜映雨，风细慢移云。",
            "数雁声初过，知君不寐闻。"
        ],
        "notes": "",
        "id": "715167ce34e7d154282e4bbba834562c"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "任机宜新圃",
        "preface": "",
        "paragraphs": [
            "小𣃁烟苔地，春生一笑间。",
            "亭邀邻圃树，台挹隔城山。",
            "幽梦壶天晓，清时幕府闲。",
            "旋移花尽活，容我醉来攀。"
        ],
        "notes": "",
        "id": "3c9e32aa4183a4c6955c6be23f171871"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "岳麓寺  其一",
        "preface": "",
        "paragraphs": [
            "几层攀石磴，高寺白云边。",
            "台旧怀人古，泉幽想鹤僊。",
            "远帆湘浦树，暮角楚城烟。",
            "长是登临处，沧洲意惘然。"
        ],
        "notes": "",
        "id": "e2723b342036638fe6c8a6bd3038a974"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "岳麓寺  其二",
        "preface": "",
        "paragraphs": [
            "吟到湘江倚钓篷，秋风日日望空蒙。",
            "偶来上到阑干处，却指孤城夕照中。"
        ],
        "notes": "",
        "id": "d1cb1fbc0d174334b4d634312e8ff6f1"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "次韵菊花山人沈庄可见过之作",
        "preface": "",
        "paragraphs": [
            "借得山中集，尘埃一半侵。",
            "读来知句好，老去向谁吟。",
            "高义先投刺，忘怀肯抱琴。",
            "茅斋亦相约，樽酒要同斟。"
        ],
        "notes": "",
        "id": "7524f08d8362609b059d675aef9b46d9"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "重过雷园",
        "preface": "",
        "paragraphs": [
            "静处人来少，园扉本不关。",
            "寒丛凄古径，落日思空山。",
            "倚树吟情远，临池立影闲。",
            "晚林看更好，一抹冷烟还。"
        ],
        "notes": "",
        "id": "a10d3e96ce84cb8cb53fc5eacf68bed5"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "湘川逢故人",
        "preface": "",
        "paragraphs": [
            "少小□同巷，分携知几年。",
            "乍逢如未识，相问转凄然。",
            "月色秋看好，潮声夜听圆。",
            "醉来共乡语，不觉是湘川。"
        ],
        "notes": "",
        "id": "f074dab130e14c72de1e6f4baf8e564d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "兵火后还里",
        "preface": "",
        "paragraphs": [
            "十载青山几战尘，还家何处访情亲。",
            "儿时巷陌今难认，却问新移来住人。"
        ],
        "notes": "",
        "id": "f6ff50fc692f018d3b19dc810c48945d"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "宿泽心",
        "preface": "",
        "paragraphs": [
            "自从孤棹背乡关，几度麻姑梦里山。",
            "此地不知何洞府，石间松荫水潺潺。"
        ],
        "notes": "",
        "id": "15593a0eb627b1b01751a7c502d940cf"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "夜发湘城",
        "preface": "",
        "paragraphs": [
            "西风吹客衣，一舸载书归。",
            "肯为身谋便，而令心事违。",
            "𫇛声江月碎，人影水烟微。",
            "渐觉寒城远，沈沈击柝稀。"
        ],
        "notes": "",
        "id": "03380ea07de70edc6432ba2e879419dd"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "雪梅",
        "preface": "",
        "paragraphs": [
            "报道梅边雪未休，披衣晨起上帘钩。",
            "孤根清健元如许，空为花寒一夜愁。"
        ],
        "notes": "",
        "id": "d8df99fe7c16f02c808f9e15a64f1786"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "定王台观雪",
        "preface": "",
        "paragraphs": [
            "清晨吟思独凭栏，十二楼中白玉寒。",
            "此地古来风雪里，有人惆怅望长安。"
        ],
        "notes": "",
        "id": "fec3d556bc843610f65d5f122e7db93e"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "有客",
        "preface": "",
        "paragraphs": [
            "有客华阳巾，□□□园竹。",
            "傲睨若无人，风神动岩谷。",
            "主人延客语，山中酒新熟。",
            "饮酣出素书，鸟篆不可读。",
            "欲问度世诀，长啸振林木。",
            "轩然别我去，举头但黄鹄。"
        ],
        "notes": "",
        "id": "69b09c822e5987429d6241a7d6780299"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "乐斋",
        "preface": "",
        "paragraphs": [
            "颜巷当年事，同门自少知。",
            "谁言公子贵，心与古人期。",
            "望柳寻花意，吟风弄月时。",
            "人琴无处问，空想考亭诗。"
        ],
        "notes": "",
        "id": "5737fc379858d4637fc0063cf803c6e5"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "孤松风下弦秋清，湘江湛湛湘山青。",
            "一声吹入天冥冥，何处白鹤飞来听。"
        ],
        "notes": "",
        "id": "2e6920c7515be7600f88405ae474499f"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "菊",
        "preface": "",
        "paragraphs": [
            "秋篱霜露寒，独立尔良难。",
            "不作过时恨，从教耐久看。",
            "风流沾腊蕊，臭味忆骚兰。",
            "孤淡逢心赏，幽香故未阑。"
        ],
        "notes": "",
        "id": "3a357361824f7a1ba5fffc9ac2e43b88"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "大虎头滩",
        "preface": "",
        "paragraphs": [
            "闻说前滩大虎头，行人愁绝欲回舟。",
            "世闲多有虚名误，不见钱塘海逆流。"
        ],
        "notes": "",
        "id": "376e72ff2bdadfee1c9e3fd0c77d9564"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "到清湘",
        "preface": "",
        "paragraphs": [
            "客里今年月，相逢九处圆。",
            "行穷湘水际，愁到楚云边。",
            "屋内烟明路，椽闲瓦见天。",
            "州城何处是，人指隔山烟。"
        ],
        "notes": "",
        "id": "5031c8f296b8b7c324c458bc2619712a"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "旋摘盆柑",
        "preface": "",
        "paragraphs": [
            "金丸手自摘，色味香三绝。",
            "从来天者全，风韵迥然别。"
        ],
        "notes": "",
        "id": "957215d307b4b28d4ca9ebfce936f0b3"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "参蒙斋先生",
        "preface": "",
        "paragraphs": [
            "陋巷颓然号庶几，更无言说最精微。",
            "何人参了。"
        ],
        "notes": "",
        "id": "cd6d2ef4ca3ec879b596e16d8e29eb68"
    },
    {
        "author": "严粲",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南来知寄谁。"
        ],
        "notes": "",
        "id": "a34ef0f4ad7bc02705ef045bb8e39f69"
    }
]