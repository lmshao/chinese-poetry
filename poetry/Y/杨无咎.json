[
    {
        "author": "杨无咎",
        "dynasty": "宋",
        "type": "词",
        "rhythmic": "一丛花",
        "title": "",
        "preface": "",
        "paragraphs": [
            "娟娟□月可庭方。",
            "窗户进新凉。",
            "美人为我歌新曲，翻身调、韵超出宫商。",
            "犀箸细敲，花瓷清响，馀韵绕红梁。",
            "风流难似我清狂。",
            "随处占烟光。",
            "怜君语带京华样，纵娇软、不似吴邦。",
            "拚了醉眠，不须重唱，真个已无肠。"
        ],
        "notes": "",
        "id": "1eaa9b3aec403038984d01385e8d87d4"
    },
    {
        "author": "杨无咎",
        "dynasty": "宋",
        "type": "词",
        "rhythmic": "上林春令・一落索",
        "title": "",
        "preface": "",
        "paragraphs": [
            "秾李夭桃堆绣。",
            "正暖日、如熏芳袖。",
            "流莺恰恰娇啼。",
            "似为劝、百觞进酒。",
            "少年未用称遐寿。",
            "愿来岁、如今时侯。",
            "相将得意皇都，同携手、上林春昼。"
        ],
        "notes": "",
        "id": "adfc2872b214d950e79673e3e69a8dff"
    },
    {
        "author": "杨无咎",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "枕簟凉生秋早。",
            "梦魂忒好。",
            "见玉人、且喜且悲，挨琼脸、厮偎厮抱。",
            "信言多磨，刚被山禽，一声催晓。",
            "觉来满船清悄。",
            "愁恨多少。",
            "知是我、怜你心微，知是你、与我情厚。",
            "谢殷勤，不易山遥水远寻到。"
        ],
        "notes": "",
        "id": "eb99fa71537ee6b5b55dafd5741d5827"
    },
    {
        "author": "杨无咎",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "月可中庭，夜凉初燕。",
            "见个人人、越格风流，饶济济、入时打扮。",
            "小从容，不似前回，匆匆得见。",
            "坐上不禁肠断。",
            "捧杯深劝。",
            "争敢望、白雪新声，唯啜得、秋波一眄。",
            "告从今，休要教人，千呼万唤。"
        ],
        "notes": "",
        "id": "f748b9d8e15bf2181faf0928e9657f84"
    },
    {
        "author": "杨无咎",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "秋水明眸、翠螺堆发。",
            "却扇坐、羞落庭花，凌波步、尘生罗袜。",
            "芳心发。",
            "分付春风，恰当时节。",
            "渐解愁花怨月。",
            "忒贪娇劣。",
            "宁宁地、情态于人，惺惺处、语言低说。",
            "相思切。",
            "不见须臾，可堪离别。"
        ],
        "notes": "",
        "id": "71222ad698b1ef6335c2db820641db9b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "两同心",
        "title": "",
        "preface": "",
        "paragraphs": [
            "行看不足。",
            "坐看不足。",
            "柳条短、斜倚春风，海棠睡、醉敧红玉。",
            "清堪掬。",
            "桃李漫山，真成粗俗。",
            "遥夜几番相属。",
            "暗魂飞逐。",
            "深酌酒、低唱新声，密传意、解回娇目。",
            "知谁福。",
            "得似风流，可伊心曲。"
        ],
        "notes": "",
        "id": "ad9b07658f79012c1820d3c3f1345bf0"
    },
    {
        "author": "杨无咎",
        "dynasty": "宋",
        "type": "词",
        "rhythmic": "乌夜啼",
        "title": "",
        "preface": "",
        "paragraphs": [
            "不禁枕簟新凉。",
            "夜初长。",
            "又是惊回好梦、叶敲窗。",
            "江南望。",
            "江北望。",
            "水茫茫。",
            "赢得一襟清泪、拌馀香。"
        ],
        "notes": "",
        "id": "0c901cb63313d65d93d2044276de455e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "炎光欲谢，更几日、薰风吹雨。",
            "共说是天公，亦嘉神贶，特作澄清海宇。",
            "灌口擒龙，离堆平水，休问功超前古。",
            "当中兴、护我边陲，重使四方安堵。",
            "新府。",
            "祠庭占得，山川佳处。",
            "看晓汲双泉，晚除百病，奔走千门万户。",
            "岁岁生朝，勤勤称颂，可但民无灾苦。",
            "□愿得、地久天长，佐绍兴□□□。"
        ],
        "notes": "",
        "id": "96c93fb8c5ab2899b4baad0c4bb445d9"
    },
    {
        "author": "杨无咎",
        "dynasty": "宋",
        "type": "词",
        "rhythmic": "人娇",
        "title": "",
        "preface": "",
        "paragraphs": [
            "露下天高，最是中秋景胜。",
            "喜银蟾、十分增晕。",
            "嫦娥飞下，见雾鬟风鬓。",
            "念八景园中，画谁能尽。",
            "慢奏云韶，美斟仙酝。",
            "清不寐、桂香成阵。",
            "只愁来夕，又阴晴无准。",
            "却待约重圆，后期难问。"
        ],
        "notes": "",
        "id": "5017e62ae452e592adc0539d951b162f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "人娇",
        "title": "",
        "preface": "",
        "paragraphs": [
            "恼乱东君，满目千花百卉。",
            "偏怜处、爱他秾李。",
            "莹然风骨，占十分春意。",
            "休漫说、唐昌观中玉蕊。",
            "妒雪凝霜，凌红掩翠。",
            "看不足、可人情味。",
            "会须移种，向曲栏幽砌。",
            "愁绿叶成阴，道傍人指。"
        ],
        "notes": "",
        "id": "42112a40d64c4322fae94e1702514013"
    },
    {
        "author": "杨无咎",
        "dynasty": "宋",
        "type": "词",
        "rhythmic": "人月圆",
        "title": "",
        "preface": "",
        "paragraphs": [
            "月华灯影光相射。",
            "还是元宵也。",
            "绮罗如画，笙歌递响，无限风雅。",
            "闹蛾斜插，轻衫乍试，闲趁尖耍。",
            "百年三万六千夜，愿长如今夜。"
        ],
        "notes": "",
        "id": "75053e2eb6b4861a2b931a89261cd655"
    },
    {
        "author": "杨无咎",
        "dynasty": "宋",
        "type": "词",
        "rhythmic": "人月圆",
        "title": "",
        "preface": "",
        "paragraphs": [
            "风和日薄馀烟嫩，测测透鲛绡。",
            "相逢且喜，人圆玳席，月满丹霄。",
            "烂游胜赏，高低灯火，鼎沸笙箫。",
            "一年三百六十日，愿长似今宵。"
        ],
        "notes": "",
        "id": "c429aafb557cf95fc95fa19472e4b7d3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "传言玉女",
        "title": "",
        "preface": "",
        "paragraphs": [
            "料峭寒生，知是那番花信。",
            "算来都为，惜花人做恨。",
            "看犹未足，早觉枝头吹尽。",
            "曲栏幽榭，乱红成阵。",
            "酾酒花前，试停杯、与细问。",
            "褪香销粉，问东君怎忍。",
            "韶华过半，谩赢得、几场春困。",
            "厌厌空自，为花愁损。"
        ],
        "notes": "",
        "id": "9bcfa34a16fd85f367c2ea9a9507dc6a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "传言玉女",
        "title": "",
        "preface": "",
        "paragraphs": [
            "小院春长，整整绣帘低轴。",
            "异葩幽艳，满千瓶百斛。",
            "珠钿翠佩，尘袜锦笼环簇。",
            "日烘风和，奈何芬馥。",
            "凤髓龙津，觉从前、气味俗。",
            "夜阑人醉，引春葱兢□。",
            "只愁飞去，暗与行云相逐。",
            "月娥好在，为歌新曲。"
        ],
        "notes": "",
        "id": "c2662714e1532d8a31eb9a5876f234eb"
    },
    {
        "author": "杨无咎",
        "dynasty": "宋",
        "type": "词",
        "rhythmic": "倒垂柳",
        "title": "",
        "preface": "",
        "paragraphs": [
            "南州初会遇。",
            "记惺惺、说底语。",
            "而今精神□，倾下越风措。",
            "雍门人独夜，客舍停杯处。",
            "馀香应未泯，凭君重唱金缕。",
            "移宫易羽。",
            "纵有离愁休怨诉。",
            "客里□凄凉，怕听断肠句。",
            "情山曲海，君已心相许。",
            "骖鸾乘月，正好同归去。"
        ],
        "notes": "",
        "id": "71e41ba4a5a3128c15fae0d927651426"
    },
    {
        "author": "杨无咎",
        "dynasty": "宋",
        "type": "词",
        "rhythmic": "倒垂柳",
        "title": "",
        "preface": "",
        "paragraphs": [
            "晓来烟露重，为重阳、增胜致。",
            "记一年好处，无似此天气。",
            "东篱白衣至，南陌芳筵启。",
            "风流曾未远，登临都在眼底。",
            "人生如寄。",
            "谩把茱萸看子细。",
            "击节听高歌，痛饮莫辞醉。",
            "乌帽任教，颠倒风里坠。",
            "黄花明日，纵好无情味。"
        ],
        "notes": "",
        "id": "8a71de4f6dd6dea0e76af1dcfefb600d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "倾杯・倾杯乐",
        "title": "",
        "preface": "",
        "paragraphs": [
            "瑞日凝晖，东风解冻，峭寒犹浅。",
            "正池馆、梅英粉淡，柳梢金软，兰芽香暖。",
            "滕城谁种芙蕖满。",
            "浸银蟾影，一夜万花开遍。",
            "翠楼朱户，是处重帘竞卷。",
            "罗绮簇、欢声一片。",
            "看五马行春旌旆远。",
            "拥襦裤、千里歌谣，都入太平弦管。",
            "且莫厌、瑶觞屡劝。",
            "闻凤诏、催归非晚。",
            "愿岁岁今夜里，端门侍宴。"
        ],
        "notes": "",
        "id": "6eab542ebe9abbabe9ef00fc8ba019de"
    },
    {
        "author": "杨无咎",
        "dynasty": "宋",
        "type": "词",
        "rhythmic": "卓牌子慢・卓牌子",
        "title": "",
        "preface": "",
        "paragraphs": [
            "西楼天将晚。",
            "流素月、寒光正满。",
            "楼上笑揖姮娥，似看罗袜尘生，鬓云风乱。",
            "珠帘终夕卷。",
            "判不寐、阑干凭暖。",
            "好在影落清尊，冷侵香幄，欢馀未教人散。"
        ],
        "notes": "",
        "id": "104244d12f8b3859830415daa9c2cd7c"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "彩缕牵肠断，明珠暗滴圆。",
            "从头颗颗手亲穿。",
            "寄与仙乡同结、此生缘。",
            "和串拢瑜臂，连云坠雪肩。",
            "循环密数对沈烟。",
            "似我真情不断、永相联。"
        ],
        "notes": "",
        "id": "adcd7ae8130530c0d088f77671935f7b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "巾染乌烟碧，衣拖晓露鲜。",
            "盈盈风骨小神仙。",
            "特地勾牵处士、梦巫山。",
            "星宿罗胸次，牙签弄指端。",
            "凭君为算小行年。",
            "试问与伊结得、几生缘。"
        ],
        "notes": "",
        "id": "e000a04930574f24fd1fa4dbada01554"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "笛喷风前曲，歌翻意外声。",
            "年来老子厌风情。",
            "可是於君一见、眼双明。",
            "枕臂听残漏，停杯对短檠。",
            "直教笔底有文星。",
            "欲状此时情味、若为成。"
        ],
        "notes": "",
        "id": "82fca870ff46eb13feafb933a0b359ba"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "波静明如染，山光翠欲流。",
            "晚来乘兴上章楼。",
            "楼外谁歌新唱，知有黄州。",
            "拟泛银可浪，聊乘藕叶舟。",
            "蓬山应自隐鳌头。",
            "借问谪仙何在，今为谁留。"
        ],
        "notes": "",
        "id": "b759d9c14a2a9ca0701bf267ef035ff5"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "小雨疏疏过，长江滚滚流。",
            "落霞残照晚明楼。",
            "又是一番重午，身寄南州。",
            "罗绮纷香陌，鱼龙漾彩舟。",
            "不堪回首凤池头。",
            "谁道於今霜鬓，犹自淹留。"
        ],
        "notes": "",
        "id": "f9e699ac12f801c9e51f45a4c67293ce"
    },
    {
        "author": "杨无咎",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "露宠妆成态，风扶醉里身。",
            "谩劳驿使走征尘。",
            "岭外陇头处、不知春。",
            "诗思如清水，毫端妙入神。",
            "可怜徒效越娘颦。",
            "为问吟哦摹写、几曾真。"
        ],
        "notes": "",
        "id": "727997dc80cfb203096d47cb614c98c3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "昨夜月初圆，今日春才半。",
            "自是元君并旦生，岂在称遐算。",
            "花诰看加封，玉斝休辞满。",
            "绮席来年谁与同，笑揖麻姑伴。"
        ],
        "notes": "",
        "id": "d974f56f796b8bfcc95e53bc2cdf16d8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "平分月殿香，碎点金盘露。",
            "占断秋光独自芳，端称觞飞羽。",
            "谢了却重开，若个花同侣。",
            "谁识灵心一点通，手拈空无语。"
        ],
        "notes": "",
        "id": "a13bd3e12c37ff066bf02105c0d86f05"
    },
    {
        "author": "杨无咎",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "婆娑月里枝，隐约空中露。",
            "拟访嫦娥高处看，一夜心生羽。",
            "仙种落人间，群艳难俦侣。",
            "恼乱骚人有底香，欲赋无奇语。"
        ],
        "notes": "",
        "id": "07e52c4eb66db69842d4683b027bc8c1"
    },
    {
        "author": "杨无咎",
        "dynasty": "宋",
        "type": "词",
        "rhythmic": "双雁儿",
        "title": "",
        "preface": "",
        "paragraphs": [
            "休惊明日岁华新。",
            "且喜得，又逢春。",
            "北堂歌舞奉慈亲。",
            "愿遐龄，等大椿。",
            "□□□□□□□。",
            "□□□，□□□。",
            "□□□□□□□。",
            "□□□，□□□。"
        ],
        "notes": "",
        "id": "6cecbfc5496875b93d20b6bc2dbafb21"
    },
    {
        "author": "杨无咎",
        "dynasty": "宋",
        "type": "词",
        "rhythmic": "双雁儿",
        "title": "",
        "preface": "",
        "paragraphs": [
            "穷阴急景暗推迁。",
            "减绿鬓，捐朱颜。",
            "利名牵役几时闲。",
            "又还惊，一岁圆。",
            "劝君今夕不须眠。",
            "且满满，泛觥船。",
            "大家沈醉对芳筵。",
            "愿新年，胜旧年。"
        ],
        "notes": "",
        "id": "9acdefe2acef5be2fa35f382a96e469e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "品令",
        "title": "",
        "preface": "",
        "paragraphs": [
            "水寒江静。",
            "浸一抹、青山影。",
            "楼外指点渔村近。",
            "笛声谁喷。",
            "惊起宾鸿阵。",
            "往事总归眉际恨。",
            "这相思、□□谁问。",
            "泪痕空把罗襟印。",
            "泪应尽。",
            "争奈情无尽。"
        ],
        "notes": "",
        "id": "f7a6d26d1fc19ba48359a440e14e85e8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "垂丝钓",
        "title": "",
        "preface": "",
        "paragraphs": [
            "玉纤半露。",
            "香檀低应鼍鼓。",
            "逸调响穿空，云不度。",
            "情几许。",
            "看两眉碧聚。",
            "为谁诉。",
            "听敲冰戛玉。",
            "恨云怨雨。",
            "声声总在愁处。",
            "放杯未举。",
            "倾坐惊相顾。",
            "应也肠千缕。",
            "人欲去。",
            "更画檐细雨。"
        ],
        "notes": "",
        "id": "fce84178e1b7f8ff6ba2f2654cbf80a3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "垂丝钓",
        "title": "",
        "preface": "",
        "paragraphs": [
            "燕将旧侣。",
            "呢喃终日相语。",
            "似惜别离情，知几许。",
            "谁与度。",
            "为向人代诉。",
            "空朝暮。",
            "谩千言百句。",
            "怎生会得，争如作个青羽。",
            "又闻院宇。",
            "不在当时住。",
            "飞去无寻处。",
            "肠万缕。",
            "寄暴风横雨。"
        ],
        "notes": "",
        "id": "df4a6f26e6c45a852ce11990b8cb128f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "多丽",
        "title": "",
        "preface": "",
        "paragraphs": [
            "晚风清，淡云卷尽轻罗。",
            "看银蟾、初离海上，万里碧汉澄波。",
            "碾云衢、玉轮缓驾，照山影、宝镜新磨。",
            "光彻庭除，寒生绮席，无聊清兴助吟哦。",
            "共宴赏、明宵天气，晴晦又知他。",
            "无眠处，衣濡湛露，目断明河。",
            "念年来、青云失志，举头羞见嫦娥。",
            "且高歌、细敲檀板，拚痛饮、频倒金荷。",
            "断约他年，重挥大手，桂枝须斫最高柯。",
            "恁时节、清光比似，今夕更应多。",
            "功名事，到头须在，休用忙呵。"
        ],
        "notes": "",
        "id": "4a080fb3dd1d19dfce98d05bcef74d3b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "夹岸绮罗欢聚。",
            "看喧喧、彩舟来去。",
            "晴放湖光，雨添山色，谁识总相宜处。",
            "输与骚人知胜趣。",
            "醉临流、戏评坡句。",
            "若把西湖比西子，这东湖、似东邻女。"
        ],
        "notes": "",
        "id": "7a2c69645c7328e32cedf417491d5d54"
    },
    {
        "author": "杨无咎",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "怪被东风相误。",
            "落轻帆、暂停烟渚。",
            "桐树阴森，茅檐潇洒，元是那回来处。",
            "相与狂朋沽绿醑。",
            "听胡姬、隔窗言语。",
            "我既痴迷，君还留恋，明日慢移船去。"
        ],
        "notes": "",
        "id": "d10589f30fe015c88487dc8765cdf749"
    },
    {
        "author": "杨无咎",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "宝髻双垂烟一缕。",
            "年纪小、未周三五。",
            "压一精神，出群标格，偏向众中翘楚。",
            "记得谯门初见处。",
            "禁不定、乱魂飞去。",
            "掌托鞋儿，肩拖裙子，悔不做、闲男女。"
        ],
        "notes": "",
        "id": "1f55f2e679d031bafcdee3bce81100fd"
    },
    {
        "author": "杨无咎",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "醉袖轻拢檀板转。",
            "听声声、晓莺初啭。",
            "花落江南，柳青客舍，多少旧愁新怨。",
            "我也寻常听见惯。",
            "浑不似、这翻撩乱。",
            "调少情多，语娇声咽，曲与寸肠俱断。"
        ],
        "notes": "",
        "id": "e0d34aa71e030a9089e18d263eca7ef1"
    },
    {
        "author": "杨无咎",
        "dynasty": "宋",
        "type": "词",
        "rhythmic": "夜行船",
        "title": "",
        "preface": "",
        "paragraphs": [
            "不假铅华嫌太白。",
            "玉搓成、体柔腰搦。",
            "明月堂深，莲花杯软，情重自斟琼液。",
            "寄语碔砆休并色。",
            "信秦城、未教轻易。",
            "绛阙楼成，蓝桥药就，好吹箫共乘鸾翼。"
        ],
        "notes": "",
        "id": "fcac96d60bab9457d209d0978edfdcc8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "天下乐",
        "title": "",
        "preface": "",
        "paragraphs": [
            "雪后雨儿雨后雪。",
            "镇日价、长不歇。",
            "今番为寒忒太切。",
            "和天地、也来厮鳖。",
            "睡不著、身心自暗攧。",
            "这况味、凭谁说。",
            "枕衾冷得浑似铁。",
            "只心头、些个热。"
        ],
        "notes": "",
        "id": "a43bbef15d958deefd9505dbad0f8233"
    },
    {
        "author": "杨无咎",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "花里爱姚黄，琼苑旧曾相识。",
            "不道风流种在，又一枝倾国。",
            "拟图遮断倚阑人，休教妄攀摘。",
            "其奈老来情减，负十分春色。"
        ],
        "notes": "",
        "id": "5e14a020a5a02352110cf6a1c5d82040"
    },
    {
        "author": "杨无咎",
        "dynasty": "宋",
        "type": "词",
        "rhythmic": "御街行",
        "title": "",
        "preface": "",
        "paragraphs": [
            "平生厌见花时节。",
            "惟只爱、梅花发。",
            "破寒迎腊吐幽姿，占断一番清绝。",
            "照溪印月，带烟和雨，傍竹仍藏雪。",
            "松煤淡出宜孤洁。",
            "最嫌把、铅华说。",
            "暗香销尽欲飘零，须得笛声呜咽。",
            "这些风味，自家领略，莫与傍人说。"
        ],
        "notes": "",
        "id": "15b80c68cd9550fc1e62588dd1760ff5"
    },
    {
        "author": "杨无咎",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "情难足。",
            "不堪黄帽催行速。",
            "催行速。",
            "扁舟一叶，别愁千斛。",
            "津亭送客惊相嘱。",
            "举杯欲唱眉先蹙。",
            "眉先蹙。",
            "背人掩面，不能终曲。"
        ],
        "notes": "",
        "id": "e1f8614569aeff2bfb676f8efeeafb87"
    },
    {
        "author": "杨无咎",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "单于吹罢，望西山乞得，斜阳收脚。",
            "素魄旋升，听桂子、风里时时飘落。",
            "莹彻杯盘，冷侵毛发，浑不胜衣著。",
            "天公有意，为人掀尽云幕。",
            "童稚犹也多情，广庭扫净草，不容纤恶。",
            "步绕周遭，疑便是、踏雪当年东郭。",
            "慢引歌声，响穿云际，直使姮娥觉。",
            "一尊重酹，为言千载同约。"
        ],
        "notes": "",
        "id": "7404fc6725936d57e03d81a04dd76c3b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "惜黄花慢",
        "title": "",
        "preface": "",
        "paragraphs": [
            "霁空如水。",
            "衬落木坠红，遥山堆翠。",
            "独立闲阶，数声□度风前，几点雁横云际。",
            "已凉天气未寒时，问好处、一年谁记。",
            "笑声里。",
            "摘得半钗，金蕊来至。",
            "横斜为插乌纱，更碎揉、泛入金尊琼蚁。",
            "满酌霞觞，愿人寿百千，可奈此时情味。",
            "牛山何必独沾衣，对佳节、惟应欢醉。",
            "看睡起。",
            "晓蝶也愁花悴。"
        ],
        "notes": "",
        "id": "d1f97fe3d52a99fe4f04b0a457a3a20e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "扫花游・扫地游",
        "title": "",
        "preface": "",
        "paragraphs": [
            "乳莺啭午。",
            "□好梦初醒，小轩清楚。",
            "水沈细缕。",
            "趁游丝落絮，缓随风舞。",
            "罥起春心，又是愁云怨雨。",
            "玉人去。",
            "遍徙倚旧时，曾并肩处。",
            "相望知几许。",
            "纵远隔云山，不遮愁路。",
            "捧杯荐俎。",
            "记低歌丽曲，共论心素。",
            "薄恨斜阳，不道离情最苦。",
            "正凝伫。",
            "向谯门、又催笳鼓。"
        ],
        "notes": "",
        "id": "e961914bcc6bbbf2698447cf5fa75f4c"
    },
    {
        "author": "杨无咎",
        "dynasty": "宋",
        "type": "词",
        "rhythmic": "探春令",
        "title": "",
        "preface": "",
        "paragraphs": [
            "东风初到，小梅枝上，又惊春近。",
            "料天台不比，人间日月，桃萼红英晕。",
            "刘郎浪迹凭谁问。",
            "莫因诗瘦损。",
            "怕桑田变海，仙源重返，老大无人认。"
        ],
        "notes": "",
        "id": "b7186eecbe574671312d896d9f483a29"
    },
    {
        "author": "杨无咎",
        "dynasty": "宋",
        "type": "词",
        "rhythmic": "探春令",
        "title": "",
        "preface": "",
        "paragraphs": [
            "搦儿身分，测儿鞋子、捻儿年纪。",
            "著一套、时样不肯红，甚打扮、诸馀济。",
            "回头一笑千娇媚。",
            "知几多深意。",
            "奈月华、灯影交相照，诮没个、商量地。"
        ],
        "notes": "",
        "id": "ac38b5bedbd1b2dd3af868c143430c6d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "探春令",
        "title": "",
        "preface": "",
        "paragraphs": [
            "雪梅风柳，弄金匀粉，峭寒犹浅。",
            "又还近、三五银蟾满。",
            "渐玉漏、声初短。",
            "尊前重约年时伴。",
            "拈灯词先按。",
            "便直饶、心似蛾儿撩乱。",
            "也有春风管。"
        ],
        "notes": "",
        "id": "9ed1984538df12a71e41626b3c442cc6"
    },
    {
        "author": "杨无咎",
        "dynasty": "宋",
        "type": "词",
        "rhythmic": "探春令",
        "title": "",
        "preface": "",
        "paragraphs": [
            "梅英粉淡，柳梢金软，兰芽依旧。",
            "见万家、灯火明如昼。",
            "正人月、圆时候。",
            "挨香傍玉偷携手。",
            "尽轻衫寒透。",
            "听一声、画角催残漏。",
            "惜归去、频回首。"
        ],
        "notes": "",
        "id": "1e138a579de57d4008ccb206ca8fd6ef"
    },
    {
        "author": "杨无咎",
        "dynasty": "宋",
        "type": "词",
        "rhythmic": "於中好",
        "title": "",
        "preface": "",
        "paragraphs": [
            "梅花摘索穿疏竹。",
            "荫纹禽、喜欢相逐。",
            "坐中已自清堪掬。",
            "更潇洒、人如玉。",
            "新声爱度周郎曲。",
            "捧霞杯、再三相嘱。",
            "无情有恨重分北。",
            "也撩得、双眉蹙。"
        ],
        "notes": "",
        "id": "d5c46babd4cecf81f18e9111aec84808"
    },
    {
        "author": "杨无咎",
        "dynasty": "宋",
        "type": "词",
        "rhythmic": "於中好",
        "title": "",
        "preface": "",
        "paragraphs": [
            "溅溅不住溪流素。",
            "忆曾记、碧桃红露。",
            "别来寂寞朝朝暮。",
            "恨遮乱、当时路。",
            "仙家岂解空相误。",
            "嗟尘世、自难知处。",
            "而今重与春为主。",
            "尽浪蕊、浮花妒。"
        ],
        "notes": "",
        "id": "33cbfb544f8cab3d719ee6261c48fd4b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "於中好",
        "title": "",
        "preface": "",
        "paragraphs": [
            "墙头艳杏花初试。",
            "绕珍丛、细挼红蕊。",
            "欲知占尽春明媚。",
            "诮无意、看桃李。",
            "持杯准拟花前醉。",
            "早一叶、两叶飞坠。",
            "晚来旋旋深无地。",
            "更听得、东风起。"
        ],
        "notes": "",
        "id": "db1b2c50c9d5eb23001628614962d886"
    },
    {
        "author": "杨无咎",
        "dynasty": "宋",
        "type": "词",
        "rhythmic": "曲江秋",
        "title": "",
        "preface": "",
        "paragraphs": [
            "鸣鸠怨歇。",
            "对急雨过云，暗风吹热。",
            "漠漠稻田，差差柳岸，新沐青丝发。",
            "楼上素琴设。",
            "爱流水，随弦滑。",
            "深炷龙津，浓熏绛帏，博山频揭。",
            "超绝。",
            "遥岑吐月。",
            "照苍茜、重重叠叠。",
            "恍然身在处，浑疑同泛，花舫波喷雪。",
            "滉漾醉魂醒，惊呼不是沤生灭。",
            "伫望久，空叹无才可赋，厌听鶗鴂。"
        ],
        "notes": "",
        "id": "294177ee0d3c029e542c93b0b49515d2"
    },
    {
        "author": "杨无咎",
        "dynasty": "宋",
        "type": "词",
        "rhythmic": "曲江秋",
        "title": "",
        "preface": "",
        "paragraphs": [
            "香消烬歇。",
            "换沈水重燃，薰炉犹热。",
            "银汉坠怀，冰轮转影，冷光侵毛发。",
            "随分且宴设。",
            "小槽酒，真珠滑。",
            "渐觉夜阑，乌纱露濡，画帘风揭。",
            "清绝。",
            "轻纨弄月。",
            "缓歌处、眉山怨叠。",
            "持杯须我醉，香红映脸，双腕凝霜雪。",
            "饮散晚归来，花梢指点流萤灭。",
            "睡未稳，东窗渐明，远树又闻鶗鴂。"
        ],
        "notes": "",
        "id": "73ffc25fc9d4a187ff4c1dbdeb8f3544"
    },
    {
        "author": "杨无咎",
        "dynasty": "宋",
        "type": "词",
        "rhythmic": "曲江秋",
        "title": "",
        "preface": "",
        "paragraphs": [
            "前山雨歇。",
            "爱竹树低阴，轩窗无热。",
            "珠箔半垂，清风细绕，萧萧吹华发。",
            "珍簟粲枕设。",
            "珊瑚瘦，琉璃滑。",
            "永日敧枕，知谁是伴，旧书重揭。",
            "清绝。",
            "轻云淡月。",
            "梦同泛、沧波万叠。",
            "杯盘狼籍处，相扶就枕，欢笑歌翻雪。",
            "转棹小溪湾，人家灯火断明灭。",
            "正携手，无端惊回，槛外数声鶗鴂。"
        ],
        "notes": "",
        "id": "20a09cdb5d772e423a88987f62462bd3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "锺陵好，家世仰仙卿。",
            "衣带不须藏贝叶，集贤何用化金瓶。",
            "且欲佐中兴。",
            "期早晚，丹诏天下庭。",
            "不许南州犹弭节，促归东府共和羹。",
            "膏泽遍寰瀛。"
        ],
        "notes": "",
        "id": "6a02975419975334e37b47c9b8cbae8a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "锺陵好，襦裤听欢声。",
            "薰入管弦增亮响，唤教罗绮亦光荣。",
            "引满劝金觥。",
            "谁信是，元自悟长生。",
            "铃阁才投公事笔，云章惟读道家经。",
            "家世仰仙卿。"
        ],
        "notes": "",
        "id": "46306ce8da1b17b196f3853d1e89b36e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "锺陵好，和气满江城。",
            "忆昨旌麾初至止，到今政令只宽平。",
            "仍岁兆丰登。",
            "称庆旦，遐迩一般情。",
            "共信我公跻寿考，从来阴德被生灵。",
            "襦裤听欢声。"
        ],
        "notes": "",
        "id": "f244b3419b93d201d1b0e3ac4c8d619f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "锺陵好，佳节庆元正。",
            "瑞色潜将春共到，台星遥映月初升。",
            "贤帅为时生。",
            "人意乐，天宇亦清明。",
            "淡薄眉腮娇倚暖，依微柳眼喜窥晴。",
            "和气满江城。"
        ],
        "notes": "",
        "id": "343fd7a011d28f925f89f84bb182dace"
    },
    {
        "author": "杨无咎",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "菊暗荷枯，橙黄桔绿，嘉时记得今朝。",
            "欢蔼十州，香飘万井，春容小试梅梢。",
            "星昂耀层霄。",
            "庆诞生元德，出佐明朝。",
            "雅奏声中，彩旗光里仰英标。",
            "遐年已卜民谣。",
            "最招徕瘵俗，洗尽奸骄。",
            "东府政声，北门治绩，流芳况自迢遥。",
            "莫惜拚今宵。",
            "听缓敲牙板，引满金蕉。",
            "看即泥封峻召，无计驻华镳。"
        ],
        "notes": "",
        "id": "b53a473c33e4700157c5848f67729402"
    },
    {
        "author": "杨无咎",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "打窗急听□然汤。",
            "沈水剩熏香。",
            "冷暖旋投冰碗，荤膻一洗诗肠。",
            "酒醒酥魂，茶添胜致，齿颊生凉。",
            "莫道淡交如此，於中有味尤长。"
        ],
        "notes": "",
        "id": "c2d7b362389761e0e39e2de2a6cf425d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "杯盘狼藉烛参差。",
            "欲去未容辞。",
            "春雪看飞金碾，香云旋涌花瓷。",
            "雍容四座，矜夸一品，重听新词。",
            "归路清风生腋，不妨轻拈吟髭。"
        ],
        "notes": "",
        "id": "2b5b6533b4251fce84455e0655f52feb"
    },
    {
        "author": "杨无咎",
        "dynasty": "宋",
        "type": "词",
        "rhythmic": "朝天子",
        "title": "",
        "preface": "",
        "paragraphs": [
            "小阁宽如掌。",
            "占螺浦、山川夷旷。",
            "千奇万状。",
            "见云烟收放。",
            "更永夜、风生明月上。",
            "用取真成无尽藏。",
            "谁共赏。",
            "徙倚抚、危栏吟望。"
        ],
        "notes": "",
        "id": "43bfae529ab68f856a4495df5b44a85d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "目断南枝。",
            "几回吟绕，长怨开迟。",
            "雨浥风欺，雪侵霜妒，却恨离披。",
            "欲调商鼎如期。",
            "可奈向、骚人自悲。",
            "赖有毫端，幻成冰彩，长似芳时。"
        ],
        "notes": "",
        "id": "377b0ee01f5342d6fb0dbd9eed2e8e68"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "粉墙斜搭。",
            "被伊勾引，不忘时霎。",
            "一夜幽香，恼人无寐，可堪开币。",
            "晓来起看芳丛，只怕里、危梢欲压。",
            "折向胆瓶，移归芸阁，休薰金鸭。"
        ],
        "notes": "",
        "id": "895f6bd8277167734caae3552f155702"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "嫩蕊商量。",
            "无穷幽思，如对新妆。",
            "粉面微红，檀唇羞启，忍笑含香。",
            "休将春色包藏。",
            "抵死地、教人断肠。",
            "莫待开残，却随明月，走上回廊。"
        ],
        "notes": "",
        "id": "a32077c41a5ec99f4aedf2d03e2e9974"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "渐近青春，试寻红瓃，经年疏隔。",
            "小立风前，恍然初见，情如相识。",
            "为伊只欲颠狂，犹自把、芳心爱惜。",
            "传与东君，乞怜愁寂，不须要勒。"
        ],
        "notes": "",
        "id": "e4520fa92d9ce249c356b90129028593"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "暴雨生凉。",
            "做成好梦，飞到伊行。",
            "几叶芭蕉，数竿修竹，人在南窗。",
            "傍人笑我恓惶。",
            "算除是、铁心石肠。",
            "一自别来，百般宜处，都入思量。"
        ],
        "notes": "",
        "id": "a9eb4872aaf91d02f98e6b46fa077c09"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "送雁迎鸿，未寒时节，已凉天气。",
            "针线倦拈，帘帏低卷，别般风味。",
            "敧眠梦到山中，共老幼、扶携笑喜。",
            "桑柘影深，鸡豚香美，家家人醉。"
        ],
        "notes": "",
        "id": "67476ddd9a937802054b7d876e2a420b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "小阁深沈，酒醺香暖，容易眠熟。",
            "梦入仙源，桃红似火，李莹如玉。",
            "觉来几许悲凉，记永夜、传杯换烛。",
            "绣被熏香，宝钗落枕，同论心曲。"
        ],
        "notes": "",
        "id": "fe8d89ac48cd45b100ed99501118d19f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "灼灼红榴，垂垂绿柳，庭户清和。",
            "罗绮香中，十分春酒，几叠高歌。",
            "遐龄欲问如何。",
            "记平日、阴功数多。",
            "千载今朝，笑看池面，龟戏青荷。"
        ],
        "notes": "",
        "id": "f3e54c1fa88a5e83e1dd3060546a8a5a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "槐夏风清。",
            "霁天欲晓，武曲增明。",
            "元是今朝，曾生名将，力佐中兴。",
            "朝家息马休兵。",
            "享逸乐、嬉游太平。",
            "忧国胸襟，平戎材略，分付瑶觥。"
        ],
        "notes": "",
        "id": "75c8ba65310d3b9188a30e399d3a7bdd"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "江月轩中。",
            "拍堤新涨，绕院熏风。",
            "深注瑶觞，低歌金缕，声在晴空。",
            "新词尽索无穷。",
            "断酩酊、衰颜为红。",
            "愿得年年，繁枝子满，绿叶阴浓。"
        ],
        "notes": "",
        "id": "9809c0872bd39adc2269e733968f495b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "瑞鸭烟浓。",
            "晓来弦管，声在霜空。",
            "却退寒威，借回春色，满苑香风。",
            "几时人下瑶宫。",
            "记千载、今朝庆逢。",
            "满捧瑶觞，芝兰丛里，锦绣光中。"
        ],
        "notes": "",
        "id": "df529359ccd958367fb2136dc7458a7e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "屋角墙隅。",
            "占宽闲处，种两三株。",
            "月夕烟朝，影侵窗牖，香彻肌肤。",
            "群芳欲比何如。",
            "癯儒岂、膏梁共途。",
            "因事顺心，为花修史，从记中书。"
        ],
        "notes": "",
        "id": "94570bd63eadcc0b28eaf98e1408edd6"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "天付风流。",
            "相时宜称，著处清幽。",
            "雪月光中，烟溪影里，松竹梢头。",
            "却憎吹笛高楼。",
            "一夜里、教人鬓秋。",
            "不道明朝，半随风远，半逐波浮。"
        ],
        "notes": "",
        "id": "ec65dc7156d255984e6402472b345251"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "水曲山傍。",
            "寒梢冷蕊，隐映修篁。",
            "细细吹香，疏疏沈影，恼断回肠。",
            "为伊驻马横塘。",
            "漫立尽、烟村夕阳。",
            "空袅吟鞭，几多诗句，不入思量。"
        ],
        "notes": "",
        "id": "bdf8f6a8454642e76a0e291717bd2639"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "为爱冰姿，画看不足，吟看不足。",
            "已恨春催，可堪风里，飞英相逐。",
            "只应自惜高标，似羞伴、妖红媚绿。",
            "藏白收香，放他桃李，漫山粗俗。"
        ],
        "notes": "",
        "id": "48ff105b0b007241ea2f84e6ec642879"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "玉骨冰肌。",
            "为谁偏好，特地相宜。",
            "一段风流，广平休赋，和靖无诗。",
            "绮窗睡起春迟。",
            "困无力、菱花笑窥。",
            "嚼蕊吹香，眉心贴处，鬓畔簪时。"
        ],
        "notes": "",
        "id": "e75457fae43ed460b82b98ed05d46a47"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "日转墙东。",
            "几枝寒影，一点香风。",
            "清不成眠，醉凭诗兴，起绕珍丛。",
            "平生只个情锺。",
            "渐老矣、无愁可供。",
            "最是难忘，倚楼人在，横笛声中。"
        ],
        "notes": "",
        "id": "185541c9efe71ae86b762e64e3a78e11"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "月堕霜飞。",
            "隔窗疏瘦，微见横枝。",
            "不道寒香，解随羌管，吹到屏帷。",
            "个中风味谁知。",
            "睡乍起、乌云任敧。",
            "嚼蕊挼英，浅颦轻笑，酒半醒时。"
        ],
        "notes": "",
        "id": "f997ab4003a59b71117602d5e1e25fb7"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "茅舍疏篱。",
            "半飘残雪，斜卧低枝。",
            "可更相宜，烟笼修竹，月在寒溪。",
            "亭亭伫立移时。",
            "判瘦损、无妨为伊。",
            "谁赋才情，画成幽思，写入新诗。"
        ],
        "notes": "",
        "id": "c69ff346adfa4b4c86e6d0137f8a9836"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "雪艳烟痕。",
            "又要春色来到芳尊。",
            "却忆年时，月移清影，人立黄昏。",
            "一番幽思谁论。",
            "但永夜、空迷梦魂。",
            "绕遍江南，缭墙深苑，水郭山村。"
        ],
        "notes": "",
        "id": "f09604ed8e993e2605a5671c95f02236"
    },
    {
        "author": "杨无咎",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "傲雪凌霜。",
            "平欺寒力，搀借春光。",
            "步绕西湖，兴馀东阁，可奈诗肠。",
            "娟娟月转回廊。",
            "悄无处、安排暗香。",
            "一夜相思，几枝疏影，落在寒窗。"
        ],
        "notes": "",
        "id": "8a48d1e942066db6aafd688db86cad85"
    },
    {
        "author": "杨无咎",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "一斑两点从初起。",
            "这手脚、渐不灵利。",
            "背人只待暗搔爬，腥臭气、薰天炙地。",
            "下梢管取好脓水。",
            "要洁净、怎生堪洗。",
            "自身作坏匹如闲，更和傍人带累。"
        ],
        "notes": "",
        "id": "7d0965283a8622cadb85accca757fbd0"
    },
    {
        "author": "杨无咎",
        "dynasty": "宋",
        "type": "词",
        "rhythmic": "步蟾宫",
        "title": "",
        "preface": "",
        "paragraphs": [
            "桂花馥郁清无寐。",
            "觉身在、广寒宫里。",
            "忆吾家、妃子旧游，瑞龙脑、暗藏叶底。",
            "不堪午夜西风起。",
            "更飐飐、万丝斜坠。",
            "向晓来、却是给孤园，乍惊见、黄金布地。"
        ],
        "notes": "",
        "id": "fc4f29604ce314b6bcf01fec159bc873"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "帝里记当日，赐第富相联。",
            "惟君家最称著，桐木老参天。",
            "三相勋庸才业，一代风流人物，继世赖君贤。",
            "自合跻清要，小屈佐平川。",
            "下车初，逢庆旦，听欢传。",
            "冰清玉润，仁爱终始被江堧。",
            "满泛黄花称寿，细看红萸枝健，和气霭芳筵。",
            "隔日醉重九，千岁似今年。"
        ],
        "notes": "",
        "id": "f9ceb1c3bcbea9e04613a04a03caf657"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "寥亮度弦管，笑语集簪缨。",
            "又逢华旦争庆，豪杰为时生。",
            "犹对中秋月影，渐放重阳菊蕊，万宝正西成。",
            "爽气知多少，天赋满襟灵。",
            "擅词华，追鲍谢，踵斯冰。",
            "入趋禁近，出镇藩辅早辞荣。",
            "休恋平湖佳致，好为苍生重起，归去侍宸庭。",
            "一德及元□，千载致升平。"
        ],
        "notes": "",
        "id": "5a80db86ff0aec14c3408533cabbadc7"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "芗林有何好，花蕊不惊秋。",
            "千章云木，长见密叶翠光流。",
            "中有三朝勋旧，早岁辞荣轩冕，归伴赤松游。",
            "不羡鸳鸯侣，锺听景阳楼。",
            "问向来。",
            "麟阁上，凤池头。",
            "有谁能继，向来解印似苏州。",
            "自是英姿绝俗，非我与时违异，何用衣羊裘。",
            "况得长生趣，千岁有怀忧。"
        ],
        "notes": "",
        "id": "279510beff53105272bf30b488218e68"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "闰馀有何好，一岁两中秋。",
            "霁云卷尽，依旧银汉截天流。",
            "长记芗林堂上，静对小山丛桂，尊俎许从游。",
            "遥想此时兴，不减上南楼。",
            "引玉觞，看金饼，水云头。",
            "醉听哦响，宁羡王粲赋荆州。",
            "此夕翻成愁绝，未斫广寒丹桂，犹衣敝貂裘。",
            "万事付谈笑，斗酒且宽忧。"
        ],
        "notes": "",
        "id": "bb43e98adfe7f103a7d9e22400c6bdfd"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "智琼娇额涂黄，为谁种作秋风蕊。",
            "寒香半露，绿帏深护，犹闻十里。",
            "山麝生脐，水沈削蜡，一时羞避。",
            "向钱塘江上，中秋月下，有人暗寻遗子。",
            "不奈书生习气。",
            "对群花、领略风味。",
            "骚人已去，欲纫幽佩，重为湘酹。",
            "天赋风流，友梅兄蕙，舆桃奴李。",
            "向明窗棐几，纤枝未老，眼明如水。"
        ],
        "notes": "",
        "id": "47e8d507e630c071246e653fdcaaa87d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "夜来六出飞花，又催寂寞袁门闭。",
            "幽斋无寐，寒欺衾布，明吞窗纸。",
            "起步闲庭，月华交映，长空如水。",
            "便乘风欲去，凌云直上，青冥际、骑箕尾。",
            "谁信团成和气。",
            "在贤侯、笑谈声里。",
            "咸惊句琢琼瑰，端是锦缠肠胃。",
            "宿麦连云，遗蝗入地，田家知未。",
            "更明年看取，东阡北陌，黄云万里。"
        ],
        "notes": "",
        "id": "c31ff680308262c9a4dc620579a2c7d4"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "小轩潇洒清宵午，风正紧、门深闭。",
            "藜床危坐，竹窗频听，春虫扑纸。",
            "灯烬垂红，篆烟消碧，衣轻如水。",
            "料飞花未止，堆檐已满，时催折、琅玕尾。",
            "骨冷魂清无寐。",
            "这身在、广寒宫里。",
            "暗怀千古，浑疑一夜，冰生肠胃。",
            "岁事峥嵘，故园睽阻，归期犹未。",
            "向寒乡、不念丰年，只忆青天万里。"
        ],
        "notes": "",
        "id": "a2ad844d760494fca065964d40edeb28"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "西湖天下应如是。",
            "谁唤作、真西子。",
            "云凝山秀，日增波媚，宜晴宜雨。",
            "况是深秋，更当遥夜，月华如水。",
            "记词人解道，丹青妙手，应难写、真奇语。",
            "往事输他范蠡。",
            "泛扁舟、仍携佳丽。",
            "毫端幻出，淡妆浓抹，可人风味。",
            "和靖幽居，老坡遗迹，也应堪记。",
            "更凭君画我，追随二老，游千家寺。"
        ],
        "notes": "",
        "id": "1310a9e098a1bed7ad233fd769b1ee35"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晓来雨歇风生，素商乍入鸳鸯浦。",
            "红蕖翠盖，不知西帝，神游何处。",
            "罗绮丛中，是谁相慕，凭肩私语。",
            "似汉皋佩解，桃源人去，成思忆、空凝伫。",
            "肯为风流令尹，把芳心、双双分付。",
            "碧纱对引，朱衣前导，应须此去。",
            "好揖清香，盛邀嘉客，杯行无数。",
            "唤瑶姬并立，如花并蒂，唱黄金缕。"
        ],
        "notes": "",
        "id": "95478fb54235e00894fce47b52ff6ba1"
    },
    {
        "author": "杨无咎",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "当年谁种官梅，自开自落清无比。",
            "一朝惊见，危亭岑立，繁华丛里。",
            "知是贤侯，有难兄弟，素书时寄。",
            "纵舞携如意，吟搔短发，无从诉、心中喜。",
            "却对斜枝冷蕊。",
            "似於人、不胜风味。",
            "冰姿斜映，朱唇浅破，欣然会意。",
            "青子垂垂，翠阴密密，尤堪频憩。",
            "待促归禁近，邦人指点，作甘棠比。"
        ],
        "notes": "",
        "id": "f1b49f22e4c578bd6966b6cf42e0b8dd"
    },
    {
        "author": "杨无咎",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "风褪柔英，雨肥繁实，又还如豆。",
            "玉核初成，红腮尚浅，齿软酸微透。",
            "粉墙低亚，佳人惊见，不管露沾襟袖。",
            "折一枝、钗头未插，应把手捘频嗅。",
            "相如病酒，只因思此，免使文君眉皱。",
            "入鼎调羹，攀林止渴，功业还依旧。",
            "看看飞燕，衔将春去，又是欲黄时候。",
            "争如向、金盘满捧，共君对酒。"
        ],
        "notes": "",
        "id": "ff3ade4037bd1a9886d440aeba95b31a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "黄叶缤纷，碧江清浅，锦水秋暮。",
            "画鼓冬冬，高牙飐飐，离棹无由驻。",
            "波声笳韵，芦花蓼穗，翻作别离情绪。",
            "须知道、风流太守，未尝恝情来去。",
            "那堪对此，来时单骑，去也文鸳得侣。",
            "绣被熏香，蓬窗听雨，还解知人否。",
            "一川风月，满堤杨柳，今夜酒醒何处。",
            "调疏呵，双栖正稳，慢摇去橹。"
        ],
        "notes": "",
        "id": "db07e4be248e3b6263f9962d32b8db28"
    },
    {
        "author": "杨无咎",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "鸳瓦霜明，绣帘烟暖，和气容与。",
            "云想衣裳，风清环佩，拥翠娥扶步。",
            "蓬山远别，仙班知是，有客旧同俦侣。",
            "朅来到、人间又也，爱他相门荣遇。",
            "清秋菊在，小春梅绽，正是年华好处。",
            "酒满瑶觞，歌翻金缕，莫放行云去。",
            "已随夫贵，仍因儿显，两国看齐楚。",
            "此时对、生朝听我，却称寿语。"
        ],
        "notes": "",
        "id": "a92b00f8a19656c9121e2af4e26fde54"
    },
    {
        "author": "杨无咎",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "痴牛呆女，谩恩深情远。",
            "一岁惟能一相见。",
            "纵金风玉露，胜却人间，争奈向、雪月花时阻间。",
            "幽欢犹未足，催度桥归，乌鹊无端便惊散。",
            "别后欲重来，杳杳银河，空怅望、不胜凄断。",
            "最可惜、当初泛槎人，甚不问、天边这些磨难。"
        ],
        "notes": "",
        "id": "f9ab708511c1317dbd4639216365508e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "花阴转午。",
            "小院清无暑。",
            "雪碗冰瓯凝灏露。",
            "自涤紫毫鸡距。",
            "麝煤落纸生春。",
            "只应李卫夫人。",
            "我亦前身逸少，莫嗔太逼君真。"
        ],
        "notes": "",
        "id": "c4198fb48074a2760f2b7da30f323210"
    },
    {
        "author": "杨无咎",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "开心暖胃。",
            "最爱门冬水。",
            "欲识味中犹有味。",
            "记取东坡诗意。",
            "笑看玉笋双传。",
            "还思此老亲煎。",
            "归去北窗高卧，清风不用论钱。"
        ],
        "notes": "",
        "id": "652cba0b1214fc431b33db8b171c2204"
    },
    {
        "author": "杨无咎",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "事事无心闲散惯。",
            "有时独坐溪桥畔。",
            "雨密波平鱼曼衍。",
            "鱼曼衍。",
            "轮轻钓细随风卷。",
            "忆昔故人为侣伴。",
            "而今怎奈成疏间。",
            "水远山长无计见。",
            "无计见。",
            "投竿顿觉肠千断。"
        ],
        "notes": "",
        "id": "0774fd3219a9c6d22af5f062267f4b9b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "梅晕渐开红蜡垒。",
            "菊篱尚耀黄金蕊。",
            "正是小春风物美。",
            "宜家喜。",
            "生朝颜巷犹和气。",
            "古鼎氤氲云缕细。",
            "霞觞潋滟红鳞起。",
            "听取殷勤歌里意。",
            "千秋气。",
            "北堂同我供甘旨。"
        ],
        "notes": "",
        "id": "f061914f3fb256778d4d841ab6404398"
    },
    {
        "author": "杨无咎",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "菊暗枯秋已满。",
            "枨黄橘绿冬初暖。",
            "草草杯盘成小宴。",
            "殷勤劝。",
            "尊前莫遣霞觞浅。",
            "两鬓从教霜点半。",
            "人生最要长为伴。",
            "举洒岂徒称寿算。",
            "深深愿。",
            "来年更看门风换。"
        ],
        "notes": "",
        "id": "310ba723bc44bc212f73906a3040af62"
    },
    {
        "author": "杨无咎",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "昨日小春才得信。",
            "明宵新月初生晕。",
            "又对寿觞斟九酝。",
            "香成阵。",
            "欢声点破梅梢粉。",
            "琪树长青资玉润。",
            "鸳鸯不老眠沙稳。",
            "此去期程知远近。",
            "君休问。",
            "山河有尽情无尽。"
        ],
        "notes": "",
        "id": "5c528e6a2264543aadba5203a4e8b629"
    },
    {
        "author": "杨无咎",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "节物争妍，江山改观，已闻春到萧滩。",
            "瑞烟和气，葱茜接螺川。",
            "元是使君诞日，半千运、来踵三贤。",
            "争相竞，谁知胜地，拜相有前山。",
            "芳筵。",
            "开富寿，罗绮间，簪组骈阗。",
            "正雪梅迎腊，霜月将圆。",
            "看取霜髯秀颊，人人道、平世神仙。",
            "调元手，阴功在继，八百定长年。"
        ],
        "notes": "",
        "id": "04ccf58057ecda40114e8d56896cf027"
    },
    {
        "author": "杨无咎",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "相逢未尽论心素。",
            "早容易、背人去。",
            "忆得歌翻断肠句。",
            "更惺惺言语。",
            "萋萋芳草迷南浦。",
            "正风吹、打船雨。",
            "静听愁声夜无眠，到水村何处。"
        ],
        "notes": "",
        "id": "a3a066b6dc7159661035bbfb829448a6"
    },
    {
        "author": "杨无咎",
        "dynasty": "宋",
        "type": "词",
        "rhythmic": "滴滴金",
        "title": "",
        "preface": "",
        "paragraphs": [
            "当初本合蟾宫里。",
            "谩容易、到尘世。",
            "表里冰清谁与比。",
            "占无双两地。",
            "诜诜已是多孙子。",
            "看将来、总荣贵。",
            "岁岁今朝捧瑶觞，劝南园桃李。"
        ],
        "notes": "",
        "id": "8dcb3087736361c995d7f8bc95c5da0a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "小阁清幽，胆瓶高插梅千朵。",
            "主宾欢坐。",
            "不速还容我。",
            "换羽移宫，绝唱谁能和。",
            "伊知麽。",
            "暂听些个。",
            "已觉丝成裹。"
        ],
        "notes": "",
        "id": "da2f11e9bbc82eba30153aeb1e1ab1a2"
    },
    {
        "author": "杨无咎",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "散策芗林，几回来绕团团树。",
            "月明风露。",
            "平地神仙数。",
            "准拟归来，移近东家住。",
            "应相许。",
            "为君起舞。",
            "直到高寒处。"
        ],
        "notes": "",
        "id": "c2b830b6583d7542a09f62d338073bf2"
    },
    {
        "author": "杨无咎",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "借问嫦娥，当初谁种婆娑树。",
            "空中呈露。",
            "不坠凡花数。",
            "却爱芗林，便似蟾宫住。",
            "清如许。",
            "醉看歌舞。",
            "同在高寒处。"
        ],
        "notes": "",
        "id": "548212d7c7c0426c3536f4ec7c7b0d45"
    },
    {
        "author": "杨无咎",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "瓦枕藤床，道人劝饮鸡苏水。",
            "清虽无比。",
            "何似今宵意。",
            "红袖传持，别是般情味。",
            "歌筵起。",
            "绛纱影里。",
            "应有吟鞭坠。"
        ],
        "notes": "",
        "id": "18da4db4cf2a5f54e39d925a4531af0d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "宝勒嘶归，未教佳客轻辞去。",
            "姊夫屡鼠。",
            "笑听殊方语。",
            "清入回肠，端助诗情苦。",
            "春风路。",
            "梦寻何处。",
            "门掩桃花雨。"
        ],
        "notes": "",
        "id": "802a683e479c10945d62fa1274f236be"
    },
    {
        "author": "杨无咎",
        "dynasty": "宋",
        "type": "词",
        "rhythmic": "玉抱肚",
        "title": "",
        "preface": "",
        "paragraphs": [
            "同行同坐。",
            "同携同卧。",
            "正朝朝暮暮同欢，怎知终有抛亸。",
            "记江皋惜别，那堪被、流水无情送轻舸。",
            "有愁万种，恨未说破。",
            "知重见、甚时可。",
            "见也浑闲，堪嗟处、山遥水远，音书也无个。",
            "这眉头、强展依前锁。",
            "这泪珠、强抆依前堕。",
            "我平生、不识相思，为伊烦恼忒大。",
            "你还知麽。",
            "你知后、我也甘心受催挫。",
            "又只恐你，背盟誓、似风过。",
            "共别人、忘著我。",
            "把洋澜在，都卷尽与，杀不得、这心头火。"
        ],
        "notes": "",
        "id": "fec3e58021836f77d58918b37251b690"
    },
    {
        "author": "杨无咎",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "酒阑未放宾朋散。",
            "自拈冰芽教旋碾。",
            "调膏初喜玉成泥，溅沫共惊银作线。",
            "已知於我情非浅。",
            "不必宁宁书碗面。",
            "满尝乞得夜无眠，要听枕边言语软。"
        ],
        "notes": "",
        "id": "01e3c2234da09080b55c09eb7889d40f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "娉婷标格神仙样。",
            "几日佩环离海上。",
            "小春只隔一旬期，菊蕊包香犹未放。",
            "霞觞满酌摇红浪。",
            "慢引新声云际响。",
            "玉颜长与姓相宜，寿数三回排第行。"
        ],
        "notes": "",
        "id": "300604445d598364d6d0cdde73c21200"
    },
    {
        "author": "杨无咎",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "朱帘碧瓦干云际。",
            "占尽潇滩形势地。",
            "傍墙人唤状元家，想见华堂融瑞气。",
            "寿杯莫惜团栾醉。",
            "跳虎转龟寻旧喜。",
            "小邦只恐久难留，异日君王重赐第。"
        ],
        "notes": "",
        "id": "77dbcbf9fe333e47ccfd19b22babd7cc"
    },
    {
        "author": "杨无咎",
        "dynasty": "宋",
        "type": "词",
        "rhythmic": "玉烛新",
        "title": "",
        "preface": "",
        "paragraphs": [
            "荒山藏古寺。",
            "见傍水梅开，一枝三四。",
            "兰枯蕙死。",
            "登临处、慰我魂消惟此。",
            "可堪红紫。",
            "曾不解、和羹结子。",
            "高压尽、百卉千葩，因君合修花史。",
            "韶华且莫吹残，待浅搵松煤，写教形似。",
            "此时胸次。",
            "凝冰雪、洗尽从前尘滓。",
            "吟安个字。",
            "判不寐、勾牵幽思。",
            "谁伴我、香宿蜂媒，光浮月姊。"
        ],
        "notes": "",
        "id": "0fee28719c775e6c48ed5e13dc19785a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "琐窗寒",
        "title": "",
        "preface": "",
        "paragraphs": [
            "柳暗藏鸦，花深见蝶，物华如绣。",
            "情多思远，又是一番清瘦。",
            "忆前回、庭榭来春，个人预约同携手。",
            "恨迟留，载酒期程，孤负踏青时候。",
            "搔首。",
            "双眉暗斗。",
            "况无似今年，一春晴昼。",
            "风﹀雨︽。",
            "直得□时迤逗。",
            "想闲窗、针线倦拈，寂寞细拈酴醿嗅。",
            "待还家、定自冤人，泪粉盈襟袖。"
        ],
        "notes": "",
        "id": "ce484ff0b08952f2745b95bb861ccb14"
    },
    {
        "author": "杨无咎",
        "dynasty": "宋",
        "type": "词",
        "rhythmic": "瑞云浓",
        "title": "",
        "preface": "",
        "paragraphs": [
            "睽离谩久，年华谁信曾换。",
            "依旧当时似花面。",
            "幽欢小会，记永夜、杯行无算。",
            "醉里屡忘归，任虚檐月转。",
            "能变新声，随语意、悲欢感怨。",
            "可更馀音寄羌管。",
            "倦游江浙，问似伊、阿谁会见。",
            "度已无肠，为伊可断。"
        ],
        "notes": "",
        "id": "d69366d6064ad34223bc5bf8fdb0185b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "数文章翰墨。",
            "前辈远，稍□风流岑寂。",
            "公才万夫敌。",
            "嗣家声，不坠江西人物。",
            "凝脂点漆。",
            "向鸳行、神峰秀出。",
            "况襟怀倜傥，词华洒落，未容俦匹。",
            "均逸。",
            "妙龄识退，故国怀归，问安亲戚。",
            "屏风坐隔。",
            "看除召，在晨夕。",
            "对生朝，且趁清明时节，痛饮无妨堕帻。",
            "著莱衣戏舞，千春永如是日。"
        ],
        "notes": "",
        "id": "3be42b5d56bd12ff1c61c19673b3ec56"
    },
    {
        "author": "杨无咎",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "见兰枯菊悴。",
            "□寂寞，天与春风来至。",
            "梅梢弄晴蕊。",
            "似於人，装点十分和气。",
            "吴头楚尾。",
            "听民谣、欢声鼎沸。",
            "总扶携□手，嬉游鼓腹，顿忘愁悴。",
            "谁比。",
            "承流宣化，问俗观风，一时双美。",
            "笙歌宴启。",
            "交酬献，尽沈醉。",
            "□□□，行看宸庭同拜，归向天街并辔。",
            "对西湖把酒，应须共谈旧治。"
        ],
        "notes": "",
        "id": "ac260eec0faaa58a9bffe649e3e15e21"
    },
    {
        "author": "杨无咎",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "听梅花再弄。",
            "残酒醒，无寐寒衾愁拥。",
            "凄凉谁与共。",
            "谩赢得，别恨离怀千种。",
            "拂墙树动。",
            "更晓来、云阴雨重。",
            "对伤心好景，回首旧游，恍然如梦。",
            "欢纵。",
            "西湖曾是，画舫争驰，绣鞍双控。",
            "归来夜中。",
            "要银烛，卸金凤。",
            "到而今，谁拈花枝同载，谁酌酒杯笑捧。",
            "但逢花对酒，空祗自歌自送。"
        ],
        "notes": "",
        "id": "c2ca911e42fe0fbc709713237f130f67"
    },
    {
        "author": "杨无咎",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "看灯花尽落。",
            "更欲换，门外初听剥啄。",
            "一尊赴谁约。",
            "甚不知早暮，忒贪欢乐。",
            "嗔人调谑。",
            "饮芳容、索强倒恶。",
            "渐娇慵不语，迷奚带笑，柳柔花弱。",
            "难藐。",
            "扶归鸳帐，不褪罗裳，要人求托。",
            "偷偷弄搦。",
            "红玉软，暖香薄。",
            "待酒醒枕臂，同歌新唱，怕晓愁闻画角。",
            "问昨宵、可㬠归迟，更休道著。"
        ],
        "notes": "",
        "id": "70cdfe7b4c7af4cda2dcb296592629e9"
    },
    {
        "author": "杨无咎",
        "dynasty": "宋",
        "type": "词",
        "rhythmic": "甘草子",
        "title": "",
        "preface": "",
        "paragraphs": [
            "秋暮。",
            "永夜西楼，冷月明窗户。",
            "梦破橹声中，忆在松江路。",
            "敧枕试寻曾游处。",
            "记历历、风光堪数。",
            "谁与浮家五湖去。",
            "尽醉眠秋雨。"
        ],
        "notes": "",
        "id": "19513ff5f68eea864fbd2495c01e488d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "妖娆百种宜，总在春风面。",
            "含笑又和嗔，莫作丹青现。",
            "问著却无言，觑了还回盼。",
            "底处奈思量，卷了还重展。"
        ],
        "notes": "",
        "id": "cee45cfd0a74cf394e96660a7b8d3853"
    },
    {
        "author": "杨无咎",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "秋来愁更深，黛拂双蛾浅。",
            "翠袖怯春寒，修竹萧萧晚。",
            "此意有谁知，恨与孤鸿远。",
            "小立背西风，又是重门掩。"
        ],
        "notes": "",
        "id": "ef2a538eeb11c08188de1465e89daad8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "秋深郎未归，月上人初静。",
            "无语意迟迟，步转梧桐影。",
            "罗衣宽莫裁，云鬓松还整。",
            "谁与问相思，立尽清宵永。"
        ],
        "notes": "",
        "id": "c91ee0055c8b568571f4a2943c52b94c"
    },
    {
        "author": "杨无咎",
        "dynasty": "宋",
        "type": "词",
        "rhythmic": "白雪",
        "title": "",
        "preface": "",
        "paragraphs": [
            "檐收雨脚，云乍敛、依然又满长空。",
            "纹蜡焰低，熏炉烬冷，寒衾拥尽重重。",
            "隔帘栊。",
            "听撩乱、扑漉春虫。",
            "晓来见、玉楼珠殿，恍若在蟾宫。",
            "长爱越水泛舟，蓝关立马，画图中。",
            "怅望几多诗□，无句可形容。",
            "谁与问、已经三白，忒是报年丰。",
            "未应真个，情多老却天公。"
        ],
        "notes": "",
        "id": "3096be0402ebaf223d336a96ae946384"
    },
    {
        "author": "杨无咎",
        "dynasty": "宋",
        "type": "词",
        "rhythmic": "眼儿媚",
        "title": "",
        "preface": "",
        "paragraphs": [
            "柳腰花貌天然好，聪慧更温柔。",
            "千娇百媚，一时半霎，不离心头。",
            "是人总道新来瘦，也著甚来由。",
            "假饶薄命，因何瘦了，剗地风流。"
        ],
        "notes": "",
        "id": "8c39c94b377968230adb88cece2b2fc0"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "蟾宫仙种，几日飘鸳甃。",
            "密叶绣围栾，似翦出、佳人翠袖。",
            "叶间金粟，蔌蔌糁枝头，黄菊嫩，碧莲披，独对秋容瘦。",
            "浓香馥郁，庭户宜熏透。",
            "十里远随风，又何必、凭阑细嗅。",
            "明犀一点，暗里为谁通，秋夜永，月华寒，无寐听残漏。"
        ],
        "notes": "",
        "id": "96fa86bab66c109f6df9604e047ce3e3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "玉英檀蕊，细意凭君看。",
            "青帝忒多情，费几许、春风暗剪。",
            "晓来敧枕，不觉嫩香飘，披宿雾，启幽窗，不道开初遍。",
            "无穷风味，乍可蜂莺占。",
            "莫遣俗人知，怕毒眼、急须遮断。",
            "倚墙压架，娇困卧枝头，心绪里，阿谁知，似个人撩乱。"
        ],
        "notes": "",
        "id": "f57f439dfdf009580899abd6961022e1"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "天姿雅素，不管群芳妒。",
            "微笑倚春风，似窥宋、墙头凝伫。",
            "一春花草，陡觉更无香，悬绣帐，结罗巾，谁更熏沈炷。",
            "可堪开晚，未放韶光去。",
            "生怕糁庭阶，直不忍、苍苔散步。",
            "会须开宴，满摘蘸瑶觞，何况有，绮窗人，娇鬓相宜处。"
        ],
        "notes": "",
        "id": "2bb72c9c147afccb72cf437b241f89da"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "去年今日，踪迹留金水。",
            "乘兴挈朋侪，游赏遍、南峰佳致。",
            "崇仙岸左，争看竞龙舟，人汹汹，鼓冬冬，不觉金鸟坠。",
            "而今寂寞，独处山林里。",
            "欲去恨无因，奈阻隔、川途百里。",
            "香蒲角黍，对暑悄无言，梅雨细，麦风轻，怅望宽垂泪。"
        ],
        "notes": "",
        "id": "f33c068a432c479cf2e5a7da3dcd162d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "万里无云秋色静，上下天光，共水交辉映。坐对冰轮心目莹，此身不在尘寰境。",
            "扑漉文禽飞不定，勾引离人，分外添归兴。来往悠悠重记省，夜阑人散花移影。"
        ],
        "notes": "",
        "id": "230dd98147bad7653476baa432ca981c"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "昔在仁皇当极治，南极星宫，曾降为嘉瑞。犹有画图传好事，身材只恐君今是。",
            "对酒不妨同看戏，他日功名，晏子堪为比。更愿远孙逢九世，安排君在鸡窠里。"
        ],
        "notes": "",
        "id": "92bec7403bf45cecfa4fe493c00e94ed"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "春睡腾腾长过午，楚梦云收，雨歇香风度。起傍妆台低笑语，画檐双鹊尤偷顾。",
            "笑指遥山微敛处，问我清癯，莫是因诗苦。不道别来愁几许，相逢更忍从头诉。"
        ],
        "notes": "",
        "id": "d510f2232fa897cebd8a7f48bf4cbec5"
    },
    {
        "author": "杨无咎",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "端正纤柔如玉削，窄袜宫鞋，暖衬吴绫薄。掌上细看才半搦，巧偷强夺尝春酌。",
            "稳称身材轻绰约，微步盈盈，未怕香尘觉。试问更谁如样脚，除非借与嫦娥著。"
        ],
        "notes": "",
        "id": "d7fe35e0cbc893fbfeefa02d21deaf60"
    },
    {
        "author": "杨无咎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "态度雪香花瘦，情怀雨润云温。",
            "故将淡墨写精神。",
            "记得洗妆馀晕。",
            "只恐妖娆未似，谁云彼此难分。",
            "别来憔悴不堪论。",
            "相对无言有恨。"
        ],
        "notes": "",
        "id": "ec5a3e85e58f64f89b8b0c8d50c109e4"
    },
    {
        "author": "杨无咎",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "沙上鸥群□戏，云端雁阵斜铺。",
            "殷勤特为故人书。",
            "写尽衷肠情素。",
            "名字纵非俦匹，夤缘自合欢娱。",
            "尽教涂抹费工夫。",
            "到底翻成吃醋。"
        ],
        "notes": "",
        "id": "237a2ce3ca3e7db9eba8f8d26a77a6df"
    },
    {
        "author": "杨无咎",
        "dynasty": "宋",
        "type": "词",
        "rhythmic": "解蹀躞",
        "title": "",
        "preface": "",
        "paragraphs": [
            "迤逦韶华将半。",
            "桃杏匀於染。",
            "又还撩拨、春心倍凄黯。",
            "准拟□□狂吟，可怜无复当年，酒肠文瞻。",
            "倦游览。",
            "憔悴羞窥鸾鉴。",
            "眉端为谁敛。",
            "可堪风雨、无情暗亭槛。",
            "触目千点飞红，问春争得春愁，也随春减。"
        ],
        "notes": "",
        "id": "f9596b4f95c950ba89f95707b16920cb"
    },
    {
        "author": "杨无咎",
        "dynasty": "宋",
        "type": "词",
        "rhythmic": "解蹀躞",
        "title": "",
        "preface": "",
        "paragraphs": [
            "金谷楼中人在，两点眉颦绿。",
            "叫云穿月，横吹楚山竹。",
            "怨断忧忆因谁，坐中有客，犹记住、平阳宿。",
            "泪盈目。",
            "百转千声相续。",
            "停杯听难足。",
            "谩夸天海风涛旧时曲。",
            "夜深烟惨云愁，倩君沈醉，明日看、梅梢玉。"
        ],
        "notes": "",
        "id": "bf9ef39dfa986402554aee9a83506c0b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "解连环",
        "title": "",
        "preface": "",
        "paragraphs": [
            "素书谁托。",
            "嗟鳞沈雁断，水遥山邈。",
            "问别来、几许离愁，但只觉衣宽，不禁消薄。",
            "岁岁年年，又岂是、春光萧索。",
            "自无心、强陪醉笑，负他满庭花药。",
            "援琴试弹贺若。",
            "尽清于别鹤，悲甚霜角。",
            "怎似得、斜拥檀槽，看小品吟商，玉纤推却。",
            "旋暖熏炉，更自炷、龙津双萼。",
            "正怀思、又还夜永，烛花自落。"
        ],
        "notes": "",
        "id": "33c73479a04745e64288763327d2a1da"
    },
    {
        "author": "杨无咎",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "灯月交光，笙簧递响。",
            "繁华依旧升平样。",
            "心期休卜紫姑神，文章曾照青藜杖。",
            "歌落梁尘，酒摇鳞浪。",
            "暂还南国同邀赏。",
            "明年侍辇向端门，却瞻日表青霄上。"
        ],
        "notes": "",
        "id": "5115bc5e72841d3c512da79ddc2f94a5"
    },
    {
        "author": "杨无咎",
        "dynasty": "宋",
        "type": "词",
        "rhythmic": "迎春乐",
        "title": "",
        "preface": "",
        "paragraphs": [
            "新来特特更门地。",
            "都收拾、山和水。",
            "看明年、事事都如意。",
            "迎福禄、俱来至。",
            "莫管明朝添一岁。",
            "尽同向、尊前沈醉。",
            "且唱迎春乐，祝慈母、千秋岁。"
        ],
        "notes": "",
        "id": "e6cb8fc3c667682b4ea3248d8b79222b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "选冠子",
        "title": "",
        "preface": "",
        "paragraphs": [
            "海上楼台，壶中日月，乍觉挈来平地。",
            "熙熙鸡犬，簇簇僮奴，亦自有登天志。",
            "知是仙宫，出应亨期，因识前修风味。",
            "看纵横才美，雍容谈笑，一团和气。",
            "锺秀处、雪洁霜□，梅清竹瘦，占尽小春佳致。",
            "笙歌韵溢，锦绣香浓，饮少未妨欢醉。",
            "好在双椿，伫看丹桂分折，芝庭兰砌。",
            "向游惟功行，和羹勋业，共传家世。"
        ],
        "notes": "",
        "id": "a56dd74e114d42a072eeb00c849c218a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "淋漓尽日黄梅雨。",
            "断送春光暮。",
            "目断向高楼，持酒停歌，无计留春住。",
            "扑人飞絮浑无数。",
            "总是添愁绪。",
            "回首问春风，争得春愁，也解随春去。"
        ],
        "notes": "",
        "id": "e5bfaacf0ace15caea7d5b6cf5bd30fb"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "金铃玉屑嫌非巧。",
            "生作文鸳小。",
            "西帝也多情，偷取佳名，分付闲花草。",
            "渊明手把谁携酒。",
            "羞把簪乌帽。",
            "寄与绮窗人，百种妖娆，不似酴醿好。"
        ],
        "notes": "",
        "id": "841de9efef83c1af0457cd935f7e8a27"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "楚乡易得天时恶。",
            "风雨长如约。",
            "不道有幽人，衣带秋深，犹自悬鹑索。",
            "招呼朋侣如花萼。",
            "有酒须同酌。",
            "世态任凋疏，却爱黄花，不似群花落。"
        ],
        "notes": "",
        "id": "65608a32970476d0f96cd10c458cded3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "捧杯不管馀酲恶。",
            "玉腕宽金约。",
            "宛转一声清，戛玉敲冰，浑胜鸣弦索。",
            "朱唇浅破桃花萼。",
            "重注鸬鹚杓。",
            "夜永醉归来，细想罗襟，犹有梁尘落。"
        ],
        "notes": "",
        "id": "7e94501f89de181522d2de6a769d641f"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉花阴",
        "title": "",
        "preface": "",
        "paragraphs": [
            "满城风雨无端恶。",
            "孤负登高约。",
            "佳节若为酬，盛与歌呼，胜却秋萧索。",
            "菊花旋摘揉青萼。",
            "满满浮杯杓。",
            "老鬓未侵霜，醉里乌纱，不怕风吹落。"
        ],
        "notes": "",
        "id": "a074535d6a02658a39f8bafececb7a7a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "双心小萼。",
            "瑞炉慢炷轻烟初著。",
            "清香已透红绡幄。",
            "底事多情，玉笋更轻掠。",
            "鬓云侧畔□眉角。",
            "妆成曾印铅华薄。",
            "几回殢酒襟怀恶。",
            "莺舌偷传，低语教人嚼。"
        ],
        "notes": "",
        "id": "661ec98e1bb58f9de341469bca85c1a3"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "见禾山凝秀，禾水澄清，地灵境胜。",
            "天与珍奇，产凌霄峰顶。",
            "嫩叶森枪，轻尘飞雪，冠中州双井。",
            "绝品家藏，武陵有客，清奇相称。",
            "坐列群贤，手呈三味，云逐瓯圆，乳随汤迸。",
            "珍重殷勤，念文园多病。",
            "毛孔生香，舌根回味，助苦吟幽兴。",
            "两腋风生，从教飞到，蓬莱仙境。"
        ],
        "notes": "",
        "id": "368469a3e842d362884670b357a4ec41"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "正才过七夕，又近中元，素秋时候。",
            "月皎风高，渐凉生襟袖。",
            "灏气澄凝，是谁清白，应此□□秀。",
            "味洗膏粱，才侔沈谢，三朝勋旧。",
            "好是新来，日临连帅，化格黔黎，政归仁厚。",
            "早祷群祠，有雨随车骤。",
            "愿与寰区，共资膏泽，岁岁称眉寿。",
            "孝感灵泉，涓涓不绝，斟为醇酎。"
        ],
        "notes": "",
        "id": "fbc751da259f51c1cf838cbf53508e35"
    },
    {
        "author": "杨无咎",
        "dynasty": "宋",
        "type": "词",
        "rhythmic": "醉蓬莱",
        "title": "",
        "preface": "",
        "paragraphs": [
            "见恩荣故里。",
            "□著贤关，特然超诣。",
            "满腹诗书，洗膏粱馀味。",
            "羞挽乌号，换将蓝绶，向广庭亲试。",
            "磊落胸襟，雍容人物，于今谁比。",
            "争许才猷，合跻严禁，行看横飞，少将清议。",
            "喜对生朝，且陶陶欢醉。",
            "太华莲开，海山桃熟，况是当佳致。",
            "满引瑶觞，相期眉寿，君家重耳。"
        ],
        "notes": "",
        "id": "732956ee7f08b697df936c3a1aa4db3e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "锯解令",
        "title": "",
        "preface": "",
        "paragraphs": [
            "送人归后酒醒时，睡不稳、衾翻翠缕。",
            "应将别泪洒西风，尽化作、断肠夜雨。",
            "卸帆浦溆。",
            "一种恓惶两处。",
            "寻思却是我无情，便不解、寄将梦去。"
        ],
        "notes": "",
        "id": "c3f51ceed64dd9cfe7433a59c2ca0df6"
    },
    {
        "author": "杨无咎",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "急雨回风，淡云障日，乘闲携客登楼。",
            "金桃带叶，玉李含朱，一尊同醉青州。",
            "福善桥头。",
            "记檀槽凄绝，春笋纤柔。",
            "窗外月西流。",
            "似浔阳、商妇邻舟。",
            "况得意情怀，倦妆模样，寻思可奈离愁。",
            "何妨乘逸兴，甚征帆、只抵芦洲。",
            "月却花羞。",
            "重见想、欢情更稠。",
            "问何时，佳期卜夜，如今双鬓惊秋。"
        ],
        "notes": "",
        "id": "59ad5cb2b3b9643ebf718d134ca75b67"
    },
    {
        "author": "杨无咎",
        "dynasty": "宋",
        "type": "词",
        "rhythmic": "阳春",
        "title": "",
        "preface": "",
        "paragraphs": [
            "蕙风轻，莺语巧，应喜乍离幽谷。",
            "飞过北窗前，递晴晓，丽日明透翠帏縠。",
            "篆台芬馥。",
            "初睡起、横斜簪玉。",
            "因甚自觉腰肢瘦，新来又宽裙幅。",
            "对清镜、无心忺梳裹，谁问著、馀酲带宿。",
            "寻思前欢往事，似惊回、好梦难续。",
            "花亭遍倚槛曲。",
            "厌满眼、争春凡木。",
            "尽憔悴、过了清明候，愁红惨绿。"
        ],
        "notes": "",
        "id": "e858f48683c29b6dfc35b2804501ac3e"
    },
    {
        "author": "杨无咎",
        "dynasty": "宋",
        "type": "词",
        "rhythmic": "隔浦莲・隔浦莲近拍",
        "title": "",
        "preface": "",
        "paragraphs": [
            "墙头低荫翠幄。",
            "格磔鸣乌鹊。",
            "好梦惊回处，馀酲推枕犹觉。",
            "新晴人意乐。",
            "云容薄。",
            "丽日明池阁。",
            "卷帘幕。",
            "披衣散策，闲庭吟绕红药。",
            "残英几许，尚可一供春酌。",
            "天气今宵怕又恶。",
            "凭托。",
            "东风且慢吹落。"
        ],
        "notes": "",
        "id": "65fcbc9173c08454268711db6da13045"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "雨霁云收，风高露冷，银河万里波澄。",
            "正冰轮初见，玉斧修成。",
            "还是一年，凭栏望处，对景愁生。",
            "想姮娥应念，待久西厢，为可中庭。",
            "翻思皓彩，未如微暗，向人多少深情。",
            "长记得、墙阴密语，花底潜行。",
            "饮散频羞烛影，梦馀常怯窗明。",
            "此时此意，有谁曾问，月白风清。"
        ],
        "notes": "",
        "id": "ff891e0342edf47d82891f158589fe48"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "漠漠云轻，涓涓露重，西风特地飕飕。",
            "觉良宵初永，袢暑微收。",
            "乘鹤缑山，浮槎银汉，尚想风流。",
            "笑人间儿戏，瓜果堆盘，缯彩为楼。",
            "广庭净扫，露坐披衣，细看新月如钩。",
            "谁道是、嫦娥不嫁，独守清秋。",
            "雅有骚人伴侣，长交清影夷犹。",
            "举杯相属，却应羞杀，呆女痴牛。"
        ],
        "notes": "",
        "id": "52348126c60bc29f6f39d610d6ef5d9d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "海宇澄明，天气宴温，人情物态昭苏。",
            "喜分付揽辔，来与春俱。",
            "潇洒兰亭醉墨，丁宁黄石传书。",
            "到如今几载，不坠风流，世有名儒。",
            "山川瑞色，樵牧欢声，尽随弦管虚徐。",
            "判醉笑、频挥玉麈，共□金壶。",
            "湔祓聊勤大手，谋谟宜佐皇图。",
            "定知朝暮，未容温席，已促锋车。"
        ],
        "notes": "",
        "id": "fb1d4bb1140f52cad5a3115b614d7802"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "自是云温雨润。",
            "诮不解、佯嗔偷闷。",
            "倾坐精神，忺人情性，眉际生春晕。",
            "语带京华清更韵。",
            "听娅姹、莺喉娇稳。",
            "别后相思，心头欲见，觅个灯花信。"
        ],
        "notes": "",
        "id": "0ef258d84b0a12fce9fa89e7aaef4b39"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "已是花魁柳冠。",
            "更绝唱、不容同伴。",
            "画鼓低敲，红牙随应，著个人勾唤。",
            "慢引莺喉千样转。",
            "听过处、几多娇怨。",
            "换羽移宫，偷声减字，不愿人肠断。"
        ],
        "notes": "",
        "id": "d5fed25d40c920eca4069332c565489a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "惆怅红尘千里。",
            "恨死拨、浮名浮利。",
            "欠我温存，少伊撋就，两处悬悬地。",
            "拟待归来伏不是。",
            "更与问、孤眠子细。",
            "月照纱窗，晓灯残梦，可㬠恶姿味。"
        ],
        "notes": "",
        "id": "7198df56226b0e319d77799023152f9a"
    },
    {
        "author": "杨无咎",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "五云楼阁蓬瀛路。",
            "空相望、无由去。",
            "弱水渺茫谁可渡。",
            "君家徐福，荡舟寻访，却是曾知处。",
            "群仙应问来何暮。",
            "说与荣归锦封句。",
            "句里丁宁天已许。",
            "要教强健，召还廊庙，永作商岩雨。"
        ],
        "notes": "",
        "id": "193e054fcbe89dca1d2d38bf9e6078c8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "奇葩珍树丛丛绕。",
            "望仙隐、蓬莱小。",
            "前枕湖光秋色晓。",
            "荷花今岁，也如人意，不逐西风老。",
            "霞觞献寿频频倒。",
            "瑞蔼浮空凝不扫。",
            "定自日边飞诏早。",
            "芝庭呈秀，桂宫得意，更看明年好。"
        ],
        "notes": "",
        "id": "a3bd0d57cd2f404deb337ac6fed89680"
    },
    {
        "author": "杨无咎",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "南州独数多名士。",
            "谁富贵、归桑梓。",
            "昼锦如公难比似。",
            "傍湖开径，雨帘云栋，平地居仙子。",
            "行须勋业超青史。",
            "再侍宸帏任非次。",
            "醉袖尽教春酒渍。",
            "明年此会，寿觞欲举，百拜君王赐。"
        ],
        "notes": "",
        "id": "4c15c3d4a8e8cfe17e7ab976b08e981d"
    },
    {
        "author": "杨无咎",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "芝兰桃李环围著。",
            "拥和气、浮帘幕。",
            "寿斝交飞争满酌。",
            "一声珠丳，数敲牙板，应有梁尘落。",
            "腰金虽重何曾觉。",
            "更看悬鱼上麟阁。",
            "不用祖洲寻灵药。",
            "平时阴德，几人今日，额手称安乐。"
        ],
        "notes": "",
        "id": "9f10c5f500fa46b5b425c6a5b1790ad5"
    },
    {
        "author": "杨无咎",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "云容掩帐，星辉排烛，待得鹊成桥后。",
            "匆匆相见夜将阑，更应副、家家乞巧。",
            "经年怨别，霎时欢会，心事如何可了。",
            "朝朝暮暮是佳期，乍可在、人间先老。"
        ],
        "notes": "",
        "id": "027fc76d7248939efe65dda8d5251dbd"
    },
    {
        "author": "杨无咎",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "蕙性柔情忒可怜。",
            "盈盈真是女中仙。",
            "披图一见春风面，携手疑同玳瑁筵。",
            "挥象管，擘蛮笺。",
            "等闲写就碧云篇。",
            "风流意态犹难画，潇洒襟怀怎许传。"
        ],
        "notes": "",
        "id": "fed1aac4a97d5947d3988d2c1881a66b"
    },
    {
        "author": "杨无咎",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "不学真空不学仙。",
            "不居尘市不居山。",
            "时沽鲁酒供诗兴，莫管吴霜点鬓斑。",
            "只麽去，几时还。",
            "岂知魂梦□□间。",
            "凭君休作千年调，到处惟□一味闲。"
        ],
        "notes": "",
        "id": "784a11a1dae5bf96d31fa8832f0bb741"
    },
    {
        "author": "杨无咎",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "休倩傍人为正冠。",
            "披襟散发最宜闲。",
            "水云况得平生趣，富贵何曾著眼看。",
            "低拍棹，称鸣銮。",
            "一尊长向枕边安。",
            "夜深贪钓波间月，睡起知他日几竿。"
        ],
        "notes": "",
        "id": "3006bfaa7fd65f9ddbd5e3837e350547"
    },
    {
        "author": "杨无咎",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "湖上风光直万金。",
            "芙蓉并蒂照清深。",
            "须知花意如人意，好在双心同一心。",
            "词共唱，酒俱斟。",
            "夜阑扶醉小亭阴。",
            "当时比翼连枝愿，未必风流得似今。"
        ],
        "notes": "",
        "id": "fbe38b70d62387d96c478eede53edc51"
    },
    {
        "author": "杨无咎",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "疏疏数点黄梅雨。",
            "殊方又逢重五。",
            "角黍包金，草蒲泛玉，风物依然荆楚。",
            "衫裁艾虎。",
            "更钗凫朱符，臂缠红缕。",
            "扑粉香绵，唤风绫扇小窗午。",
            "沈湘人去已远，劝君休对酒，感时怀古。",
            "慢啭莺喉，轻敲象板，胜读离骚章句。",
            "荷香暗度。",
            "渐引入陶陶，醉乡深处。",
            "卧听江头，画船喧叠鼓。"
        ],
        "notes": "",
        "id": "374644130b3ba5451d8e4302522e6fe8"
    },
    {
        "author": "杨无咎",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "后堂芳树阴阴见。",
            "疏蝉又还催晚。",
            "燕守朱门，萤粘翠幕，纹蜡啼红慵剪。",
            "纱帏半卷。",
            "记云亸瑶山，粉融珍簟。",
            "睡起援毫，戏题新句谩盈卷。",
            "睽离鳞雁顿阻，似闻频念我，愁绪无限。",
            "瑞鸭香销，铜壶漏永，谁惜无眠展转。",
            "蓬山恨远。",
            "想月好风清，酒登琴荐。",
            "一曲高歌，为谁眉黛敛。"
        ],
        "notes": "",
        "id": "7d1b94f7697167ef54f037475db3d475"
    }
]