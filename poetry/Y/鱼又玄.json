[
    {
        "author": "鱼又玄",
        "dynasty": "唐",
        "type": "诗",
        "rhythmic": "",
        "title": "题柳公权书度人经后",
        "preface": "",
        "paragraphs": [
            "卧云道士来相辞，相辞倏忽何所之。",
            "紫阁当春凝烟霭，东风吹岸花枝枝。",
            "药成酒熟有时节，寒食恐失松间期。",
            "冥鸿复见伤弓翼，高飞展转心无疑。",
            "满泻数杯酒，狂吟几首诗。",
            "留不住，去不悲，醯鸡蜉蝣可得知。"
        ],
        "notes": "",
        "id": "092bcbed30b9cfd6b3a3ac00dba2de3f"
    }
]