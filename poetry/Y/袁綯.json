[
    {
        "author": "袁綯",
        "dynasty": "宋",
        "type": "词",
        "rhythmic": "传言玉女",
        "title": "",
        "preface": "",
        "paragraphs": [
            "眉黛轻分，惯学玉真梳掠。",
            "艳容可画，那精神怎貌。",
            "鲛绡映玉，钿带双穿缨络。",
            "歌音清丽，舞腰柔弱。",
            "宴罢瑶池，御风跨皓鹤。",
            "凤凰台上，有萧郎共约。",
            "一面笑开，向月斜褰珠箔。",
            "东园无限，好花羞落。"
        ],
        "notes": "",
        "id": "a370112409989cd67e1804e59a0cec10"
    },
    {
        "author": "袁綯",
        "dynasty": "宋",
        "type": "词",
        "rhythmic": "撒金钱",
        "title": "",
        "preface": "",
        "paragraphs": [
            "频瞻礼。",
            "喜升平、又逢元宵佳致。",
            "鳌山高耸翠。",
            "对端门、珠玑交制。",
            "似嫦娥降仙宫，乍临凡世。",
            "恩露匀施，凭御栏、圣颜垂视。",
            "撒金钱，乱抛坠。",
            "万姓推抢没理会。",
            "告官里。",
            "这失仪、且与免罪。"
        ],
        "notes": "",
        "id": "31dc345cccddf5da258c3748efd5ba6c"
    }
]