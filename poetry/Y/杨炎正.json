[
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "谢周益公招赏木犀",
        "preface": "",
        "paragraphs": [
            "翠围侍女拥红幢，霞脸调朱笑额黄。",
            "共醉东君千日酒，更翻西母九霞觞。",
            "人间天上高低影，月下风前自在香。",
            "输得广寒宫里客，年年绿鬓赏秋光。"
        ],
        "notes": "",
        "id": "9522183326a3e2da788281195edc9807"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "钱塘迎酒歌",
        "preface": "",
        "paragraphs": [
            "钱塘妓女颜如玉，一一红妆新结束。",
            "问渠结束何所为，八月皇都酒新熟。",
            "酒新熟，浮蛆香，十三库中谁最强。",
            "临安大尹索酒尝，旧有故事须迎将。",
            "翠翘金凤乌云髻，雕鞍玉勒三千骑。",
            "金鞭争道万人看，香尘冉冉沙河市。",
            "琉璃杯深琥珀浓，新翻曲调声摩空。",
            "使君一笑赐金帛，今年酒赛真珠红。",
            "画楼突兀临官道，处处绣旗夸酒好。",
            "五陵年少事豪华，一斗十千谁复校。",
            "黄公垆下谩徜徉，何曾见此大堤倡。",
            "惜无颜公三十万，往醉金钗十二行。"
        ],
        "notes": "",
        "id": "6853c50250b8a31cf73b747cf4ea9f50"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "赠医士陈国器",
        "preface": "",
        "paragraphs": [
            "君不曾三折肱，又不曾九折臂，海内行医称寡二。",
            "活人无数不言功，随处得钱供一醉。",
            "道是宋清君不是，道似洞宾君不似。",
            "萧然蓝缕一乌巾，唤作医家湖海士。",
            "观君用药如有神，问君传方殊不秘。",
            "胸中活用三八法，二十四证无不治。",
            "痔兮痔兮果何物，我老宁堪尔为累。",
            "五医十手疗不得，直待君来乞良剂。",
            "病根一去不留残，胜似并州剪刀利。"
        ],
        "notes": "",
        "id": "9c10e9465f5abca03864e5ecbf19beca"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "谢朱宰借船",
        "preface": "",
        "paragraphs": [
            "书生禄遬空自怜，三年官满囊无钱。",
            "身如绊骥心千里，安得一舸西风前。",
            "令君磊落济川手，留滞亦怜穷独叟。",
            "大舟百尺影白虹，借我船家我何有。",
            "函牛之鼎著鸡肋，涓滴渠须瓢五石。",
            "劣留两席置图书，辇石囊沙压摇兀。",
            "典衣买酒饷三老，槌鼓鸣锣人看好。",
            "相过重读借船帖，我自卢胡君绝倒。"
        ],
        "notes": "",
        "id": "47e8398dfa6dea0517c18cb1ad963277"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "此君清苦真吾似，更对骚人细说诗。",
            "松鼎炷香无俗韵，荷盘盛果近儿嬉。",
            "人情上下鸥在水，世事纷纭蛛挂丝。",
            "已约青山同晚节，一杯当釂莫牢辞。"
        ],
        "notes": "",
        "id": "d38c30635144317a72202db5dd7d7241"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "题邹氏桂轩",
        "preface": "",
        "paragraphs": [
            "六六天头一轮月，玉斧修成广寒阙。",
            "□边桂树影婆娑，不许凡人手攀折。",
            "嫦娥嫁得月中仙，桂呈丹蕊月宫前。",
            "香风散尽花结子，子落下土生风烟。",
            "君家对月开轩户，占断风烟最佳处。",
            "花开天上定闻香，乘风快问蟾宫路。"
        ],
        "notes": "",
        "id": "fe9ce4b4b4226124d6360b045898d759"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送诗卷还周益公",
        "preface": "",
        "paragraphs": [
            "万象供吟景不悭，文穷催入鬓毛斑。",
            "谭犀岂止退三舍，识豹仅能窥一虨。",
            "水落旧痕溪石出，风收新雨岭云闲。",
            "湖山千里无逃景，都入骚人卷轴间。"
        ],
        "notes": "",
        "id": "4479bd9a6910edd1489e9d5140e18314"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿周益公  其一",
        "preface": "",
        "paragraphs": [
            "一相今年老，三孤只旧班。",
            "鼎彜都刻了，杖屦不胜闲。",
            "青遍人间眼，朱生镜里颜。",
            "君王记弧节，应赐寿香山。"
        ],
        "notes": "",
        "id": "e48a5cae12726b165dfa4bc5e4c93e27"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿周益公  其二",
        "preface": "",
        "paragraphs": [
            "小住人间世，犹须五百年。",
            "平园日成趣，相国地行仙。",
            "玉律吹秋至，冰轮向夜圆。",
            "不妨斟寿酒，和月入金船。"
        ],
        "notes": "",
        "id": "232bb063ec2246304fff4dbc995d9e79"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿宫使余丞相",
        "preface": "",
        "paragraphs": [
            "间世生英杰，于时瑞幅员。",
            "昔为天下宰，今作地行仙。",
            "帝渴梅调鼎，民思楫济川。",
            "元戎辞屏翰，珍馆逸林泉。",
            "勋业麒麟上，声名奏华颠。",
            "落成新紫府，拂拭旧青毡。",
            "暇日来簪履，春风可管弦。",
            "莲开花十丈，桃熟岁三千。",
            "云驻东山境，星辉北斗躔。",
            "笑谈皆雨露，指顾即陶甄。",
            "乌景行添线，蟾华且上弦。",
            "垂弧当纪节，称兕正迎年。",
            "四海俱瞻仰，三宫助祝延。",
            "匹休和有宋，受福总无边。",
            "试吏如孤远，蒙恩夙记怜。",
            "姓名勤剡奏，庖廪费周旋。",
            "顶踵思持报，丝毫力未宣。",
            "一凭难老颂，再炷博山烟。",
            "愿把如椽笔，重归秉化权。",
            "倍书中令考，稳稳戴貂蝉。"
        ],
        "notes": "",
        "id": "a91a29753c9712d2803c490aa2a20ec5"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿周枢使  其一",
        "preface": "",
        "paragraphs": [
            "璧月秋光满，银河夜色开。",
            "尝从北辰所，飞堕一星来。",
            "许国身为栋，居庭面对槐。",
            "黄封天上酒，岁岁酌金罍。"
        ],
        "notes": "",
        "id": "6363ed00ce1606c4ebf8f2d6a2a77f92"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿周枢使  其二",
        "preface": "",
        "paragraphs": [
            "文武今三相，东西冠两班。",
            "公身为九鼎，国势屹南山。",
            "经济谈间了，升平掌上还。",
            "腐儒徒醉颂，穷老愧心颜。"
        ],
        "notes": "",
        "id": "8571551dadd39a2b4ba14479fd4e03c0"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿赵帅  其一",
        "preface": "",
        "paragraphs": [
            "今夕知何夕，祥光发帝庭。",
            "五云扶圣日，一点见台星。",
            "廊庙须材久，丝纶洗耳听。",
            "愿从来岁始，天上酌修龄。"
        ],
        "notes": "",
        "id": "feed3b4d81d9968965ae77af9e31936e"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "寿赵帅  其二",
        "preface": "",
        "paragraphs": [
            "昨岁将冰漕，今年握帅符。",
            "九街平甃玉，万寿起浮图。",
            "楚舞熙风月，湘歌暖袴襦。",
            "祝公香一瓣，处处博山炉。"
        ],
        "notes": "",
        "id": "af5706ba395711b0861e13b751b2151e"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "蘧老寄龙涎香",
        "preface": "",
        "paragraphs": [
            "瘴海骊龙供素沫，蛮村茉莉挹清滋。",
            "微参鼻观犹疑似，全在炉烟未发时。"
        ],
        "notes": "",
        "id": "e808ab15b9fa5e27f3d4bcc923a654c0"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送竹根香𬬻与人",
        "preface": "",
        "paragraphs": [
            "枯槁形骸惟见耳，雕残鬓发只留须。",
            "平生大节堪为底，今日灰心始见渠。"
        ],
        "notes": "",
        "id": "5f14d003dcbc0fd92c8eed72cdbe27f8"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送柬牋与人",
        "preface": "",
        "paragraphs": [
            "检点交房有宿储，楮先生辈亦中书。",
            "小王辞客元无用，大阮才高正要渠。",
            "挥洒雅宜供五凤，缄题更可寄双鱼。",
            "春来触物皆诗料，从此赓酬莫见疎。"
        ],
        "notes": "",
        "id": "8ae50033cd122743c81fa2c86fac3838"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送纸笔与何庆远",
        "preface": "",
        "paragraphs": [
            "阿连诗语已通神，玉板霜毫不厌珍。",
            "老我簿书安用此，自应回施与青春。"
        ],
        "notes": "",
        "id": "c94480ef8ad5a81f42276b7bdddedbce"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "谢人送墨",
        "preface": "",
        "paragraphs": [
            "黑月黳云脱太清，海风吹上笔头轻。",
            "琐窗冷透芙蕖碧，定有新铭到九成。"
        ],
        "notes": "",
        "id": "24f3f3744246d1d812bc9a2ee1033f5c"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送钱文季赴阙",
        "preface": "",
        "paragraphs": [
            "赤城往岁南来雁，送客去时岁云晚。",
            "客来雁去两三回，怅望赤城天共远。",
            "状元此去朝京师，不待玉立春班齐。",
            "疾飞一步上芸阁，有梦只报梅花知。"
        ],
        "notes": "",
        "id": "0b8efc3b6cdfe9cb7b423ea1979b118c"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "送崔宪使赴召",
        "preface": "",
        "paragraphs": [
            "诏使乘轺赴日边，此行何以异登仙。",
            "蓬莱路近春风暖，阊阖门开晓色鲜。",
            "不用历阶三粉署，便应平步五花砖。",
            "有人借问湘州倅，但道皤然雪满颠。"
        ],
        "notes": "",
        "id": "94efc5587f20be221ac8f5c54734b606"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "断桥斜取路。"
        ],
        "notes": "",
        "id": "3467ee42cdfe4cb095df07b93bd044e4"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "扶筇向水村。"
        ],
        "notes": "",
        "id": "59ee75a17e3649874f94775ababafa4a"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "此道欣逢泰。"
        ],
        "notes": "",
        "id": "253c18c59d3cfb3dabee8ccb6426817f"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "老子兴悠哉。"
        ],
        "notes": "",
        "id": "fe019256e14c62a0eac1db64d8f946ef"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "渔人四五家。"
        ],
        "notes": "",
        "id": "9f9a2eef1e663ef8d2837235d27320ee"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "熏炉炷麝煤。"
        ],
        "notes": "",
        "id": "3065933738ecbe0097d898315261646e"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "无人语心事。"
        ],
        "notes": "",
        "id": "8b5b3c778379b72649f0a0f49aa3c62f"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "吟诗报答闲。"
        ],
        "notes": "",
        "id": "79b4b43f8667a3586a09e39b65c7f536"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "柴门引径斜。"
        ],
        "notes": "",
        "id": "15252cb922413a6c9a98b15771e18d13"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "寒空散晚霞。"
        ],
        "notes": "",
        "id": "d16804d3f06bfe24f3f10d92503ad9cc"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "风月充三益。"
        ],
        "notes": "",
        "id": "33892315fac60d59303695cb9b9be8d8"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "只今且为梅花醉。"
        ],
        "notes": "",
        "id": "cc8e6477bee13671ddc87cff2dd2b85d"
    },
    {
        "author": "杨炎正",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "尚须客里访蹉跎。"
        ],
        "notes": "",
        "id": "0b8846758e59ed4276981472bdc88d7c"
    },
    {
        "author": "杨炎正",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "月明如昼。",
            "占断小楼供把酒。",
            "入眼人人。",
            "如月精神更有情。",
            "大家休睡。",
            "留到天明和月醉。",
            "生怕醒来。",
            "月到波心忆酒媒。"
        ],
        "notes": "",
        "id": "7fbbdeaad4a70274d6865488c16c6e97"
    },
    {
        "author": "杨炎正",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "五云缥缈。",
            "朝退金门晓。",
            "归未稳，传宣到。",
            "龙楼陪夕宴，凤沼吟春草。",
            "人间世，谁知自有蓬莱岛。",
            "一杯宜劝了。",
            "换得天颜笑。",
            "人不老，春长好。",
            "从今千百岁，总是中书考。",
            "瑶池会，金盘剩荐安期枣。"
        ],
        "notes": "",
        "id": "45fca0eb79662828fc9254be0be3e6cc"
    },
    {
        "author": "杨炎正",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "杏花杨柳，对东风染尽、一年春色。",
            "弹压烟光三万顷，谁识清都仙伯。",
            "夜泛银潢，手移星纬，飞堕从天阙。",
            "御风乘兴，偶然身到乡国。",
            "二年人乐升平，舞台歌榭，处处红牙拍。",
            "寿酒千觞斟不尽，一醉何妨今夕。",
            "更约明年，凤凰迟上，去作称觞客。",
            "梅花折得，赠君调鼎消息。"
        ],
        "notes": "",
        "id": "9ab199ae866c3f457a029eddf80555c6"
    },
    {
        "author": "杨炎正",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "汉天云静，望一星飞过，湘南湘北。",
            "当是郴山猿鹤梦，唤起日边消息。",
            "羽扇纶巾，浩然乘兴，此意无人识。",
            "扁舟千里，但闻清夜横笛。",
            "记得天上人间，去年今日，曾作称觞客。",
            "明月风烟依旧似，只觉蓬莱悬隔。",
            "更恐明朝，诏黄飞下，趣驾冲霄翼。",
            "衮衣剑履，望公长在南极。"
        ],
        "notes": "",
        "id": "a3da26bbbe36986a409bfbc87cee51b2"
    },
    {
        "author": "杨炎正",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "生紫衫儿。",
            "影金领子，著得偏宜。",
            "步稳金莲，香熏纨扇，舞转花枝。",
            "捧杯更著𦟂膎。",
            "唱一个、新行耍词。",
            "玉骨冰肌，好天良夜，怎不怜伊。"
        ],
        "notes": "",
        "id": "35b5d70e955f4744428fbf18825918ae"
    },
    {
        "author": "杨炎正",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "尊前未语眉先皱。",
            "只把横波斜溜。",
            "此意问春知否。",
            "蝶困蜂儿瘦。",
            "𦟂膎呷丁些来酒。",
            "越会把人僝僽。",
            "有个约伊时候。",
            "梦里来相就。"
        ],
        "notes": "",
        "id": "652f13976139a392db868ea713ce82ac"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "踏碎九街月，乘醉出京华。",
            "半生湖海，谁念今日老还家。",
            "独把瓦盆盛酒，自与渔樵分席，说伊政声佳。",
            "竹马望尘去，倦客亦随车。",
            "听熏风，清晓月，韵梅花。",
            "人家十万，说尽炎热与咨嗟。",
            "只恐棠阴未满，已有枫宸趣召，归路不容遮。",
            "回首江边柳，空著旧栖鸦。"
        ],
        "notes": "",
        "id": "c67390d74413493d59e385f029553d13"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一笛起城角，吹破小梅愁。",
            "东风犹未，谁遣春信到吾州。",
            "闻得东来千骑，鼓舞儿童竹马，和气与空浮。",
            "桃李未阴处，准拟种千头。",
            "今太守，宋人物，晋风流。",
            "政成谈笑，不妨高兴在南楼。",
            "只恐蓬莱仙伯，合侍玉皇香案，难作寇恂留。",
            "约住紫泥诏，凭轼且优游。"
        ],
        "notes": "",
        "id": "b9ca92d4bea84da44d331bf7f777eea3"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "把酒对斜阳，无语问西风。",
            "胭脂何事，都做颜色染芙蓉。",
            "放眼暮江千顷，中有离情万斛，无处落征鸿。",
            "天在阑干角，人倚醉醒中。",
            "千万里，江南北，浙西东。",
            "吾生如寄，尚想三径菊花丛。",
            "谁是中州豪杰，借我五湖舟楫，去作钓渔翁。",
            "故园且回首，此意莫匆匆。"
        ],
        "notes": "",
        "id": "c59064a9abae0b29278a46b30341e2a2"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "买得一航月，醉卧出长安。",
            "平堤千里过尽，杨柳绿阴间。",
            "依约晓莺啼处，认得南徐风物，客梦恍惊残。",
            "重到旧游所，如把画图看。",
            "英雄事，千古意，一凭阑。",
            "惜今老矣，无复健笔写江山。",
            "天上人间知己，赖有使星郎宿，照映此尘寰。",
            "准拟五湖去，为乞钓鱼竿。"
        ],
        "notes": "",
        "id": "c1ed50b2d13bd04d8e26b3bc8419a751"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "父老一杯酒，争劝史君留。",
            "可怜桃李千树，无语送归舟。",
            "听得拈笙玉指，都把万家遗爱，吹作许离愁。",
            "倚醉袖红湿，生怕夕阳流。",
            "问君侯，今几日，到东州。",
            "还家时候，次第梅已暗香浮。",
            "只恐道间驿使，先寄调羹消息，归去总无由。",
            "鼎铉功名了，徐赴赤松游。"
        ],
        "notes": "",
        "id": "563f24447ab8202d5fbef1e133723ed0"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "杖屦觅春色，行遍大江西。",
            "访花问柳，都自无语欲成蹊。",
            "不道七州三垒，今岁五风十雨，全是太平时。",
            "征辔晚乘月，渔钓夜垂丝。",
            "诗书帅，坐围玉，尘挥犀。",
            "兴方不浅，领袖风月过花期。",
            "只恐梅梢青子，已露调羹消息，金鼎待公归。",
            "回首腾王阁，空对落霞飞。"
        ],
        "notes": "",
        "id": "0b3d6b464add571947b08a1c110e10f6"
    },
    {
        "author": "杨炎正",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "寒眼乱空阔，客意不胜秋。",
            "强呼斗酒，发兴特上最高楼。",
            "舒卷江山图画，应答龙鱼悲啸，不暇顾诗愁。",
            "风露巧欺客，分冷入衣裘。",
            "忽醒然，成感慨，望神州。",
            "可怜报国无路，空白一分头。",
            "都把平生意气，只作如今憔悴，岁晚若为谋。",
            "此意仗江月，分付与沙鸥。"
        ],
        "notes": "",
        "id": "3fe3d4032e66ffed7619d628e3c30af6"
    },
    {
        "author": "杨炎正",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "带湖佳处，仿佛真蓬岛。",
            "曾对金樽伴芳草。",
            "见桃花流水，别是春风，笙歌里，谁信东君曾老。",
            "功名都莫问，总是神仙，买断风光镇长好。",
            "但如今，经国手，袖里偷闲，天不管、怎得关河事了。",
            "待貌取、精神上凌烟，却旋买扁舟，归来闻早。"
        ],
        "notes": "",
        "id": "be3a956c7facdb3ce2df87a69e0f9afe"
    },
    {
        "author": "杨炎正",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "芙蓉开了，春未江梅透。",
            "小小东风弄晴昼。",
            "把万家和气，吹入笙歌，炉熏里，都与慈闱做寿。",
            "黄堂今日贵，自著莱衣，捧劝金船十分酒。",
            "愿从今，江海上，日日韶华桃李迳，总为人间种就。",
            "但看取、天边老人星，有一点台星，共光南斗。"
        ],
        "notes": "",
        "id": "d845b360c7c9eaee41295c9b86c7d314"
    },
    {
        "author": "杨炎正",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "三迳闲情傲落霞。",
            "五湖高兴不浮家。",
            "自斟北斗浸丹砂。",
            "闲把胸中千涧壑，撰成醉处一生涯。",
            "雪楼风月篆岗花。"
        ],
        "notes": "",
        "id": "d177fb901fc5db5e3d35e4e275ad7f17"
    },
    {
        "author": "杨炎正",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "杨柳笼烟袅嫩黄。",
            "桃花蘸水染红香。",
            "薄罗衫子日初长。",
            "饮尽东风三百盏，醉来愁断几回肠。",
            "教人独自遣风光。"
        ],
        "notes": "",
        "id": "0df3b4357336e7900ca6fe78cb65dff0"
    },
    {
        "author": "杨炎正",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "豹尾班中，谁一似、神仙冠玉。",
            "认得是、当年唱第，斗间星宿。",
            "万卷平生都看了，如今剗地无书读。",
            "向云霄、去路有行堤，沙新筑。",
            "黄封酒，生朝禄。",
            "金缕唱，生朝曲。",
            "且通宵一醉，剩裁红烛。",
            "待做太平真宰相，黑头坐对三槐绿。",
            "问恁时、犹有甚除书，长生箓。"
        ],
        "notes": "",
        "id": "3d76cfdf9571d0bb0a9038d33ec70a6b"
    },
    {
        "author": "杨炎正",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "典尽春衣，也应是、京华倦客。",
            "都不记，麴尘香雾，西湖南陌。",
            "儿女别时和泪拜，牵衣曾问归时节。",
            "到归来、稚子已成阴，空头白。",
            "功名事，云霄隔。",
            "英雄伴，东南拆。",
            "对鸡豚社酒，依然乡国。",
            "三径不成陶令隐，一区未有扬雄宅。",
            "问渔樵、学作生生涯，从今日。"
        ],
        "notes": "",
        "id": "37e68de22c53515adcb0780bcb1492aa"
    },
    {
        "author": "杨炎正",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "寿酒如渑，拼一醉、劝君休惜。",
            "君不记、济河津畔，当年今夕。",
            "万丈文章光焰里，一星飞堕从南极。",
            "便御飞、乘兴入京华，班乡棘。",
            "君不是，长庚白。",
            "又不是，严陵客。",
            "只应是，明主梦中良弼。",
            "好把袖间经济手，如今去补天西北。",
            "等瑶池、侍宴夜归时，骑箕翼。"
        ],
        "notes": "",
        "id": "51f99b849f9dc5e28313dd092dfa7c51"
    },
    {
        "author": "杨炎正",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "笔染相思，暗题尽、朱门白壁。",
            "动离思、春生远岸，烟销残日。",
            "杨柳结成罗带恨，海棠染就胭脂色。",
            "想深情、幽怨绣屏间，双鶒鸂。",
            "春水绿，春山碧。",
            "花有恨，酒无力。",
            "对一奁愁思，九分孤寂。",
            "寸寸锦肠浑欲断，盈盈玉泪应偷滴。",
            "倩东风、吹雁过江南，传消息。"
        ],
        "notes": "",
        "id": "40db2c309c901929361a35243b2346db"
    },
    {
        "author": "杨炎正",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "春入台门，又见染、柳丝新绿。",
            "对此景，一年为寿，一番添福。",
            "莫怪凤池颁诏晚，要教淮水恩波足。",
            "听边民、千岁颂声中，重重祝。",
            "堂萱茂，庭枝馥。",
            "歌倚扇，杯持玉。",
            "共劝君一醉，满斟醽醁。",
            "今夜东风吹酒醒，明朝万里骑黄鹄。",
            "向九霞、光里望宸辉，看除目。"
        ],
        "notes": "",
        "id": "0dbe8d7780bc0efa1d6a0624d7039f61"
    },
    {
        "author": "杨炎正",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "水载离怀，暮帆吹月寒欺酒。",
            "楚梅春透。",
            "忍放持杯手。",
            "莫唱阳关，免湿盈盈袖。",
            "君行后。",
            "那人消瘦。",
            "不恼诗肠否。"
        ],
        "notes": "",
        "id": "0968c64ab5671ac4999aac920bf02d00"
    },
    {
        "author": "杨炎正",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "邂逅开尊，眼中有个人纤软。",
            "袖罗轻转。",
            "玉腕回春暖。",
            "韵处无多，只恼人肠断。",
            "词将半。",
            "近前相劝。",
            "扑扑清香满。"
        ],
        "notes": "",
        "id": "bfee3f4303f3902e7e1026d561d9ab43"
    },
    {
        "author": "杨炎正",
        "dynasty": "宋",
        "type": "词",
        "rhythmic": "玉人歌",
        "title": "",
        "preface": "",
        "paragraphs": [
            "风西起。",
            "又老尽篱花，寒轻香细。",
            "漫题红叶，句里意谁会。",
            "长天不恨江南远，苦恨无书寄。",
            "最相思，盘桔千枚，脍鲈十尾。",
            "鸿雁阻归计。",
            "算愁满离肠，十分岂止。",
            "倦倚阑干，顾影在天际。",
            "凌烟图画青山约，总是浮生事。",
            "判从今，买取朝醒夕醉。"
        ],
        "notes": "",
        "id": "73aa94742cd7f70d1397a8123e628cef"
    },
    {
        "author": "杨炎正",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "风光开旧眼。",
            "正梅雪初消，柳丝新染。",
            "楼台竞装点。",
            "照金荷十里，珠帘齐卷。",
            "湘弦楚管。",
            "动香风、旌旗影转。",
            "望云间，一点台星飞下，洞天清晚。",
            "争看。",
            "袖红围坐，舞翠回春，笑歌生暖。",
            "欢声正远。",
            "嬉游意，未容懒。",
            "恐丝纶趣召，清都仙伯，归去朝天夜半。",
            "倩邦人、挽取遨头，醉扶玉腕。"
        ],
        "notes": "",
        "id": "4dac01bd9242d1ed2a8f750804feae56"
    },
    {
        "author": "杨炎正",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "金莲照夜红，玉腕扶春碧。",
            "曲妙遏云行，人好欺花色。",
            "欢生酒面浓，笑染炉香湿。",
            "饮尽十玻璃，月堕东方白。"
        ],
        "notes": "",
        "id": "e2063fdf2876028ac9d2eff519736b8d"
    },
    {
        "author": "杨炎正",
        "dynasty": "宋",
        "type": "词",
        "rhythmic": "相见欢",
        "title": "",
        "preface": "",
        "paragraphs": [
            "江湖万里征鸿。",
            "再相逢。",
            "多少风烟摸在、笑谈中。",
            "歌裙醉。",
            "罗巾泪。",
            "别愁浓。",
            "瘦减腰围不碍、带金重。"
        ],
        "notes": "",
        "id": "51a295da8f66f40505b28995ebb1d564"
    },
    {
        "author": "杨炎正",
        "dynasty": "宋",
        "type": "词",
        "rhythmic": "秦楼月・忆秦娥",
        "title": "",
        "preface": "",
        "paragraphs": [
            "东风寂。",
            "垂杨舞困春无力。",
            "春无力。",
            "落红不管，杏花狼籍。",
            "断肠芳草萋萋碧。",
            "新来怪底相思极。",
            "相思极。",
            "冷烟池馆，又将寒食。"
        ],
        "notes": "",
        "id": "08e8d27975b64a5d53f7c51f555d0b05"
    },
    {
        "author": "杨炎正",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "万点飞花愁似雨。",
            "峭杀轻寒，不会留春住。",
            "满地乱红风扫聚。",
            "只教燕子衔将去。",
            "独倚阑干闲自觑。",
            "深院无人，行到无情处。",
            "帘外丝丝杨柳舞。",
            "又还装点人情绪。"
        ],
        "notes": "",
        "id": "4e15c6582e304bab9ca369b441eb4d3a"
    },
    {
        "author": "杨炎正",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "点检笙歌多酿酒。",
            "不放东风，独自迷杨柳。",
            "院院翠阴停永昼。",
            "曲栏随处堪垂手。",
            "昨日解酲今夕又。",
            "消得情怀，长被春僝僽。",
            "门外马嘶人去后。",
            "乱红不管花消瘦。"
        ],
        "notes": "",
        "id": "1be4cbdbcbaf0f941f20586ff56a1c6d"
    },
    {
        "author": "杨炎正",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "离恨做成春夜雨。",
            "添得春江，划地东流去。",
            "弱柳系船都不住。",
            "为君愁绝听鸣橹。",
            "君到南徐芳草渡。",
            "想得寻春，依旧当年路。",
            "后夜独怜回首处。",
            "乱山遮隔无重数。"
        ],
        "notes": "",
        "id": "2e9f7feae55a86c4cdbf5e74395e14c6"
    },
    {
        "author": "杨炎正",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "露珠点点欲团霜。",
            "分冷与纱窗。",
            "锦书不到肠断，烟水隔茫茫。",
            "征燕尽，塞鸿翔。",
            "睇风樯。",
            "阑干曲处，又是一番，倚尽斜阳。"
        ],
        "notes": "",
        "id": "af0da1ce24f46392589b004906c07b15"
    },
    {
        "author": "杨炎正",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "梦里骖鸾驭。",
            "望蓬莱不远，翩然被风吹去。",
            "吹到楚楼烟月上，不记人间何处。",
            "但疑是、蓬壶别所。",
            "缥缈霓裳天女队，奉一仙、满把流霞举。",
            "如唤我，醉中舞。",
            "醉醒梦觉知何许。",
            "问潇湘今日，谁与主盟尊俎。",
            "无限青春难老意，拟倩管弦寄与。",
            "待新筑沙堤稳步。",
            "万里云霄都历遍，却依前、流水桃源路。",
            "留此笔，为君赋。"
        ],
        "notes": "",
        "id": "aa40b087f680f6dfd9de0e7b8a7fb479"
    },
    {
        "author": "杨炎正",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "十日狂风雨。",
            "扫园林、红香万点，送春归去。",
            "独有荼䕷开未到，留得一分春住。",
            "早杨柳、趁晴飞絮。",
            "可奈暖埃欺昼永，试薄罗衫子轻如雾。",
            "惊旧恨，到眉宇。",
            "东风台榭知何处。",
            "问燕莺如今，尚有春光几许。",
            "可欢一年游赏倦，放得无情露醑。",
            "为唤取、扇歌裙舞。",
            "乞得风光远两眼，待为君、满把金杯举。",
            "扶醉玉，伴挥麈。"
        ],
        "notes": "",
        "id": "db7426c4355a81fe9cefbaa7e5f45be1"
    },
    {
        "author": "杨炎正",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "宿鹭栖身，飞鸿点泪，不堪更是重阳到。",
            "一襟无处著凄凉。",
            "倚阑堪尽斜阳倒。",
            "瘦减难丰，悲伤易老，淡觞消得黄花笑。",
            "画眉人去玉篦存，浓愁如黛凭谁扫。"
        ],
        "notes": "",
        "id": "410459f9b13c4a538ae7f35c4002dc0c"
    },
    {
        "author": "杨炎正",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "筑成台榭，种成花柳，更又教成歌舞。",
            "不知谁为带湖仙，收拾尽、壶天风露。",
            "闲中得味，酒中得趣，只恐天还也妒。",
            "青山纵买万千重，遮不断、诏书来路。"
        ],
        "notes": "",
        "id": "657f3db6477b37c850b4d55688dfe5fb"
    },
    {
        "author": "杨炎正",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "思归时节，乍寒天气，总是离人愁绪。",
            "夜来无奈被西风，更吹作、一帘秋雨。",
            "征衫拂泪，阑干倚醉，羞对黄花无语。",
            "寄书除是雁来时，又只恐、书成雁去。"
        ],
        "notes": "",
        "id": "2d83ad6c8bd1df576eaf5b65f1e1a578"
    }
]