[
    {
        "author": "杨真人",
        "dynasty": "唐",
        "type": "诗",
        "rhythmic": "",
        "title": "还丹口诀",
        "preface": "",
        "paragraphs": [
            "淮王炼秋石，黄帝美金花。",
            "世人不悟莫咨嗟，神仙之药徧中华。",
            "不用铅，不用砂，迷愚之者亦如麻。",
            "修取铅，炼取砂，顷刻之间见黄芽。",
            "得黄芽，莫谩夸，将此黄芽配女家，夫妻和合岁月赊。",
            "身披紫服驾云霞，验之刀圭是河车。",
            "。"
        ],
        "notes": "",
        "id": "52962065c5a9bcc2341c424e8db65979"
    },
    {
        "author": "杨真人",
        "dynasty": "唐",
        "type": "诗",
        "rhythmic": "",
        "title": "再歌",
        "preface": "",
        "paragraphs": [
            "阴中有阳，阳中有阴。",
            "既识砂中汞，须求铅里金。",
            "二味实天地之大宝，日月之至精。",
            "炼得此者，下鬼不欺。",
            "（《大还丹照鉴》）（按：杨真人有可能为前二人中之一人，亦可能为同一人。",
            "因无他据，姑分列。",
            "）。"
        ],
        "notes": "",
        "id": "82a02fe146d3afa197a7ad9ac8ebbce8"
    }
]