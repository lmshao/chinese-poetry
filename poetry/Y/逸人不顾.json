[
    {
        "author": "逸人不顾",
        "dynasty": "唐",
        "type": "诗",
        "rhythmic": "",
        "title": "注葛仙公气诀赠友人",
        "preface": "",
        "paragraphs": [
            "君今遣我注仙经，我乃为君强释名。",
            "华岳峰前霞客喜，天台洞里隐人惊。",
            "云翔嶂外缘文就，鹤唳天边为气成。",
            "奉劝仙公除自秘，莫教流俗浪相轻。",
            "（见《四库珍本初集》本《天台前集别编》。",
            "）（按：诗题下原注：「见《洞天集》。",
            "」《洞天集》为五代后汉道士王贞范所纂，见《崇文总目》。",
            "）。"
        ],
        "notes": "",
        "id": "861ceda840aa19dcde13e62e5a000f70"
    }
]