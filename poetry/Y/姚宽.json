[
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "捉搦歌",
        "preface": "",
        "paragraphs": [
            "双蝶护花飞，老女怨春暮。",
            "扑蝶金粉销，折花颜色故。",
            "窗中声唧唧，雨泣至天曙。",
            "问婆许嫁女，莫要择门户。",
            "愿得不单栖，任他流浪去。"
        ],
        "notes": "",
        "id": "6c89ea76963b417ac38e1dac49bd6017"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "少年白鼻䯄，玉勒锦连鞯。",
            "径就胡姬饮，熟醉当垆眠。",
            "剥丝入蚕茧，郎意在缠绵。"
        ],
        "notes": "",
        "id": "0203bbfcc5b1e87327137b63e6cdc179"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "江南新体  其一",
        "preface": "",
        "paragraphs": [
            "悠悠复悠悠，日夜潇湘流。",
            "潇湘春草生，行人向南愁。",
            "缓歌竹枝娘，窈窕苹花洲。"
        ],
        "notes": "",
        "id": "351959263f149a933980fd6a7c0d0266"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "江南新体  其二",
        "preface": "",
        "paragraphs": [
            "江南无春秋，花草红复绿。",
            "燕燕撇波飞，雁雁依云宿。",
            "游子去不归，凄凉采菱曲。"
        ],
        "notes": "",
        "id": "6ad209fb7ce4ae4b22b7ed2164e4f63a"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "刘生",
        "preface": "",
        "paragraphs": [
            "刘生古豪侠，意气无与俱。",
            "隠若一敌国，不顾千金躯。",
            "击剑探赤丸，投琼叱枭卢。",
            "醉使新丰酒，笑拥西京姝。"
        ],
        "notes": "",
        "id": "587dd10d399a0f19bf92ca2d35870a63"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "宿诸暨大雄寺",
        "preface": "",
        "paragraphs": [
            "解榻无凝尘，云房惬幽素。",
            "清寒薄衾枕，微凉散庭户。",
            "梦破流水声，钩帘卷山雾。",
            "时与静者俱，为拟汤休句。"
        ],
        "notes": "",
        "id": "84e0728297a0068e004bc9f097c5dca1"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "望行人",
        "preface": "",
        "paragraphs": [
            "戍客久不归，生死关山道。",
            "出塞入塞云，长亭短亭草。",
            "梦断玉阶人，愁深花欲老。",
            "庭树起秋风，寄衣当及早。"
        ],
        "notes": "",
        "id": "eaa3016d0779761f395fe3786b742776"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "昭君曲",
        "preface": "",
        "paragraphs": [
            "汉宫深锁千蛾眉，妬宠争妍君不知。",
            "昭君自恃色殊众，画师忍为黄金欺。",
            "当时望幸君不顾，泪湿花枝怨无主。",
            "一朝按图聘绝域，慷慨尊前为君去。",
            "萧萧车骑如流水，惨澹风沙千万里。",
            "昔年公主嫁乌孙，妾身况是良家子。",
            "自嗟薄命无归路，弱质安能事强主。",
            "可怜宫锦换氊裘，忍变故音作新语。",
            "马上琵琶送将远，行路闻之亦凄断。",
            "寄书空忆鴈南飞，只有怨歌传入汉。",
            "汉家失计何所获，羽林射士空头白。",
            "白璧骏马无时无，倾国倾城难再得。"
        ],
        "notes": "",
        "id": "24a9420c0c90aa15f549193ee22445e8"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "西湖醉归作",
        "preface": "",
        "paragraphs": [
            "涌金门外看春色，水流不尽花枝碧。",
            "一番洗雨一番风，堕蘂零红收不得。",
            "蜜房羽客寻芳歇，蝶翅粉尽金翠灭。",
            "云昏草暖天亦迷，日暮杨花散成雪。",
            "倾城一醉争狂荡，踏歌相携大堤上。",
            "湘妃有意解明珰，桃叶竟谁迎两桨。",
            "东君无情背人去，脉脉那由话衷素。",
            "归来帘幕护残灯，一梦闲阶月如雾。"
        ],
        "notes": "",
        "id": "83bae8616a51ee7f9afb125ecfadf55e"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "搏鸡行",
        "preface": "",
        "paragraphs": [
            "大鸡角角号秋田，小鸡啾啾随后先。",
            "喧鸣得意啄遗黍，四顾无人惊复聚。",
            "青天闪倏片影落，饥鸢搏取填空嗉。",
            "纷纷散乱入荆棘，老父应门叫无力。",
            "鸢飞突去何遒疾，大鸡还呼小鸡出。"
        ],
        "notes": "",
        "id": "37a6dbff780e31a82ef60288c7652faf"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "西溪早行",
        "preface": "",
        "paragraphs": [
            "清晨出故溪，邻曲未闻鸡。",
            "草露平平湿，溪云漠漠低。",
            "转山人忽见，分路马多迷。",
            "作客风埃里，难堪听鼓鼙。"
        ],
        "notes": "",
        "id": "d6a0667295b1236844e6f511258ed67d"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "天台夜雨",
        "preface": "",
        "paragraphs": [
            "瘴海远黏天，山城入暝烟。",
            "春潮生蛤晕，夜雨长蜗涎。",
            "灯几花时落，风帘客未眠。",
            "平生怀此地，今夕意茫然。"
        ],
        "notes": "",
        "id": "ca2f24c70dd6f18455d2fee2f81c443a"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "夜坐怀归简报恩振老",
        "preface": "",
        "paragraphs": [
            "冷烛翠光残，踈梅雪影寒。",
            "客心春鴈急，诗思暮江宽。",
            "髣髴连环梦，凄凉锦瑟弹。",
            "明朝山下寺，窗竹问平安。"
        ],
        "notes": "",
        "id": "3a731bec0f388a3c9934408321b5d10f"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "春暮送碧云阇棃归灵𪨷",
        "preface": "",
        "paragraphs": [
            "归意太匆匆，逢春去住中。",
            "澹香花湿雨，薄影絮行风。",
            "觅句愁何许，谈玄兴未穷。",
            "应缘知有处，祇莫恨飘蓬。"
        ],
        "notes": "",
        "id": "3b892561ab596a78333c3af4ad37c2f6"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "宿多福寺",
        "preface": "",
        "paragraphs": [
            "萧寺虚庭夜气嘉，微风入树碧交加。",
            "露荷滴沥珠无翳，月桂扶踈璧有瑕。",
            "欲采苹花归已晚，拟寻竹叶梦还赊。",
            "愁来剩有凄凉意，织女银河又复斜。"
        ],
        "notes": "",
        "id": "ce4a70089b157e45dd3c950709e30bfa"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "自小弄丝来，惊多去复回。",
            "沙头晚风起，波上夕阳开。"
        ],
        "notes": "",
        "id": "598046b3cf68add0c34b511291825cda"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "风雨惜春残，新晴为启关。",
            "白云归去尽，还我旧青山。"
        ],
        "notes": "",
        "id": "f675bbd4fadb47fe660020e8d6fe6e22"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "真戒僧首房昼寝",
        "preface": "",
        "paragraphs": [
            "薄薄帘栊日，阴阴殿阁风。",
            "无人惊午梦，双蝶下花丛。"
        ],
        "notes": "",
        "id": "71a21ac7fdaa0ef1d532d9f2ba3537a2"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "莲盘庄纳凉",
        "preface": "",
        "paragraphs": [
            "密竹荫回塘，阴阴小院凉。",
            "低徊忘扇拂，独自懒衣裳。",
            "弱蔓扶新绿，红蕖并晚香。",
            "华胥愁不到，只在水云乡。"
        ],
        "notes": "",
        "id": "4a31d1ed59227e39da9c03d947a072d8"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其一",
        "preface": "",
        "paragraphs": [
            "京洛风尘久不开，晚寻云水到天台。",
            "如何更下章安浦，缥缈山城首重回。"
        ],
        "notes": "",
        "id": "8ce0bd217f78f075bef8a1fa5f781c49"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其二",
        "preface": "",
        "paragraphs": [
            "帆落秋风泊暮滩，月生潮上客心闲。",
            "海门南望天侵水，左直金鼇驻跸山。"
        ],
        "notes": "",
        "id": "e4eac4e31955e1171d1f2eb4de1a1bf9"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其三",
        "preface": "",
        "paragraphs": [
            "石柱山前烟在川，金鹅浦口浪黏天。",
            "北人凄断南人笑，愁水愁风最可怜。"
        ],
        "notes": "",
        "id": "c4901f45e8fba493da5514934b3c3c95"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其四",
        "preface": "",
        "paragraphs": [
            "平生顾挹山阴道，种竹栽花越水东。",
            "海角天涯心未稳，吴头楚尾信难通。"
        ],
        "notes": "",
        "id": "f9f60b3531bd32e9c122459be3f9c152"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其五",
        "preface": "",
        "paragraphs": [
            "梦寐家山老岁华，何时满眼送烟花。",
            "定知难取通侯印，亦许归乘下泽车。"
        ],
        "notes": "",
        "id": "cb8d0575022d1f32be4acad7da66980d"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其六",
        "preface": "",
        "paragraphs": [
            "风林叶脱减秋声，山拥秋光到眼明。",
            "秋兴悲秋俱有赋，安仁宋玉是前生。"
        ],
        "notes": "",
        "id": "c95bbc4852be93075d6fb553c4da843b"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其七",
        "preface": "",
        "paragraphs": [
            "饥来驱我几何厌，尘务萦心更可嫌。",
            "不似陶潜恋松菊，未闻胶鬲举鱼盐。"
        ],
        "notes": "",
        "id": "502e0ce4eb4a53abec698fbd3262b9c9"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "行鸿祐路偶作",
        "preface": "",
        "paragraphs": [
            "寻幽无十里，阔处见风涛。",
            "绿树雨中密，澹山云外高。",
            "心情亲醉境，愁色上颠毛。",
            "早赋归来引，悠悠误尔曹。"
        ],
        "notes": "",
        "id": "353f9472fab66fe91efdac9bc93cbf21"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "古博岭",
        "preface": "",
        "paragraphs": [
            "北风猎猎驾寒云，低压平川路欲昏。",
            "人马忽惊俱辟易，一声乳虎下前村。"
        ],
        "notes": "",
        "id": "78610e42c1520b2c6c4fa05f002ca540"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其一",
        "preface": "",
        "paragraphs": [
            "一雨一风花欲零，在官在私蛙乱鸣。",
            "留春欲系金鸦脚，日日日斜楼上情。"
        ],
        "notes": "",
        "id": "27eb1ef82804e5ba63e7018470eb2bbf"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其二",
        "preface": "",
        "paragraphs": [
            "花信今吹第几风，香苞未拆牡丹丛。",
            "雨声细入窗前树，夜夜夜寒春梦中。"
        ],
        "notes": "",
        "id": "63a9522e56fbb7311f5a15642fded33e"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其三",
        "preface": "",
        "paragraphs": [
            "京洛逢春思昔时，翩翩游骑醉中归。",
            "平川花柳浓如锦，树树树头蜂蝶飞。"
        ],
        "notes": "",
        "id": "7e6e725bd6ea19cdda1294c2761ea540"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其四",
        "preface": "",
        "paragraphs": [
            "愁将老眼到花梢，独自伤春叹绝交。",
            "王谢风流今不见，家家家屋燕成巢。"
        ],
        "notes": "",
        "id": "d65716c1d094dcc908561a94de5bdf63"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "陇头",
        "preface": "",
        "paragraphs": [
            "下陇流水咽，上陇征人别。",
            "秦树暗秋云，燕鸿隔春雪。",
            "闪倏见胡骑，翩翩传汉节。",
            "戍客起愁心，心与飞蓬折。"
        ],
        "notes": "",
        "id": "c7e7e7489088663e0e50e9227fa2a3f5"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "苎萝山  其一",
        "preface": "",
        "paragraphs": [
            "娉婷初出苎萝春，一笑当年国自倾。",
            "丝网珠玑迷去路，鸱夷风月倍多情。"
        ],
        "notes": "",
        "id": "bd2525db16ae026538c1a426c0935180"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "苎萝山  其二",
        "preface": "",
        "paragraphs": [
            "遥山尚拥云鬟翠，流水空闻玉佩声。",
            "千古人传浣纱地，王轩何事得逢迎。"
        ],
        "notes": "",
        "id": "86de56f58b0e0c010bde000c9e1a0001"
    },
    {
        "author": "姚宽",
        "dynasty": "宋",
        "type": "词",
        "rhythmic": "怨王孙・忆王孙",
        "title": "",
        "preface": "",
        "paragraphs": [
            "毵毵杨柳绿初低。",
            "澹澹梨花开未齐。",
            "楼上情人听马嘶。",
            "忆郎归。",
            "细雨春风湿酒旗。"
        ],
        "notes": "",
        "id": "d8c0155475622b17ba0807e68cd5e9df"
    },
    {
        "author": "姚宽",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "郎如陌上尘，妾似堤边絮。",
            "相见两悠扬，踪迹无寻处。",
            "酒面扑春风，泪眼零秋雨。",
            "过了别离时，还解相思否。"
        ],
        "notes": "",
        "id": "2d273c877cc213f4a8d2ccbe6fbea462"
    },
    {
        "author": "姚宽",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "梦中不记江南路。",
            "玉钗翠鬓惊春去。",
            "午醉晚来醒。",
            "暝烟花上轻。",
            "红绡空浥泪。",
            "锦字凭谁寄。",
            "衫薄暧香销。",
            "相思云水遥。"
        ],
        "notes": "",
        "id": "d6efd02ba40fded2c9ec39e0135d0fe7"
    },
    {
        "author": "姚宽",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "斜阳山下明金碧。",
            "画楼返照融春色。",
            "睡起揭帘旌。",
            "玉人蝉鬓轻。",
            "无言空伫立。",
            "花落东风急。",
            "燕子引愁来。",
            "眉心那得开。"
        ],
        "notes": "",
        "id": "843fdad9042e6fd4ece5648bbb93eb86"
    },
    {
        "author": "姚宽",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "苹页烟深，荷花露湿。",
            "碧芦红蓼秋风急。",
            "采菱渡口日将沈，飞鸿楼上人空立。",
            "彩凤难双，红绡暗泣。",
            "回纹未剪吴刀涩。",
            "梦云归处不留踪，厌厌一夜凉蟾入。"
        ],
        "notes": "",
        "id": "b197f31e5e14c2317ecdfeacbe83b495"
    }
]