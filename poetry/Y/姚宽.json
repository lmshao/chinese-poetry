[
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "捉搦歌",
        "preface": "",
        "paragraphs": [
            "双蝶护花飞，老女怨春暮。",
            "扑蝶金粉销，折花颜色故。",
            "窗中声唧唧，雨泣至天曙。",
            "问婆许嫁女，莫要择门户。",
            "愿得不单栖，任他流浪去。"
        ],
        "notes": "",
        "id": "ff54dc1aa2075d0adef9c187f946df66"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "少年白鼻䯄，玉勒锦连鞯。",
            "径就胡姬饮，熟醉当垆眠。",
            "剥丝入蚕茧，郎意在缠绵。"
        ],
        "notes": "",
        "id": "6e7533d9ed24d28bbbf2221b4d780eaf"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "江南新体  其一",
        "preface": "",
        "paragraphs": [
            "悠悠复悠悠，日夜潇湘流。",
            "潇湘春草生，行人向南愁。",
            "缓歌竹枝娘，窈窕苹花洲。"
        ],
        "notes": "",
        "id": "f85f2813c238b3ec44aeeb624de3a035"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "江南新体  其二",
        "preface": "",
        "paragraphs": [
            "江南无春秋，花草红复绿。",
            "燕燕撇波飞，雁雁依云宿。",
            "游子去不归，凄凉采菱曲。"
        ],
        "notes": "",
        "id": "1977a9848fb03a33c5bfdfe72147f798"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "刘生",
        "preface": "",
        "paragraphs": [
            "刘生古豪侠，意气无与俱。",
            "隠若一敌国，不顾千金躯。",
            "击剑探赤丸，投琼叱枭卢。",
            "醉使新丰酒，笑拥西京姝。"
        ],
        "notes": "",
        "id": "85d78e414fcc32fa0ad6f74febec3d78"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "宿诸暨大雄寺",
        "preface": "",
        "paragraphs": [
            "解榻无凝尘，云房惬幽素。",
            "清寒薄衾枕，微凉散庭户。",
            "梦破流水声，钩帘卷山雾。",
            "时与静者俱，为拟汤休句。"
        ],
        "notes": "",
        "id": "747b07f5b07ee8f5d9396eb05dbb51a2"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "望行人",
        "preface": "",
        "paragraphs": [
            "戍客久不归，生死关山道。",
            "出塞入塞云，长亭短亭草。",
            "梦断玉阶人，愁深花欲老。",
            "庭树起秋风，寄衣当及早。"
        ],
        "notes": "",
        "id": "9b300a72bf5a1b1a14b4607c7f70846a"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "昭君曲",
        "preface": "",
        "paragraphs": [
            "汉宫深锁千蛾眉，妬宠争妍君不知。",
            "昭君自恃色殊众，画师忍为黄金欺。",
            "当时望幸君不顾，泪湿花枝怨无主。",
            "一朝按图聘绝域，慷慨尊前为君去。",
            "萧萧车骑如流水，惨澹风沙千万里。",
            "昔年公主嫁乌孙，妾身况是良家子。",
            "自嗟薄命无归路，弱质安能事强主。",
            "可怜宫锦换氊裘，忍变故音作新语。",
            "马上琵琶送将远，行路闻之亦凄断。",
            "寄书空忆鴈南飞，只有怨歌传入汉。",
            "汉家失计何所获，羽林射士空头白。",
            "白璧骏马无时无，倾国倾城难再得。"
        ],
        "notes": "",
        "id": "82bc452b6789c06baa71c52aa26a8fb3"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "西湖醉归作",
        "preface": "",
        "paragraphs": [
            "涌金门外看春色，水流不尽花枝碧。",
            "一番洗雨一番风，堕蘂零红收不得。",
            "蜜房羽客寻芳歇，蝶翅粉尽金翠灭。",
            "云昏草暖天亦迷，日暮杨花散成雪。",
            "倾城一醉争狂荡，踏歌相携大堤上。",
            "湘妃有意解明珰，桃叶竟谁迎两桨。",
            "东君无情背人去，脉脉那由话衷素。",
            "归来帘幕护残灯，一梦闲阶月如雾。"
        ],
        "notes": "",
        "id": "48c66be5c87c12e8b76f13d855219430"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "搏鸡行",
        "preface": "",
        "paragraphs": [
            "大鸡角角号秋田，小鸡啾啾随后先。",
            "喧鸣得意啄遗黍，四顾无人惊复聚。",
            "青天闪倏片影落，饥鸢搏取填空嗉。",
            "纷纷散乱入荆棘，老父应门叫无力。",
            "鸢飞突去何遒疾，大鸡还呼小鸡出。"
        ],
        "notes": "",
        "id": "801a43506e7b1e7394cccbf15b29a30d"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "西溪早行",
        "preface": "",
        "paragraphs": [
            "清晨出故溪，邻曲未闻鸡。",
            "草露平平湿，溪云漠漠低。",
            "转山人忽见，分路马多迷。",
            "作客风埃里，难堪听鼓鼙。"
        ],
        "notes": "",
        "id": "a7c508235890637823d75eab0b5edd8d"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "天台夜雨",
        "preface": "",
        "paragraphs": [
            "瘴海远黏天，山城入暝烟。",
            "春潮生蛤晕，夜雨长蜗涎。",
            "灯几花时落，风帘客未眠。",
            "平生怀此地，今夕意茫然。"
        ],
        "notes": "",
        "id": "f75dc35ff9c266a85d1d816dc957dd6f"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "夜坐怀归简报恩振老",
        "preface": "",
        "paragraphs": [
            "冷烛翠光残，踈梅雪影寒。",
            "客心春鴈急，诗思暮江宽。",
            "髣髴连环梦，凄凉锦瑟弹。",
            "明朝山下寺，窗竹问平安。"
        ],
        "notes": "",
        "id": "331e018679e50ecf305b56570db6ae68"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "春暮送碧云阇棃归灵𪨷",
        "preface": "",
        "paragraphs": [
            "归意太匆匆，逢春去住中。",
            "澹香花湿雨，薄影絮行风。",
            "觅句愁何许，谈玄兴未穷。",
            "应缘知有处，祇莫恨飘蓬。"
        ],
        "notes": "",
        "id": "cb3efc0fd77583b380fbe83e1b0f863f"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "宿多福寺",
        "preface": "",
        "paragraphs": [
            "萧寺虚庭夜气嘉，微风入树碧交加。",
            "露荷滴沥珠无翳，月桂扶踈璧有瑕。",
            "欲采苹花归已晚，拟寻竹叶梦还赊。",
            "愁来剩有凄凉意，织女银河又复斜。"
        ],
        "notes": "",
        "id": "fd6b2add2e8da34c6afeeee25091c589"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "钓鱼",
        "preface": "",
        "paragraphs": [
            "自小弄丝来，惊多去复回。",
            "沙头晚风起，波上夕阳开。"
        ],
        "notes": "",
        "id": "48cd46964dffefa77944f311b890bbb6"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "春晴",
        "preface": "",
        "paragraphs": [
            "风雨惜春残，新晴为启关。",
            "白云归去尽，还我旧青山。"
        ],
        "notes": "",
        "id": "1a6f47ab9b55d0e48511227132fe9d17"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "真戒僧首房昼寝",
        "preface": "",
        "paragraphs": [
            "薄薄帘栊日，阴阴殿阁风。",
            "无人惊午梦，双蝶下花丛。"
        ],
        "notes": "",
        "id": "f4c82726f30796d45b5260e7a365ced4"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "莲盘庄纳凉",
        "preface": "",
        "paragraphs": [
            "密竹荫回塘，阴阴小院凉。",
            "低徊忘扇拂，独自懒衣裳。",
            "弱蔓扶新绿，红蕖并晚香。",
            "华胥愁不到，只在水云乡。"
        ],
        "notes": "",
        "id": "57f98d8df22a113420f9a01ea30a1d94"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其一",
        "preface": "",
        "paragraphs": [
            "京洛风尘久不开，晚寻云水到天台。",
            "如何更下章安浦，缥缈山城首重回。"
        ],
        "notes": "",
        "id": "34257ef12d0a707fa973c41284c74ac3"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其二",
        "preface": "",
        "paragraphs": [
            "帆落秋风泊暮滩，月生潮上客心闲。",
            "海门南望天侵水，左直金鼇驻跸山。"
        ],
        "notes": "",
        "id": "f3765908c0458a41b9d95b74c51aa67b"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其三",
        "preface": "",
        "paragraphs": [
            "石柱山前烟在川，金鹅浦口浪黏天。",
            "北人凄断南人笑，愁水愁风最可怜。"
        ],
        "notes": "",
        "id": "18150213a665a352529241fef8fdbc37"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其四",
        "preface": "",
        "paragraphs": [
            "平生顾挹山阴道，种竹栽花越水东。",
            "海角天涯心未稳，吴头楚尾信难通。"
        ],
        "notes": "",
        "id": "166ccc61545dedf38db3283f71f7d04d"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其五",
        "preface": "",
        "paragraphs": [
            "梦寐家山老岁华，何时满眼送烟花。",
            "定知难取通侯印，亦许归乘下泽车。"
        ],
        "notes": "",
        "id": "3ce57557223f636b9301776ced65badc"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其六",
        "preface": "",
        "paragraphs": [
            "风林叶脱减秋声，山拥秋光到眼明。",
            "秋兴悲秋俱有赋，安仁宋玉是前生。"
        ],
        "notes": "",
        "id": "a9a4e0339b772eabddff622511690f64"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "下章安杜渎七首  其七",
        "preface": "",
        "paragraphs": [
            "饥来驱我几何厌，尘务萦心更可嫌。",
            "不似陶潜恋松菊，未闻胶鬲举鱼盐。"
        ],
        "notes": "",
        "id": "f6e5890d72dec7a0aec7b2d6dc366cb5"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "行鸿祐路偶作",
        "preface": "",
        "paragraphs": [
            "寻幽无十里，阔处见风涛。",
            "绿树雨中密，澹山云外高。",
            "心情亲醉境，愁色上颠毛。",
            "早赋归来引，悠悠误尔曹。"
        ],
        "notes": "",
        "id": "ed328c486ed8ddf22c4421f711e301b9"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "古博岭",
        "preface": "",
        "paragraphs": [
            "北风猎猎驾寒云，低压平川路欲昏。",
            "人马忽惊俱辟易，一声乳虎下前村。"
        ],
        "notes": "",
        "id": "16e5ebded31d5bd074cc7d23c99f289e"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其一",
        "preface": "",
        "paragraphs": [
            "一雨一风花欲零，在官在私蛙乱鸣。",
            "留春欲系金鸦脚，日日日斜楼上情。"
        ],
        "notes": "",
        "id": "a0046f307da26fd6d7142b03bab48b98"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其二",
        "preface": "",
        "paragraphs": [
            "花信今吹第几风，香苞未拆牡丹丛。",
            "雨声细入窗前树，夜夜夜寒春梦中。"
        ],
        "notes": "",
        "id": "44d2d1f3a5458ff448a599c5eab81ccb"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其三",
        "preface": "",
        "paragraphs": [
            "京洛逢春思昔时，翩翩游骑醉中归。",
            "平川花柳浓如锦，树树树头蜂蝶飞。"
        ],
        "notes": "",
        "id": "dc79f3c72490aed3aa7aa8a122ecddf7"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "绝句四首  其四",
        "preface": "",
        "paragraphs": [
            "愁将老眼到花梢，独自伤春叹绝交。",
            "王谢风流今不见，家家家屋燕成巢。"
        ],
        "notes": "",
        "id": "bf38cc9bde68ec72c2047573a35a7c7c"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "陇头",
        "preface": "",
        "paragraphs": [
            "下陇流水咽，上陇征人别。",
            "秦树暗秋云，燕鸿隔春雪。",
            "闪倏见胡骑，翩翩传汉节。",
            "戍客起愁心，心与飞蓬折。"
        ],
        "notes": "",
        "id": "485e23bbe6c6e201b5d9bd3932baf546"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "苎萝山  其一",
        "preface": "",
        "paragraphs": [
            "娉婷初出苎萝春，一笑当年国自倾。",
            "丝网珠玑迷去路，鸱夷风月倍多情。"
        ],
        "notes": "",
        "id": "5b35f5ab2b312e3994a5b5205d390e34"
    },
    {
        "author": "姚宽",
        "dynasty": "宋",
        "type": "诗",
        "rhythmic": "",
        "title": "苎萝山  其二",
        "preface": "",
        "paragraphs": [
            "遥山尚拥云鬟翠，流水空闻玉佩声。",
            "千古人传浣纱地，王轩何事得逢迎。"
        ],
        "notes": "",
        "id": "83479daad79114d5cc32479b43f4878d"
    }
]