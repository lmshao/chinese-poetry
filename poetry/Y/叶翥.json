[
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "和姜邦杰感兴",
        "preface": "",
        "paragraphs": [
            "枌梓交游尽，灵光岿独存。",
            "声名今绮皓，公论自推尊。"
        ],
        "notes": "",
        "id": "3cd949183e48e7d71662debd886fc809"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "送芍药  其一",
        "preface": "",
        "paragraphs": [
            "清和天气属良辰，芳事枝头迹已陈。",
            "闲涉小园销永昼，尚留红药殿余春。",
            "栽培元是根宜地，幻化须知花有神。",
            "约定明年身更健，诗篇又见一番新。"
        ],
        "notes": "",
        "id": "9dfc61e96d8c189d72df3a2998c99ddc"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "送芍药  其二",
        "preface": "",
        "paragraphs": [
            "枌社光荣昼锦归，新移红药著花时。",
            "慇懃折赠难虚掷，要向诗翁觅好诗。"
        ],
        "notes": "",
        "id": "e8801cc3f1afdca3cbe0f42f6f6b500a"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "题谢清音道人扇面",
        "preface": "",
        "paragraphs": [
            "归休谢去世间忙，看画题诗引兴长。",
            "忽见远山来几席，方知妙笔出闺房。",
            "百杯歌彻行云住，万象心营点墨香。",
            "珍重制成团月扇，清风满座自生凉。"
        ],
        "notes": "",
        "id": "0d146489c47fe7b449f24ddc07e8e5e5"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "同姜邦杰游南湖",
        "preface": "",
        "paragraphs": [
            "联骑上南明，清谭意自倾。",
            "云垂山掩翠，风静雨飞声。",
            "幽壑藏舒景，清溪漾晚晴。",
            "从容共樽酒，欲别正关情。"
        ],
        "notes": "",
        "id": "935f21a183ad06770070c77cc5809df7"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "和姜邦杰赠别",
        "preface": "",
        "paragraphs": [
            "研席当时辈，凋零只两翁。",
            "荣归会面喜，话旧此心同。",
            "景物诗篇富，交情古道隆。",
            "明朝斟别酒，问讯付邮筒。"
        ],
        "notes": "",
        "id": "575f2374d16dc923af424c038d616e7c"
    },
    {
        "author": "叶翥",
        "dynasty": "宋",
        "type": "诗",
        "rhythmic": "",
        "title": "题兴道院蓝光轩",
        "preface": "",
        "paragraphs": [
            "出郭才咫尺，便觉山意幽。",
            "招提立绝顶，宝塔凌空浮。",
            "小轩足娱客，下有清溪流。",
            "翠岫供远眺，直欲明双眸。",
            "平芜草肥软，饱饲眠吴牛。",
            "沙头水色静，飞上驯白鸥。",
            "人稀日亭午，野渡横孤舟。",
            "坐久意逾爽，吹袂风飕飕。",
            "想当三伏天，凛然如素秋。",
            "簿书丛里来，恍若脱羁囚。",
            "乘兴偶登览，不谓成胜游。",
            "平生志所愿，一壑与一邱。",
            "脚力到佳处，须作信宿留。",
            "南峰只在眼，不必劳冥搜。",
            "当时辋川图，景物有此不。",
            "学贵守所见，出处各异谋。",
            "渊明亦高哉，未肯屈督邮。"
        ],
        "notes": "",
        "id": "7ebf718ef1fd3eaa508e66d61781ea26"
    }
]