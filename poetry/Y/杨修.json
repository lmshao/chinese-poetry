[
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "新宫",
        "preface": "",
        "paragraphs": [
            "玉案金炉对御床，岿然应是鲁灵光。",
            "螭头直上双鱼尾，不让西京旧柏梁。"
        ],
        "notes": "",
        "id": "de62b101a675194ad7c01392928ebf6f"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "灵和殿",
        "preface": "",
        "paragraphs": [
            "得地恩深雨露徧，丹墀左右玉阶前。",
            "君王属意君知否，恰似风流美少年。"
        ],
        "notes": "",
        "id": "f9c76c6d8f8d3391422dc317c5b67863"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "台城",
        "preface": "",
        "paragraphs": [
            "六朝遗迹好山川，宫阙灰寒草树烟。",
            "江令白头归故国，多情合赋黍离篇。"
        ],
        "notes": "",
        "id": "d08d5709af69640e0f71085f6c1af8ba"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "石阙",
        "preface": "",
        "paragraphs": [
            "双石巍巍慰眼青，满朝珍重佐公铭。",
            "官城府寺俱灰烬，翻使他人漫涕零。"
        ],
        "notes": "",
        "id": "a2aef30b7afa07b3f65daca00bf0757f"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "卫玠台",
        "preface": "",
        "paragraphs": [
            "年少才非洗马才，珠光碎后玉光埋。",
            "江南第一风流者，无复羊车过旧街。"
        ],
        "notes": "",
        "id": "749e20328ca45b27fd0c7638862bd5f5"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "九日台",
        "preface": "",
        "paragraphs": [
            "甲光如水戟如霜，御酒杯浮菊半黄。",
            "东日西风满天仗，箫韶一部奏清商。"
        ],
        "notes": "",
        "id": "ad887f107ec483adf7df681e52cbf6cb"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "东冶亭",
        "preface": "",
        "paragraphs": [
            "忍泪相看酒共持，一生心事几人知。",
            "年年折尽东亭柳，此别绵绵无尽期。"
        ],
        "notes": "",
        "id": "a3e4346b4e0deec824fa7796a1583f59"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "三山亭",
        "preface": "",
        "paragraphs": [
            "满目江山异洛阳，北人怀土泪千行。",
            "不如亡国中书令，归老新亭是故乡。"
        ],
        "notes": "",
        "id": "2666e105ac5d6e651bc54c3c5954258a"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "仪贤堂",
        "preface": "",
        "paragraphs": [
            "两两鹑衣白髪翁，讲筵谈柄坐生风。",
            "昭明太子欢相得，应与商山四皓同。"
        ],
        "notes": "",
        "id": "1d56c49d8b7bedebb4f2d8705e0a91cb"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "听筝堂",
        "preface": "",
        "paragraphs": [
            "雁柱鸾弦十有三，南山安石位岩岩。",
            "逡巡奏罢金縢曲，堂上沾襟叹不凡。"
        ],
        "notes": "",
        "id": "2075b15c166c86fadf72d843218d3535"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "蚕室",
        "preface": "",
        "paragraphs": [
            "摘茧抽丝女在机，茅檐苇箔旧堂扉。",
            "年年桑柘如云绿，翻织谁家锦地衣。"
        ],
        "notes": "",
        "id": "a85f83f042e519361c79a5ec8927a192"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "驰道",
        "preface": "",
        "paragraphs": [
            "路平如砥直如弦，官柳千株拂翠烟。",
            "玉勒金镳天下骏，急于奔电更加鞭。"
        ],
        "notes": "",
        "id": "5f6484c78f617394a6842c07d7e2aeb7"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "齐云观",
        "preface": "",
        "paragraphs": [
            "上界笙歌下界闻，缕金罗袖鬰金裙。",
            "倚阑红粉如花面，不见巫山空慕云。"
        ],
        "notes": "",
        "id": "023febca690b307cc9a9bca13f610ee9"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "层城观",
        "preface": "",
        "paragraphs": [
            "秋星如弹月如梳，宫妓香添乞巧炉。",
            "万缕千针同一意，眼穿肠断得知无。"
        ],
        "notes": "",
        "id": "f65f5e1aa3dd860bea2ee69893d44c53"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "秦淮",
        "preface": "",
        "paragraphs": [
            "一气东南三斗牛，祖龙空为子孙忧。",
            "金陵地脉何曾断，不觉真人已姓刘。"
        ],
        "notes": "",
        "id": "b07d4b6603f0c0253beea3b7c2bb13ba"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "直渎",
        "preface": "",
        "paragraphs": [
            "昼役人功夜鬼功，阳开阴阖几时终。",
            "不闻掷土江中语，争得盈流一水通。"
        ],
        "notes": "",
        "id": "5ff5a5e20d1872accabf8a632c8edcfb"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "横塘",
        "preface": "",
        "paragraphs": [
            "早潮才过晚潮来，一一轩窗照水开。",
            "鉴面无尘风不动，分明倒影见楼台。"
        ],
        "notes": "",
        "id": "4f2b05b00a1fe823e344760d4b3281ac"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "青谿",
        "preface": "",
        "paragraphs": [
            "倾城倾国两妃嫔，此地闻名不见人。",
            "潜想旧时红粉面，落花风里步香尘。"
        ],
        "notes": "",
        "id": "800dd7914f7da3eb04e27881029224bb"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "北渠",
        "preface": "",
        "paragraphs": [
            "金殿分来玉砌流，黑龙河撒凤池头。",
            "后庭花落恩波断，翻与南塘作御沟。"
        ],
        "notes": "",
        "id": "b268785767aee9cc0df1ff1b5008ed86"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "复杯池",
        "preface": "",
        "paragraphs": [
            "金杯覆处旧池枯，此后还曾一醉无。",
            "东晋中兴股肱力，元皇也学管夷吾。"
        ],
        "notes": "",
        "id": "6852ee4b431bbe61377bac368598c1ab"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "三岩石",
        "preface": "",
        "paragraphs": [
            "萝蔓藤花岁自添，露痕还似雨痕沾。",
            "莫将废苑为闲地，犹可岩岩作具瞻。"
        ],
        "notes": "",
        "id": "8a52e1c144e89258892c0ffe0913dd45"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "半阳湖",
        "preface": "",
        "paragraphs": [
            "江南龙节水为乡，水不纯阴有半阳。",
            "一片湖光共深浅，两般泉脉异温凉。"
        ],
        "notes": "",
        "id": "c71e575424ee1f35da99d028228064fb"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "桃叶渡",
        "preface": "",
        "paragraphs": [
            "桃叶桃根柳岸头，献之才调颇风流。",
            "相看不语横波急，艇子翻成送莫愁。"
        ],
        "notes": "",
        "id": "7386effafa9ddf205bd8272bc88849aa"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "麾扇渡",
        "preface": "",
        "paragraphs": [
            "旌旗烁石刃凝霜，甲楯如龙人似狼。",
            "羽扇一挥风偃草，策勋多谢顾丹阳。"
        ],
        "notes": "",
        "id": "9329d3ad2457d6506d280bc510c5e751"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "长命洲",
        "preface": "",
        "paragraphs": [
            "梁武慈悲不鼎烹，蒙恩豢养亦虚名。",
            "狐狸口腹应潜饱，就死多于日放翁。"
        ],
        "notes": "",
        "id": "28218b15b7cbf476b6a8f5a506c49223"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "应潮井",
        "preface": "",
        "paragraphs": [
            "碧甃时时减复增，山头海面密相应。",
            "古来泉脉谁穿过，潮落潮生不𫏐澄。"
        ],
        "notes": "",
        "id": "a16f676aac21260729118b02d1a74d7f"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "天阙山",
        "preface": "",
        "paragraphs": [
            "牛头天际碧凝岚，王导无稽示妄谈。",
            "若以远山为上阙，长安应合指终南。"
        ],
        "notes": "",
        "id": "e1349a78dda82fbbf4766564ab1f7ee3"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "白杨路",
        "preface": "",
        "paragraphs": [
            "残枝败叶几沾春，莫问栽培迹已陈。",
            "细雨斜风恨无力，萧萧满路更愁人。"
        ],
        "notes": "",
        "id": "d9343ad4ae3495f94c26d787f9b058f5"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "射雉场",
        "preface": "",
        "paragraphs": [
            "外作禽荒内色荒，三千红粉日严妆。",
            "潘妃纵有嫣然态，不步金莲到射场。"
        ],
        "notes": "",
        "id": "7a70dd109861a94de1f6afa611a38f0a"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "铜螭署",
        "preface": "",
        "paragraphs": [
            "挈壶传箭逼天聪，铸出蟠螭巧范同。",
            "何事腹中藏怪物，人惊蝘蜓气如虹。"
        ],
        "notes": "",
        "id": "b9c395444019f63d29c7102a91cfa9a8"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "焚衣街",
        "preface": "",
        "paragraphs": [
            "短头金缕又珠胎，烟绪香云昼不开。",
            "御路傍人皆叹息，逡巡红焰作青灰。"
        ],
        "notes": "",
        "id": "241902d34c26283c4789763656ef682d"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "三断石",
        "preface": "",
        "paragraphs": [
            "孙吴纪德旧刊碑，埋没蟠螭与伏龟。",
            "惆怅石冈三断在，至今犹似鼎分时。"
        ],
        "notes": "",
        "id": "4326e44987b1eed99445eadcda73a301"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "独足台",
        "preface": "",
        "paragraphs": [
            "鸟迹分明在帝台，管弦声里辄书来。",
            "回头一觉风流梦，犹得朱门傍水开。"
        ],
        "notes": "",
        "id": "c4e1e8dce4db6eef98c38f49f47686d1"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "燕雀湖",
        "preface": "",
        "paragraphs": [
            "平湖岸侧见高坟，万土衔来燕雀群。",
            "鉴面无波天一色，此中文藻似储君。"
        ],
        "notes": "",
        "id": "c3fc7731cecd16a2ac1586a9ee4c27bd"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "洞玄观",
        "preface": "",
        "paragraphs": [
            "葛玄功行满三千，白日骖鸾上碧天。",
            "留得旧时坛宇在，后人方信有神仙。"
        ],
        "notes": "",
        "id": "2e887b175f7aa041d85efd02f080e8a6"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "白都山",
        "preface": "",
        "paragraphs": [
            "驾鹤骖鸾自古闻，策名仙籍是真君。",
            "天边旧迹无寻处，满目青山空白云。"
        ],
        "notes": "",
        "id": "88302c98978f5416ad707fc788b914f2"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "春磵",
        "preface": "",
        "paragraphs": [
            "手拖葛屦坐藜床，竹树萧然一水傍。",
            "枕上白云船下月，卜邻东磵胜东冈。"
        ],
        "notes": "",
        "id": "97e7718bbe4e40bc20b2b3218a74fa32"
    },
    {
        "author": "杨修",
        "dynasty": "宋",
        "type": "诗",
        "rhythmic": "",
        "title": "明庆寺",
        "preface": "",
        "paragraphs": [
            "翠壁如屏旱不枯，一泓甘滑饮醍醐。",
            "高僧到此闻丝竹，还有金鳞对跃无。"
        ],
        "notes": "",
        "id": "33838a9fe5fb126a00dd6690e735a787"
    }
]