[
    {
        "author": "杨舜举",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "露畦烟陌里，名利等秋毫。",
            "引犊随牛放，祈蚕望茧缫。",
            "和根挑荠菜，带叶摘樱桃。",
            "读罢归来赋，临风欲和陶。"
        ],
        "notes": "",
        "id": "082e71b558df1f95177b2a4f1cf524e7"
    },
    {
        "author": "杨舜举",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "残照西风一片愁。",
            "疏杨画出六桥秋。",
            "游人不上十三楼。",
            "有泪金仙还泣汉，无心玉马已朝周。",
            "平湖寂寂水空流。"
        ],
        "notes": "",
        "id": "e850ea4bf9143f57d87bcbbb1320f9ff"
    }
]