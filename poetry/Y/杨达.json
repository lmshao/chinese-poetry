[
    {
        "author": "杨达",
        "dynasty": "唐",
        "type": "诗",
        "rhythmic": "",
        "title": "塞下曲",
        "preface": "",
        "paragraphs": [
            "秋日幷州路，黄榆落故关。",
            "孤城吹角罢，数骑射雕还。",
            "帐幕遥临水，牛羊自下山。",
            "行人正垂泪，烽火起云间。"
        ],
        "notes": "",
        "id": "cf41b281fe48316d075f040c95751cc0"
    },
    {
        "author": "杨达",
        "dynasty": "唐",
        "type": "诗",
        "rhythmic": "",
        "title": "明妃怨",
        "preface": "",
        "paragraphs": [
            "汉国明妃去不还，马驼弦管向阴山。",
            "匣中纵有菱花镜，羞对单于照旧颜。"
        ],
        "notes": "",
        "id": "bfd5106a7e498d634e38e506383c4323"
    },
    {
        "author": "杨达",
        "dynasty": "唐",
        "type": "诗",
        "rhythmic": "",
        "title": "谢姚月华遗石华诗",
        "preface": "",
        "paragraphs": [
            "青袿仙女隔蓬莱，珠树金窗向晓开。",
            "燕子羽毛非广袖，殷勤也带石花来。",
            "（《瑯嬛记》卷中引《本传》。",
            "）。"
        ],
        "notes": "",
        "id": "19c3598521b521230cf7c55c9f1f9a2a"
    }
]