[
    {
        "author": "义忠",
        "dynasty": "唐",
        "type": "诗",
        "rhythmic": "",
        "title": "答王侍郎讽问黑豆未生芽时颂（题拟）",
        "preface": "",
        "paragraphs": [
            "菩提慧日朝朝照，般若凉风夜夜吹。",
            "此处不生聚杂树，满山明月是禅枝。"
        ],
        "notes": "",
        "id": "a6c744a678fea94af99cada73abf2471"
    },
    {
        "author": "义忠",
        "dynasty": "唐",
        "type": "诗",
        "rhythmic": "",
        "title": "偈四首 一",
        "preface": "",
        "paragraphs": [
            "即此见闻非见闻，无余声色可呈君。",
            "个中若了全（《宗镜录》卷九八作「浑」）无事，体用无（《五灯会元》卷五作「何」）妨分不分。",
            "。"
        ],
        "notes": "",
        "id": "8c994a1d64b87fd38939d8ea2148b11e"
    },
    {
        "author": "义忠",
        "dynasty": "唐",
        "type": "诗",
        "rhythmic": "",
        "title": "偈四首 二",
        "preface": "",
        "paragraphs": [
            "见闻觉知本非尘，识海波中自昧身。",
            "状似碧潭波沫覆，灵王翻作客中宾。"
        ],
        "notes": "",
        "id": "5a02f02bc08aed4b1acd32a10140a422"
    },
    {
        "author": "义忠",
        "dynasty": "唐",
        "type": "诗",
        "rhythmic": "",
        "title": "偈四首 三",
        "preface": "",
        "paragraphs": [
            "见闻知觉本非因，当体虚玄觉妄真。",
            "见相不生痴爱业，洞然全是释迦身。",
            "（见《祖堂集》卷五）。"
        ],
        "notes": "",
        "id": "d62369be66838db8cde6cf852f6e66c7"
    },
    {
        "author": "义忠",
        "dynasty": "唐",
        "type": "诗",
        "rhythmic": "",
        "title": "偈四首 四",
        "preface": "",
        "paragraphs": [
            "解擘当胸箭，因何祇半人？",
            "为从途路晓，所以不全身。",
            "（《五灯会元》卷八）。"
        ],
        "notes": "",
        "id": "a66853a7cd73f628fef4341bf6b8016a"
    }
]