[
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀妓",
        "preface": "",
        "paragraphs": [
            "君爱本相饶，从来事舞腰。",
            "那堪攀玉座，肠断望陵朝。",
            "怨著情无主，哀凝曲不调。",
            "况临松日暮，悲吹坐萧萧。"
        ],
        "notes": "",
        "id": "072b915e575155f031334197443ea3f1"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "相和歌辞 长门怨",
        "preface": "",
        "paragraphs": [
            "早知君爱歇，本自无萦妬。",
            "谁使恩情深，今来反相误。",
            "愁眠罗帐晓，泣坐金闺暮。",
            "独有梦中魂，犹言意如故。"
        ],
        "notes": "",
        "id": "e00eaa6366ade48950ce7ae49011fb39"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "长门怨",
        "preface": "",
        "paragraphs": [
            "早知君爱歇，本自无萦妒。",
            "谁使恩情深，今来反相误。",
            "愁眠罗帐晓，泣坐金闺暮。",
            "独有梦中魂，犹言意如故。"
        ],
        "notes": "",
        "id": "d674211f49bc76eeb9148b2053be93de"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "铜雀妓",
        "preface": "",
        "paragraphs": [
            "君爱本相饶，从来似舞腰。",
            "那堪攀玉座，肠断望陵朝。",
            "怨著情无主，哀凝曲不调。",
            "况临松日暮，悲吹坐萧萧。"
        ],
        "notes": "",
        "id": "b457a2b6949ca23d01af7cc10bc04912"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "正月闺情",
        "preface": "",
        "paragraphs": [
            "正月金闺里，微风绣户间。",
            "晓魂怜别梦，春思逼啼颜。",
            "遶砌梅堪折，当轩树未攀。",
            "岁华庭北上，何日度阳关。"
        ],
        "notes": "",
        "id": "02777e106e02de28a68892a321ea1670"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "二月闺情",
        "preface": "",
        "paragraphs": [
            "二月韶光好，春风香气多。",
            "园中花巧笑，林里鸟能歌。",
            "有恨离琴瑟，无情著绮罗。",
            "更听春燕语，妾亦不如他。"
        ],
        "notes": "",
        "id": "ed5a41037961f8cb52335da7244ae3eb"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "三月闺情",
        "preface": "",
        "paragraphs": [
            "三月春将尽，空房妾独居。",
            "蛾眉愁自结，鬓髪没情梳。",
            "□□□□□，□□□□□。",
            "□□□□□，□□□□□。"
        ],
        "notes": "",
        "id": "dc1c27a9b1ae65d5e5ead204ee5e040a"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "七月闺情",
        "preface": "",
        "paragraphs": [
            "七月坐凉宵，金波满丽谯。",
            "容华芳意改，枕席怨情饶。",
            "锦字沾愁泪，罗裙缓细腰。",
            "不如银汉女，岁岁鹊成桥。"
        ],
        "notes": "",
        "id": "aea6b848cc397c066d9e9d49cf84b7ac"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "奉和圣制荅张说扈从南出雀鼠谷之作",
        "preface": "",
        "paragraphs": [
            "魏国山河险，周王警跸回。",
            "九旗云际出，万骑谷中来。",
            "石路行将尽，烟郊望忽开。",
            "赏矜垂柳报，春畏落花催。",
            "兴逸横汾什，恩褒作颂才。",
            "小臣瞻日月，延首咏康哉。"
        ],
        "notes": "",
        "id": "e8595dd5b41f8066a4ce5e8d8103e2eb"
    },
    {
        "author": "袁晖",
        "dynasty": "唐",
        "type": "诗",
        "rhythmic": "",
        "title": "奉和圣制送张尚书巡边",
        "preface": "",
        "paragraphs": [
            "出师宣九命，分阃用三台。",
            "始应幕中画，言从天上来。",
            "丹青不独任，韬略遂双该。",
            "坐见威棱洽，弥彰事业恢。",
            "旌旗晓云送，鞞鼓朔风催。",
            "虏气消残月，边声韵落梅。",
            "羽书雄北地，龙漠寝南垓。",
            "宠战黄金尽，输诚白日回。",
            "离章宸翰发，祖䜩国门开。",
            "欲识恩华盛，平生文武材。"
        ],
        "notes": "",
        "id": "304b4bc5559945f2e7dd209ff5f98cc3"
    }
]