[
    {
        "author": "俞文豹",
        "dynasty": "宋",
        "type": "诗",
        "rhythmic": "",
        "title": "徐进斋得古铜香炉具象鼻眼博古图谓之象鬲属余赋之虽不足言诗聊记曾见  其一",
        "preface": "",
        "paragraphs": [
            "在象数前钟鼻眼，出嚣尘外铸形模。",
            "传香到手亲曾见，全胜人看博古图。"
        ],
        "notes": "",
        "id": "90c109fdf8b487996310779a68af112a"
    },
    {
        "author": "俞文豹",
        "dynasty": "宋",
        "type": "诗",
        "rhythmic": "",
        "title": "徐进斋得古铜香炉具象鼻眼博古图谓之象鬲属余赋之虽不足言诗聊记曾见  其二",
        "preface": "",
        "paragraphs": [
            "愿得身游海外天，蓬莱顶上觅沈笺。",
            "为君唤起槐安梦，细读南华内外篇。"
        ],
        "notes": "",
        "id": "051636cf0763f49bde24812215474943"
    },
    {
        "author": "俞文豹",
        "dynasty": "宋",
        "type": "诗",
        "rhythmic": "",
        "title": "余有三恨一无子二无助三无成抱兹苦心娱以文字既绝笔于斯录复长吟以系之  其一",
        "preface": "",
        "paragraphs": [
            "可笑春蚕有许痴，年年辛苦为他谁。",
            "恰如贫女飞梭了，挂体何曾有一丝。"
        ],
        "notes": "",
        "id": "9dc45f211d1327d999d34bdca978f233"
    },
    {
        "author": "俞文豹",
        "dynasty": "宋",
        "type": "诗",
        "rhythmic": "",
        "title": "余有三恨一无子二无助三无成抱兹苦心娱以文字既绝笔于斯录复长吟以系之  其二",
        "preface": "",
        "paragraphs": [
            "天不奈何无可问，世皆如此有谁听。",
            "为侬指点春知处，惟有垂杨眼独青。"
        ],
        "notes": "",
        "id": "d24431f1aea1f849ae8423014af82782"
    },
    {
        "author": "俞文豹",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "脚根须管虚中实，眼界当于窄处宽。"
        ],
        "notes": "",
        "id": "63f7bc7c33519c4f1787fe754add5906"
    },
    {
        "author": "俞文豹",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "小梅幽绝。",
            "向冰谷深深，云阴幂幂。",
            "饱阅年华，惯谙冷淡，只恁清臞风骨。",
            "任他万红千紫，句引狂蜂游蝶。",
            "惟只共、竹和松，同傲岁寒霜雪。",
            "喜得。",
            "化工力。",
            "移根上苑，向阳和培植。",
            "题名还经，孤山处士，许共高人攀折。",
            "一枝垂欲放，只等春风披拂。",
            "待叶底、结青青，恰是和羹时节。"
        ],
        "notes": "",
        "id": "a3ca2f21e3fc6e842dcb251553443715"
    }
]