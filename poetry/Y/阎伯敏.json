[
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 望霞",
        "preface": "",
        "paragraphs": [
            "东皇君来流晓霞，莫看西北王母家。",
            "云华夫人王母女，肯为庙食留三巴。"
        ],
        "notes": "",
        "id": "9427a8240bdf04ec5ee6463baea3a91c"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 翠屏",
        "preface": "",
        "paragraphs": [
            "秋山黄落春山青，不识仙家云锦屏。",
            "六铢天衣下拂石，香风馥郁朝真亭。"
        ],
        "notes": "",
        "id": "f338b3ac8b923890b399c231b1fc99ff"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 朝云",
        "preface": "",
        "paragraphs": [
            "山头行云自朝朝，阳台莫色联云霄。",
            "朝来莫去变云雨，送老行客无回桡。"
        ],
        "notes": "",
        "id": "0cb40dd7738219ff480a6bf22ce4df99"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 松峦",
        "preface": "",
        "paragraphs": [
            "舟船摇摇大巫前，松间丝萝望缠绵。",
            "屏风角转恰匝背，心在山头人倚船。"
        ],
        "notes": "",
        "id": "c88ae38c6fe6cc2bf27c0b76a9f55e0a"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 集仙",
        "preface": "",
        "paragraphs": [
            "绿蓑鞋紧青行缠，束薪蕴火开山田。",
            "云间仰听仙佩响，蓬鬓拂掠烧畬烟。"
        ],
        "notes": "",
        "id": "24f6213c0a7d40f667ce5a8c9c6a0e43"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 聚鹤",
        "preface": "",
        "paragraphs": [
            "望夫石女春复秋，巴歌楚舞随遨游。",
            "夜深九皇清唳响，仙禽亦替离人愁。"
        ],
        "notes": "",
        "id": "c3e4123beee078ff2d0c12fc3e244c3b"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 浄坛",
        "preface": "",
        "paragraphs": [
            "山头枝枝竹扫坛，舟子竹枝歌上滩。",
            "炷香上庙掷杯珓，但乞如愿舟平安。"
        ],
        "notes": "",
        "id": "ecd62388c9c9a191952faa92eedd48d7"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 上升",
        "preface": "",
        "paragraphs": [
            "黄麾白马功告成，云华夫人朝玉京。",
            "虞后夏后引音节，高低峡船摇𫇛声。"
        ],
        "notes": "",
        "id": "fb4392a128a2e25b30c3a52f0215bf56"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 起云",
        "preface": "",
        "paragraphs": [
            "钗头袅袅山花枝，裙尾旧缬山麻衣。",
            "朝随云起采薪去，莫趁女伴穿云归。"
        ],
        "notes": "",
        "id": "c1ea5b0ebac864d1fc6f9e8ab10c88ca"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 栖凤",
        "preface": "",
        "paragraphs": [
            "山头凤鸣求其凰，山前家家背凤筐。",
            "竹花结实未忍食，刀耕火种五里香。"
        ],
        "notes": "",
        "id": "0422af203a03042c62fca42f8f1d0766"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 登龙",
        "preface": "",
        "paragraphs": [
            "散而成章合为龙，回风混合游鸿蒙。",
            "舟人上下神女供，俗粧铅粉臙脂红。"
        ],
        "notes": "",
        "id": "a953d4faae440b40bb73d40a8a7e18f4"
    },
    {
        "author": "阎伯敏",
        "dynasty": "宋",
        "type": "诗",
        "rhythmic": "",
        "title": "十二峰 圣泉",
        "preface": "",
        "paragraphs": [
            "云源一派瑶池分，洒落掉石随东奔。",
            "楚人但忧香溪水，溪边惟有昭君村。"
        ],
        "notes": "",
        "id": "f133746123d4bc148d82cffdbe01b2f1"
    }
]