[
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "瑞日曈眬散晓红，乾元万国珮丁东。",
            "紫宸北使班才退，百辟同趋德寿宫。"
        ],
        "notes": "",
        "id": "edba6e4d20d710edfafcb1ca76166530"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "元宵时雨赏宫梅，恭请光尧寿圣来。",
            "醉里君王扶上辇，銮舆半仗点灯回。"
        ],
        "notes": "",
        "id": "f27f9c9a1a66a8b89d5a6dbd7ed09cc2"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "柳枝挟雨握新绿，桃蕊含风破小红。",
            "天上春光偏得早，嵯峩宫殿五云中。"
        ],
        "notes": "",
        "id": "9ee33017c079544665b43e1120cb8918"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "春风淡淡水淙淙，携伴寻芳过小杠。",
            "恼杀野塘闲送目，鸳鸯无数各双双。"
        ],
        "notes": "",
        "id": "b6508b99f932fbfc6fe98a5158e1a446"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "溶溶太液碧波翻，云外楼台日月闲。",
            "春到汉宫三十六，为分和气到人间。"
        ],
        "notes": "",
        "id": "d34cfe8724d1b1f3cb65e6d459e61329"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "晓窗生白已鶑啼，啼在宫花第几枝。",
            "烟断兽炉香未绝，曲房朱户梦回时。"
        ],
        "notes": "",
        "id": "986142a07d16306598ef3b4f35935d42"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "剪剪轻风二月天，柳丝飘飏倍堪怜。",
            "静凭雕槛浑无事，细数穿花燕影偏。"
        ],
        "notes": "",
        "id": "3dd35582a883f3f828aa336fedc0ac7b"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "一帘小雨怯春寒，禁御深沉白昼闲。",
            "满地落花红不扫，黄鹂枝上语绵蛮。"
        ],
        "notes": "",
        "id": "ae4547fe8640f1446f8bb8ec83f60ff8"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "上林花木正芳菲，内里争传御制词。",
            "春赋新翻入宫调，美人群唱捧瑶巵。"
        ],
        "notes": "",
        "id": "67f61aec040be19175f419fea68677aa"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "海棠花里奏琵琶，沉碧池边醉九霞。",
            "禁御融融春日静，五云深护帝王家。"
        ],
        "notes": "",
        "id": "68b456d718aa816eda14776debdc8017"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "后院深沉景物幽，奇花名竹弄春柔。",
            "翠华经岁无游幸，多少亭台废不修。"
        ],
        "notes": "",
        "id": "cf44bf8f623f09c5d88472b9e72589a8"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "天申圣节礼非常，躬率群臣上寿觞。",
            "天子捧盘仍再拜，侍中宣达近龙床。"
        ],
        "notes": "",
        "id": "3c156e68498a935ae6aa098806b8b7b2"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "水殿钩帘四面风，荷花簇锦照人红。",
            "吾皇一曲薰弦罢，万俗泠泠解愠中。"
        ],
        "notes": "",
        "id": "edc43558ab252e0d95e4344b63ab6456"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "绕堤翠柳忘忧草，夹岸红葵安石榴。",
            "御水一沟清彻底，晚凉时泛小龙舟。"
        ],
        "notes": "",
        "id": "6ee798d632e62bb0a2810ff0da78cfa9"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "薰风宫殿日长时，静运天机一局棋。",
            "国手人人饶处著，须知圣算出新奇。"
        ],
        "notes": "",
        "id": "7efc821953d81bd4fc3f113f40ce7ae5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "宫殿钩帘看水晶，时当三伏炽炎蒸。",
            "翰林学士知谁直，今日传宣与赐冰。"
        ],
        "notes": "",
        "id": "5da0291086a2c831db131c6cb72a1a36"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "云影低涵柏子池，秋声轻度万年枝。",
            "要知玉宇凉多少，正在观书乙夜时。"
        ],
        "notes": "",
        "id": "84d06f4ed0edcacd93e206f6ae108974"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "琐窗宫漏滴铜壶，午梦惊回落井梧。",
            "风递乐声来玉宇，日移花影上金铺。"
        ],
        "notes": "",
        "id": "89a2e9a2c54d4e645cdec7407e2f1e0f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "银烛瑶觥竞上元，□□午月正当轩。",
            "棚头忽唤歌新曲，宛转余音出紫垣。"
        ],
        "notes": "",
        "id": "7b63253cfdbb277f25ea66cd00a56594"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "迎春燕子尾纤纤，拂柳穿花掠翠簷。",
            "闻道蕊官三十六，美人争为卷珠帘。"
        ],
        "notes": "",
        "id": "ab3e7a272b563ed51f4743199a18b4c7"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "落絮蒙蒙立夏天，楼前槐树影初圆。",
            "传闻紫殿深深处，别有薰风入舜弦。"
        ],
        "notes": "",
        "id": "aedfb87f6d01dbc85f73ad1aff30e6a8"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "紫禁仙舆诘旦来，旌旗遥倚望春台。",
            "不知庭霰今朝下，疑是林花昨夜开。"
        ],
        "notes": "",
        "id": "b26d50a2531ed67248737e23ee50d6de"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "凉生水殿乐声游，钓得金鳞上御钩。",
            "圣德至仁元不杀，指挥皆放小池头。"
        ],
        "notes": "",
        "id": "7464d1eb7a511c117cd3a3b6433fba9a"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "凉秋结束鬭炎新，宣入毬场尚未明。",
            "一朵红云黄盖底，千官下马起居声。"
        ],
        "notes": "",
        "id": "d924087446ff5abb77495fac17fe5e81"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "秋高风动角弓鸣，臂徤常嫌斗力轻。",
            "玉陛才传看御箭，中心双中谢恩声。"
        ],
        "notes": "",
        "id": "834cfadca4248d8a7eaa9bdd31570d9d"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "思贤梦寝过商宗，右武崇儒帝道隆。",
            "总览权纲求治理，群臣臧否疏屏风。"
        ],
        "notes": "",
        "id": "3f2d59b091aff0605afecd82c8348387"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "用人论理见宸衷，赏罚刑威合至公。",
            "天下监司二千石，姓名都在御屏中。"
        ],
        "notes": "",
        "id": "6f1f20e81afa5e94b0b8cec165703a6c"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "家传笔法学光尧，圣草真行说两朝。",
            "天纵自然成一体，谩夸虎步与龙跳。"
        ],
        "notes": "",
        "id": "6d61991c19d0e17c7206f11d65e3d259"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "泛索坤宁日一羊，自从正位控辞章。",
            "好生躬俭超千古，风化宫嫔只淡粧。"
        ],
        "notes": "",
        "id": "eaf54eabf323cef94c2ad40d9cd4fd69"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "兰径香销玉辇踪，梨花不肯负春风。",
            "绿窗深锁无人见，自碾朱砂养守宫。"
        ],
        "notes": "",
        "id": "e6610ad73578c61ca3b565eff148a713"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "缺月流光入绮疏，金壶传箭梦回初。",
            "秦台彩凤无消息，桂影空闲十二除。"
        ],
        "notes": "",
        "id": "211fae4a41667ee10eada4a1ca730050"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "辇路青苔雨后深，铜鱼双钥昼沉沉。",
            "词臣还有相如在，不得当时买赋金。"
        ],
        "notes": "",
        "id": "972e2420055f7e2a0e673ce99904684b"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "击鞠由来岂作嬉，不忘鞍马是神机。",
            "牵缰绝尾施新巧，背打星毬一点飞。"
        ],
        "notes": "",
        "id": "630a53c5ec2a6f223df2d5d63f0a7d8c"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "黄鸟惊眠曙色开，慵梳鬟髻意徘徊。",
            "君王早御延英殿，频唤宫人上直来。"
        ],
        "notes": "",
        "id": "d725ee4867641df386161d9c52e657b2"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "宫槐映日翠阴浓，薄暑应难到九重。",
            "节近赐衣争试巧，彩丝新样起盘龙。"
        ],
        "notes": "",
        "id": "d5cb45eb4481565ce32a6ba79b706a0f"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "角黍冰盘饾饤装，酒阑昌歜泛瑶觞。",
            "近臣夸赐金书扇，御侍争传佩带香。"
        ],
        "notes": "",
        "id": "6e05c0b224418bd5fafa7a5022e0f505"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "忽地君王喜气浓，秋千高挂百花丛。",
            "阿谁能逞翻飞态，便得称雄女队中。"
        ],
        "notes": "",
        "id": "9a673e55e6a3233e5d6878723d74ddc0"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "新翻歌谱甚能奇，宣索蕊官入管吹。",
            "按拍未谐争共笑，含羞无语自凝思。"
        ],
        "notes": "",
        "id": "95e63c42a762ecad22410a6aef3c93bd"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "一朵榴花插鬓鸦，君王长得笑时夸。",
            "内家衫子新番出，浅色新裁艾虎纱。"
        ],
        "notes": "",
        "id": "99a780315e34effe17b10e6923dba262"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "夭桃穉柳恣春妍，镇日呼群嬉水边。",
            "忽地上棚宣进入，祗承未惯怕争前。"
        ],
        "notes": "",
        "id": "7712e6b74cc64b004e5cbeb6fa8b5ea4"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "帘幙深深四面垂，清和天气漏声迟。",
            "宫中阁里催缫茧，要趁亲蚕作五丝。"
        ],
        "notes": "",
        "id": "d8054c471f15b14b04af86b40f45d3f5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "岁岁蚕忙麦熟时，密令中使视郊圻。",
            "归来奏罢天颜悦，喜阜吾民鼓玉徽。"
        ],
        "notes": "",
        "id": "274ff15b395e251b80424ea19e2c1f48"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "内园昨夜报花开，中外喧传玉辇来。",
            "遥望红粧撩乱处，人人争献万年杯。"
        ],
        "notes": "",
        "id": "e5d2c6e5dd83ee40fc039910579c10ed"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "阿姊携侬近紫薇，蕊官承宠鬭芳菲。",
            "绣帏独自裁新锦，怕见花间双蝶飞。"
        ],
        "notes": "",
        "id": "3459e91b8605915a4a637b215a768748"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "好花开遍玉栏杆，挈伴拖桡浅水滩。",
            "但笑红霞映池面，不知娇面早先丹。"
        ],
        "notes": "",
        "id": "abc7602aa1c059e5a179ed7d4ef4ec21"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "小小宫娥近水居，雕楣绣额映清渠。",
            "忽然携伴凭低槛，好是双莲出水初。"
        ],
        "notes": "",
        "id": "7b789eeae303ba4640b2c37804d00964"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "日日寻春不见春，弓鞋踏破小除芸。",
            "棚头宣入红粧队，春在金樽已十分。"
        ],
        "notes": "",
        "id": "8ff049bbaa9b12977af463821c7c9ab2"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "海棠移向小窗栽，高叠盆山合复开。",
            "将见红葩鬭新艳，君王应为探花来。"
        ],
        "notes": "",
        "id": "3ee67cec2e41637db3edb1a05dc8c163"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "遥夜焚香礼□□，桂花丛里展文茵。",
            "长空月浸星河影，鹦鹉惊寒频唤人。"
        ],
        "notes": "",
        "id": "e97aa250a41ae0255d0b2910a9523c87"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "小样龙盘集翠毬，金羁缓控五花骝。",
            "绣旗高处钧天奏，御棒先过第一筹。"
        ],
        "notes": "",
        "id": "3a8dfb312503e587e1d81290c4f47d83"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "题朱锐雪景册",
        "preface": "",
        "paragraphs": [
            "雪吹醉面不知寒，信脚千山与万山。",
            "天甃琼阶三十里，更飞柳絮与君看。"
        ],
        "notes": "",
        "id": "1f64fd22c10447c57c4e96076f9f062d"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "题菊花册",
        "preface": "",
        "paragraphs": [
            "莫惜朝来准酒钱，渊明身即是花仙。",
            "重阳满满杯中泛，一缕黄金是一年。"
        ],
        "notes": "",
        "id": "3c1b9ca0149006e943e8632e7f3301d5"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "寄语重门休上钥，夜潮留向月中看。"
        ],
        "notes": "",
        "id": "6d439708329cfd957bcc7f039b999bb3"
    },
    {
        "author": "杨皇后",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "线撚依依绿，金垂袅袅黄。"
        ],
        "notes": "",
        "id": "b643cdf0244a051d6a091218a2df4c67"
    }
]