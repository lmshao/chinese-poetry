[
    {
        "author": "余宏孙",
        "dynasty": "宋",
        "type": "诗",
        "rhythmic": "",
        "title": "和通山尹张松坡梦游庐山吟",
        "preface": "",
        "paragraphs": [
            "我行匡庐鬓青青，往往大醉琵琶亭。",
            "归来老我二十载，惟有梦寐劳神形。",
            "有时遍历开先寺，老僧禅定齁齁睡。",
            "有时经过五柳家，秫香酒熟邀人醉。",
            "恍兮惚兮真若飞，高泊天池坐忘归。",
            "晴云漠漠披絮帽，白鹤冉冉来羽衣。",
            "方将餐霞炼颜色，觉来无失亦无得。",
            "何当整理下泽车，共逐双凫访真迹。"
        ],
        "notes": "",
        "id": "4d499109e2aa82d5549e521c0873336b"
    },
    {
        "author": "余宏孙",
        "dynasty": "宋",
        "type": "诗",
        "rhythmic": "",
        "title": "和余天开见寄",
        "preface": "",
        "paragraphs": [
            "春树君方吟渭北，林塘我已卜溪西。",
            "赏心乐事优游处，花自飞飞鸟自啼。"
        ],
        "notes": "",
        "id": "b8c39e3ae946927118ec6dcb39300231"
    }
]