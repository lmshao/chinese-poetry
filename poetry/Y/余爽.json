[
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "石桥  其一",
        "preface": "",
        "paragraphs": [
            "云藏钟鼓雾埋林，龙护山花雀散金。",
            "知道有人桥外住，青崖遮断不教寻。"
        ],
        "notes": "",
        "id": "6f274c30e315ceff57a71b5aa1e6e8ea"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "石桥  其二",
        "preface": "",
        "paragraphs": [
            "苍崖清涧竹婵娟，紫阁丹楼磴道连。",
            "我是梦中曾到此，故将香火记他年。"
        ],
        "notes": "",
        "id": "2022fa337f98e19bffe9bc4b7af4ea81"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "桐柏崇道观",
        "preface": "",
        "paragraphs": [
            "乘风御云气，来访真人家。",
            "玉阙散朝景，琼台焕晨霞。",
            "高临太元天，下眄赤水涯。",
            "阴魄位霜采，阳精发丹华。",
            "桐君奉玄书，姥女弄绛纱。",
            "祥虹混五色，神芝秀三葩。",
            "煌煌王母居，飘飘紫皇车。",
            "飙轮动无迹，风马去亦赊。",
            "矫首揖浮丘，蹑屐追皇娲。",
            "珠宫俯台斗，石梁碍流槎。",
            "操持却日鞭，跨踏食月蛙。",
            "龙旗拂烟雾，鹤袂策云斜。",
            "清都隠虚无，金庭鬰嵯峨。",
            "横霄杂美气，空界流浩波。",
            "囊籥劳吹嘘，吐纳烦羲和。",
            "倏尔度灰劫，超然绝尘罗。",
            "灵箫步何徐，玉斧鬓已皤。",
            "飞驾逐凤吹，斑𬴊奏鸾歌。",
            "宁留饭青精，幸我栽胡麻。",
            "交梨莹肝胆，火枣醒齿牙。",
            "咽潄华池津，咀嚼碧柰花。",
            "有待越三井，思虑无由邪。"
        ],
        "notes": "",
        "id": "6a94a521fe64b9d884f5ed3874815129"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其一",
        "preface": "",
        "paragraphs": [
            "羽驾归来洞已扃，洞门深锁读残经。",
            "琼台一觉仙都梦，不觉松根长茯苓。"
        ],
        "notes": "",
        "id": "339534d2c791e0944d4cabf1c9c8f72c"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其二",
        "preface": "",
        "paragraphs": [
            "东临沧海宴群仙，误入桃源小洞天。",
            "一局残棋销几刻，老龙鳞甲已苍然。"
        ],
        "notes": "",
        "id": "fc32d3b08e60d8a4335718b192b0e0d4"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "玉京洞  其三",
        "preface": "",
        "paragraphs": [
            "半山松柏散天声，芝盖当年憩赤城。",
            "我是上皇芸阁吏，玉京应有旧题名。"
        ],
        "notes": "",
        "id": "01f47dbdba94ebb1c57fbffb0514cc01"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其一",
        "preface": "",
        "paragraphs": [
            "九峰回合抱琼田，石蘂云英潄瀑泉。",
            "闻说丹成从此路，玉虹芝驾上青天。"
        ],
        "notes": "",
        "id": "fb6de17ada0066ccabfc94d864bcd46c"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其二",
        "preface": "",
        "paragraphs": [
            "紫府金庭太帝宫，露坛苍桧响天风。",
            "上清神虎何年见，云锦空传两玉童。"
        ],
        "notes": "",
        "id": "4de02d044ff37ba3aec3bd950ffc1102"
    },
    {
        "author": "余爽",
        "dynasty": "宋",
        "type": "诗",
        "rhythmic": "",
        "title": "福圣观  其三",
        "preface": "",
        "paragraphs": [
            "子晋鸾飞侍帝班，吹台今在碧云闲。",
            "高秋白月霜风夜，时有笙箫赴洛还。"
        ],
        "notes": "",
        "id": "dfa640b54bdb853d4569d4f31ec59e4e"
    }
]