[
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "离家",
        "preface": "",
        "paragraphs": [
            "步步远晨昏，凄心出里门。",
            "见乌唯有泪，看雁更伤魂。",
            "宿酒宁辞醉，回书讳苦言。",
            "野人应怪笑，不解爱田园。"
        ],
        "notes": "",
        "id": "551e1bbdf0545c6fc563f3d0ce93d9c1"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "送人至岭南",
        "preface": "",
        "paragraphs": [
            "度岭春风暖，花多不识名。",
            "瘴烟迷月色，巴路傍溪声。",
            "畏药将银试，防蛟避水行。",
            "知君怜酒兴，莫杀醉猩猩。"
        ],
        "notes": "",
        "id": "092c1caef53154c7e2f1308b129f14d8"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "长安夜游",
        "preface": "",
        "paragraphs": [
            "凤城连夜九门通，帝女皇妃出汉宫。",
            "千乘宝莲珠箔卷，万条银烛碧纱笼。",
            "歌声缓过青楼月，香霭潜来紫陌风。",
            "长乐晓钟归骑后，遗簪堕珥满街中。"
        ],
        "notes": "",
        "id": "1cbd056a64ae48c172c53f18ee402bb4"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "病宫人",
        "preface": "",
        "paragraphs": [
            "佳人卧病动经秋，帘幕䍀縿不挂钩。",
            "四体强扶藤夹膝，双环慵整玉搔头。",
            "花颜有幸君王问，药饵无征待诏愁。",
            "惆怅近来销瘦尽，泪珠时傍枕函流。"
        ],
        "notes": "",
        "id": "9ad19fa14a73b401bc9b19ba8b6bce4d"
    },
    {
        "author": "袁不约",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "愁声秋遶杵，寒色碧归山。",
            "送将欢笑去，收得寂寥回。"
        ],
        "notes": "",
        "id": "ead8ac59f216e1aeece2030833a39147"
    }
]