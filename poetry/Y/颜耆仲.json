[
    {
        "author": "颜耆仲",
        "dynasty": "宋",
        "type": "诗",
        "rhythmic": "",
        "title": "宽民堂",
        "preface": "",
        "paragraphs": [
            "圣训昭垂本至仁，此堂取义立名新。",
            "通商有道能徕远，计利无心盖为民。",
            "宽赐一分皆德意，奉行两字属微臣。",
            "年年宝货千般集，好是熙台到处春。"
        ],
        "notes": "",
        "id": "28d0961c2489352d4176f412c1c17e09"
    },
    {
        "author": "颜耆仲",
        "dynasty": "宋",
        "type": "诗",
        "rhythmic": "",
        "title": "喜雨轩",
        "preface": "",
        "paragraphs": [
            "六月炎炎苦旱灾，斯民何罪守非材。",
            "炉烟未断浓云合，神物潜驱好雨来。",
            "苗槁复苏青易见，鬓愁虽喜白难回。",
            "也知慰我三农望，膏泽应须徧九垓。"
        ],
        "notes": "",
        "id": "23857e65f06bd2a161a22341d16cbd9b"
    }
]