[
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "和刘景文登介亭",
        "preface": "",
        "paragraphs": [
            "东南富山水，所病在卑溽。",
            "阴晴变朝暮，梅雨大田足。",
            "翰苑宴高堂，金斝浮蚁渌。",
            "诗泠四座耳，醉饱五经腹。",
            "亭午登介亭，萦纡俯山麓。",
            "行路愁暍死，是月丁初伏。",
            "乘高瞰群峰，刚后浪奔逐。",
            "三吴在指掌，百粤入双目。",
            "汉忧分朱蟠，尧意注黄屋。",
            "下舆曾未几，传命甚邮速。",
            "霸遂伏下风，元白仰高躅。",
            "倡予而和汝，谈笑唾珠玉。",
            "所恨继者贫，囊箱无寸幅。",
            "刘侯世良将，文史三冬读。",
            "坐啸胡骑却，行歌燕旦哭。",
            "儒将久寂寥，断弦今日绩。",
            "所得最在诗，铦利锋莫触。",
            "唱酬黄卷上，如响答深谷。",
            "王侯富方丈，熊掌我所欲。",
            "独馁不得饱，中心但诚服。"
        ],
        "notes": "",
        "id": "f71b15209f4ac3ecba49d908e7dcab90"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "本是林泉客，来居山水州。"
        ],
        "notes": "",
        "id": "38dbdf41d0b40257b295a37765cc5835"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "沧浪不须濯，缨上本无尘。"
        ],
        "notes": "",
        "id": "39c58ecdc85781f9352c43864e6e5dda"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "邦人游冶处，尽在月轮中。"
        ],
        "notes": "",
        "id": "ccabe95a489f521a20c22dc2957539a2"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "晓瘴万重烟漠漠，舂台四顾俗熙熙。",
            "天钟秀气魁文陛，池涌仙源接武夷。"
        ],
        "notes": "",
        "id": "aada4a2f8f54e4e64788b5860c8507dc"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "手掬樵溪尘可濯，恨无雄笔继苏为。"
        ],
        "notes": "",
        "id": "8a617f31921a05aaa49168b606ab6160"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "营古杳难寻白石，山灵惭未识乌君。"
        ],
        "notes": "",
        "id": "90e37421e3ea4d99b3cf63bb640c911b"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "笋供四宇庖相继，酒酿多年饮易醺。"
        ],
        "notes": "",
        "id": "fcedfaa07d87f73f83e64d5fa600cd88"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "白日青天沛然下，皂盖青旗犹未归。"
        ],
        "notes": "",
        "id": "ef20a1c323b624e184acfab773e0db16"
    }
]