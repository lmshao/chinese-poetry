[
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "和刘景文登介亭",
        "preface": "",
        "paragraphs": [
            "东南富山水，所病在卑溽。",
            "阴晴变朝暮，梅雨大田足。",
            "翰苑宴高堂，金斝浮蚁渌。",
            "诗泠四座耳，醉饱五经腹。",
            "亭午登介亭，萦纡俯山麓。",
            "行路愁暍死，是月丁初伏。",
            "乘高瞰群峰，刚后浪奔逐。",
            "三吴在指掌，百粤入双目。",
            "汉忧分朱蟠，尧意注黄屋。",
            "下舆曾未几，传命甚邮速。",
            "霸遂伏下风，元白仰高躅。",
            "倡予而和汝，谈笑唾珠玉。",
            "所恨继者贫，囊箱无寸幅。",
            "刘侯世良将，文史三冬读。",
            "坐啸胡骑却，行歌燕旦哭。",
            "儒将久寂寥，断弦今日绩。",
            "所得最在诗，铦利锋莫触。",
            "唱酬黄卷上，如响答深谷。",
            "王侯富方丈，熊掌我所欲。",
            "独馁不得饱，中心但诚服。"
        ],
        "notes": "",
        "id": "5cf1615ffb07a2c48767c101ccee64f7"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "本是林泉客，来居山水州。"
        ],
        "notes": "",
        "id": "ca8d3e232077373c8b22f41c5d1bfc54"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "沧浪不须濯，缨上本无尘。"
        ],
        "notes": "",
        "id": "0831814e382a0b5c1ae7d0cec797bab7"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "邦人游冶处，尽在月轮中。"
        ],
        "notes": "",
        "id": "5bf316139c007993c8fa44d4cdcb207b"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "晓瘴万重烟漠漠，舂台四顾俗熙熙。",
            "天钟秀气魁文陛，池涌仙源接武夷。"
        ],
        "notes": "",
        "id": "00f4b31d9b5b48226543cb9903abf98d"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "手掬樵溪尘可濯，恨无雄笔继苏为。"
        ],
        "notes": "",
        "id": "a5f0195ccc967e36e8188e9358d717ea"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "营古杳难寻白石，山灵惭未识乌君。"
        ],
        "notes": "",
        "id": "d56f57ea53eaab157bd39797642f7e41"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "笋供四宇庖相继，酒酿多年饮易醺。"
        ],
        "notes": "",
        "id": "ea7038a1ecf58b36cc5c8886e5c0e8fd"
    },
    {
        "author": "袁毂",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "白日青天沛然下，皂盖青旗犹未归。"
        ],
        "notes": "",
        "id": "e919d807968323d202ea63f49cc412e8"
    }
]