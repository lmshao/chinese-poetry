[
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "题龙吟寺",
        "preface": "",
        "paragraphs": [
            "晓色明征辔，疎钟忽断林。",
            "谭经惊虎伏，说法引龙吟。",
            "竹影残镫暗，苔痕落叶深。",
            "客怀无处适，欹枕听霜砧。"
        ],
        "notes": "",
        "id": "91caaf629581f05084133c6674ae6263"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "广福寺",
        "preface": "",
        "paragraphs": [
            "细问黄山事，荒唐半不传。",
            "诸峰几林壑，十日九云烟。",
            "笙断空中籁，丹留涧底泉。",
            "相招媿猿鹤，何日谢尘缘。"
        ],
        "notes": "",
        "id": "b05e5e6911dda02c18511f6675673174"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "登古城山观",
        "preface": "",
        "paragraphs": [
            "飞观干霄出，疎松隔坞闻。",
            "水声高下涧，山色去来云。",
            "露舄行秋杪，天花落叶分。",
            "小窗吟不就，清杀病休文。"
        ],
        "notes": "",
        "id": "e8f586675a7610bad135955b8f34091e"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "黄山喜晴即事",
        "preface": "",
        "paragraphs": [
            "一春鸠妇不停鸣，远岫云归喜得晴。",
            "水拍秧田钗股细，风吹麦陇浪纹轻。",
            "天应怜我倦行役，山亦多情互送迎。",
            "三十六峰如好客，相逢便觉眼增明。"
        ],
        "notes": "",
        "id": "c8eb1ce8246381f9e9a1fdbc6a64a709"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "兴国寺",
        "preface": "",
        "paragraphs": [
            "虽无酒令与诗筹，喜约新盟访旧游。",
            "寒露正催黄菊晚，断云不锁碧山秋。",
            "机于空处鸥方下，节到寒时蝶也愁。",
            "聚散抟沙多少恨，一诗三叹寄汤休。"
        ],
        "notes": "",
        "id": "09c71324577dfe8bab2b8c4023338918"
    },
    {
        "author": "叶秀发",
        "dynasty": "宋",
        "type": "诗",
        "rhythmic": "",
        "title": "翠微寺",
        "preface": "",
        "paragraphs": [
            "茫茫宇宙几分离，晚识真人历数归。",
            "五闰都无半抔土，清风千古一麻衣。"
        ],
        "notes": "",
        "id": "37c9b405aa4c2491c331f909de4ec39f"
    }
]