[
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "琴曲歌辞 明妃怨",
        "preface": "",
        "paragraphs": [
            "汉国明妃去不还，马𫘞弦管向阴山。",
            "匣中纵有菱花镜，羞对单于照旧颜。"
        ],
        "notes": "",
        "id": "ea9310406b0749ba911e9c0470b5296d"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "奉酬韦滁州寄示",
        "preface": "",
        "paragraphs": [
            "淮扬为郡暇，坐惜流芳歇。",
            "散怀累榭风，清暑澄潭月。",
            "陪燕辞三楚，戒途绵百越。",
            "非当远别离，雅奏何由发。"
        ],
        "notes": "",
        "id": "27801fb3de6fbcda7e62c6ab4debf3b1"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "梅里旅夕",
        "preface": "",
        "paragraphs": [
            "沧洲东望路，旅櫂怆羁游。",
            "枫浦蝉随岸，沙汀鸥转流。",
            "露天星上月，水国夜生秋。",
            "谁忍持相忆，南归一叶舟。"
        ],
        "notes": "",
        "id": "8b7095fc5621c49d84d2d884d01b7351"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "钟陵雪夜詶友人",
        "preface": "",
        "paragraphs": [
            "穷腊催年急，阳春怯和歌。",
            "残灯闪壁尽，夜雪透窗多。",
            "归路山川险，游人梦寐过。",
            "龙洲不可泊，岁晚足惊波。"
        ],
        "notes": "",
        "id": "d7cf16dcfd1e5bf4bb61c3ee000e83f5"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "润州水楼",
        "preface": "",
        "paragraphs": [
            "归心不可留，雪桂一丛秋。",
            "叶雨空江月，萤飞白露洲。",
            "野蝉依独树，水郭带孤楼。",
            "遥望山川路，相思万里游。"
        ],
        "notes": "",
        "id": "8a35de9da828aee39f034b71b395fbd8"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "江上秋月",
        "preface": "",
        "paragraphs": [
            "陇雁送乡心，羁情属岁阴。",
            "惊秋黄叶遍，愁暮碧云深。",
            "月色吴江上，风声楚木林。",
            "交亲几重别，归梦并愁侵。"
        ],
        "notes": "",
        "id": "31bbec58b413c19d125c9177fdbeb4f5"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "阁前双槿",
        "preface": "",
        "paragraphs": [
            "群玉开双槿，丹荣对绛纱。",
            "含烟疑出火，隔雨怪舒霞。",
            "向晚争辞蘂，迎朝鬬发花。",
            "非关后桃李，为欲继年华。"
        ],
        "notes": "",
        "id": "d3d5bc902ed3f5cff6fa5457e022d470"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "小苑春望宫池柳色",
        "preface": "",
        "paragraphs": [
            "上苑闲游早，东风柳色轻。",
            "储胥遥掩映，池水隔微明。",
            "春至条偏弱，寒余叶未成。",
            "和烟变浓淡，转日异阴晴。",
            "不独芳菲好，还因雨露荣。",
            "行人望攀折，远翠暮愁生。"
        ],
        "notes": "",
        "id": "e306d4edb690a691b1904535c424f2dd"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "送客往睦州",
        "preface": "",
        "paragraphs": [
            "水阔尽南天，孤舟去渺然。",
            "惊秋路傍客，日暮数声蝉。"
        ],
        "notes": "",
        "id": "dc62286d15d41f89e917d4e5b58c660a"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "送客之蜀",
        "preface": "",
        "paragraphs": [
            "西蜀三千里，巴南水一方。",
            "晓云天际断，夜月峡中长。"
        ],
        "notes": "",
        "id": "8a6bb25130d53b34300d38f1e6303759"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "剡溪看花",
        "preface": "",
        "paragraphs": [
            "花落千廻舞，莺声百啭歌。",
            "还同异方乐，不奈客愁多。"
        ],
        "notes": "",
        "id": "b34ebc647886aed264bb1004fbed8df7"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "江中风",
        "preface": "",
        "paragraphs": [
            "白浪暗江中，南泠路不通。",
            "高樯帆自满，出浦莫呼风。"
        ],
        "notes": "",
        "id": "9cf0013a88ebdc0321e152426068e60e"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "咏破扇",
        "preface": "",
        "paragraphs": [
            "粉落空床弃，尘生故箧留。",
            "先来无一半，情断不胜愁。"
        ],
        "notes": "",
        "id": "db8cebe66cbc4854b2eca3186f1ef526"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "贾客愁",
        "preface": "",
        "paragraphs": [
            "山水路悠悠，逢滩即𣨼留。",
            "西江风未便，何日到荆州。"
        ],
        "notes": "",
        "id": "e725e656cf7abadfdeb9d4494b2d6438"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "即事寄人",
        "preface": "",
        "paragraphs": [
            "中禁鸣钟日欲高，北窗欹枕望频搔。",
            "相思寂寞青苔合，唯有春风啼伯劳。"
        ],
        "notes": "",
        "id": "414f7eb39d2f4e5822bd2a61c977f97b"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "早春雪中",
        "preface": "",
        "paragraphs": [
            "新年雨雪少晴时，屡失寻梅看柳期。",
            "乡信忆随回鴈早，江春寒带故阴迟。"
        ],
        "notes": "",
        "id": "02587fa68daa0f410deed9e014f5f30e"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "北行留别",
        "preface": "",
        "paragraphs": [
            "日日山川烽火频，山河重起旧烟尘。",
            "一生孤负龙泉劒，羞把诗书问故人。"
        ],
        "notes": "",
        "id": "5e7bade1f2665b07942addb4cf75b2d4"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "秋原野望",
        "preface": "",
        "paragraphs": [
            "客鴈秋来次第逢，家书频寄两三封。",
            "夕阳天外云归尽，乱见青山无数峰。"
        ],
        "notes": "",
        "id": "567b9ee8f31b30d81af53dd4a18e3058"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "春霁花萼楼南闻宫莺",
        "preface": "",
        "paragraphs": [
            "祥烟瑞气晓来轻，柳变花开共作晴。",
            "黄鸟远啼𫛛鹊观，春风流出凤皇城。"
        ],
        "notes": "",
        "id": "822076b3d6ea7ec2cdc395af53fcefa3"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "明妃怨",
        "preface": "",
        "paragraphs": [
            "汉国明妃去不还，马驮弦管向阴山。",
            "匣中纵有菱花镜，羞对单于照旧颜。"
        ],
        "notes": "",
        "id": "46a8700f944245f83b76ca3e3cd626d5"
    },
    {
        "author": "杨凌",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "南园桃李花落尽，春风寂寞摇空枝。"
        ],
        "notes": "",
        "id": "5f145b1935ef13c734f8aaa0aa0e1b38"
    }
]