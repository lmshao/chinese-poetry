[
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "至道宫",
        "preface": "",
        "paragraphs": [
            "犹存巨镬记熙丰，翠蔼春深古路通。",
            "千百舂锄一株树，野田飞下雪花风。"
        ],
        "notes": "",
        "id": "4891c96f4e6d3a2e3bdd9775af022693"
    },
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "赋洞霄宫隠居十年后",
        "preface": "",
        "paragraphs": [
            "琼馆高居势复完，烟重翠叠几峰峦。",
            "山从舞凤由来远，洞隔投龙欲去难。",
            "处处有泉那用汲，岩岩维石宛如磐。",
            "品题今古知多少，闲把唐僧五字看。"
        ],
        "notes": "",
        "id": "9c686d0a69ede480234c4af4d3272225"
    },
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "石室洞",
        "preface": "",
        "paragraphs": [
            "低垂石室洞，杖屦易跻攀。",
            "有路穿云窟，无门对月关。",
            "谁骑仙鹿去，我笑国蜗跧。",
            "若使今犹昨，清宵闻珮环。"
        ],
        "notes": "",
        "id": "6d9f3de43e0289b8867a02ce73c1e771"
    },
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "登石室二首  其一",
        "preface": "",
        "paragraphs": [
            "远游贞白二仙家，今日追寻路不赊。",
            "七十二丛秋色里，有人曾约去看花。"
        ],
        "notes": "",
        "id": "ca3e90bde936546e58818138cc20f33b"
    },
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "登石室二首  其二",
        "preface": "",
        "paragraphs": [
            "石径春深叠古苔，洞天无钥为谁开。",
            "白云本是无心物，风趁松花作雨来。"
        ],
        "notes": "",
        "id": "172b8783dff333ed8c15d78a3a4ae76a"
    },
    {
        "author": "叶林",
        "dynasty": "宋",
        "type": "诗",
        "rhythmic": "",
        "title": "呈住山介石",
        "preface": "",
        "paragraphs": [
            "造物有青眼，名山无赧容。",
            "声名动猿鹤，道法伏菟龙。",
            "望气从关尹，瞻云自华封。",
            "悬知仙隠地，可以不迎逢。"
        ],
        "notes": "",
        "id": "2172d884b3071528df8028d2a41af3fa"
    }
]