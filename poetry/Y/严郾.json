[
    {
        "author": "严郾",
        "dynasty": "唐",
        "type": "诗",
        "rhythmic": "",
        "title": "望夫石",
        "preface": "",
        "paragraphs": [
            "何代提戈去不还，独留形影白云间。",
            "肌肤销尽雪霜色，罗绮点成苔藓斑。",
            "江燕不能传远信，野花空解妬愁颜。",
            "近来岂少征人妇，笑采蘼芜上北山。"
        ],
        "notes": "",
        "id": "01b84b04e4db564b629c06ae1e41c983"
    },
    {
        "author": "严郾",
        "dynasty": "唐",
        "type": "诗",
        "rhythmic": "",
        "title": "赋百舌鸟",
        "preface": "",
        "paragraphs": [
            "此禽轻巧少同伦，我听长疑舌满身。",
            "星未没河先报晓，柳犹黏雪便迎春。",
            "频嫌海燕巢难定，却讶林莺语不真。",
            "莫倚春风便多事，玉楼还有晏眠人。"
        ],
        "notes": "",
        "id": "f91a5a2f42b0566f1a7f9245acdfdb9c"
    }
]