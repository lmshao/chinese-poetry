[
    {
        "author": "杨栋",
        "dynasty": "宋",
        "type": "诗",
        "rhythmic": "",
        "title": "浄土寺追和东坡韵",
        "preface": "",
        "paragraphs": [
            "令君督来期，书邮日旁午。",
            "世事不足论，清游乃先务。",
            "朝朝叩禅关，复此得浄宇。",
            "浅斟琥珀浓，细嚼银丝缕。",
            "味隽问牛酥，轩高来燕乳。",
            "曲折溪屡横，尖圆峰可数。",
            "万顷喧桑田，一簇静松坞。",
            "由来镜中人，不殊草头露。",
            "越主朝汴宫，蜀客尽吴语。",
            "剥蚀浄土碑，荒残峡山路。",
            "桑梓如之何，谁能忘一顾。",
            "日询锦桥新，三叹清流俯。"
        ],
        "notes": "",
        "id": "93ed956aa7c934ed4378b3a529f064c4"
    },
    {
        "author": "杨栋",
        "dynasty": "宋",
        "type": "诗",
        "rhythmic": "",
        "title": "游大涤栖真洞  其一",
        "preface": "",
        "paragraphs": [
            "携手清苕去，高枫丹叶森。",
            "渔樵九锁曲，风雨一窗深。",
            "索酒贪山月，添衣怯洞阴。",
            "凤归天柱晓，楼阁有鸣琴。"
        ],
        "notes": "",
        "id": "01128af5a73ea048a65cf1fcd0cbe92b"
    },
    {
        "author": "杨栋",
        "dynasty": "宋",
        "type": "诗",
        "rhythmic": "",
        "title": "游大涤栖真洞  其二",
        "preface": "",
        "paragraphs": [
            "山峨来夹案，泉急自穿渠。",
            "密记东阳诀，高题上帝居。",
            "牙儿藏宝箧，山子走篮舆。",
            "曲折玑衡转，溪坳可结庐。"
        ],
        "notes": "",
        "id": "9ea28450623c87e4910f65ee71b13dbc"
    },
    {
        "author": "杨栋",
        "dynasty": "宋",
        "type": "诗",
        "rhythmic": "",
        "title": "丁巳再游题蓬山堂泉石",
        "preface": "",
        "paragraphs": [
            "琼流鉴空，混沌一隙。",
            "紫霄柱下，清泉白石。"
        ],
        "notes": "",
        "id": "b5ddcf076b109a0b05495fdec1e7f2b8"
    }
]