[
    {
        "author": "游志甫",
        "dynasty": "宋",
        "type": "诗",
        "rhythmic": "",
        "title": "贺侍郎  其一",
        "preface": "",
        "paragraphs": [
            "松竹青青耐岁寒，长随初度喜相看。",
            "操同一节冰霜劲，身直三朝柱石安。",
            "顾问正资持从橐，佚闲坚乞领祠官。",
            "扶危筋力知尤健，肯向风涛袖手观。"
        ],
        "notes": "",
        "id": "557ab03918ed13fe9faae2b9d177bbe4"
    },
    {
        "author": "游志甫",
        "dynasty": "宋",
        "type": "诗",
        "rhythmic": "",
        "title": "贺侍郎  其二",
        "preface": "",
        "paragraphs": [
            "预喜新元八秩逢，渭川曾说兆非熊。",
            "清癯骨相今迂叟，纯雅文章昔醉翁。",
            "乔木旧推清望重，植槐新长绿阴丰。",
            "都将祝颂无穷意，写入金杯寿酒中。"
        ],
        "notes": "",
        "id": "a0206c26c71fcf215e50ced52744c29b"
    }
]