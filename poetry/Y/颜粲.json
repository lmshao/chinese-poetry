[
    {
        "author": "颜粲",
        "dynasty": "唐",
        "type": "诗",
        "rhythmic": "",
        "title": "白露为霜",
        "preface": "",
        "paragraphs": [
            "悲秋将岁晚，繁露已成霜。",
            "徧渚芦先白，沾篱菊自黄。",
            "应钟鸣远寺，拥雁度三湘。",
            "气逼襦衣薄，寒侵宵梦长。",
            "满庭添月色，拂水敛荷香。",
            "独念蓬门下，穷年在一方。"
        ],
        "notes": "",
        "id": "a661e2d1bcb98a5e329c4320df9e6773"
    },
    {
        "author": "颜粲",
        "dynasty": "唐",
        "type": "诗",
        "rhythmic": "",
        "title": "吴宫教美人战",
        "preface": "",
        "paragraphs": [
            "有客陈兵画，功成欲霸吴。",
            "玉颜承将略，金钿指军符。",
            "转佩风云暗，鸣鼙锦绣趋。",
            "雪花频落粉，香汗尽流珠。",
            "掩笑谁干令，严刑必用诛。",
            "至今孙子术，犹可静边隅。"
        ],
        "notes": "",
        "id": "5a348a0a1019c57a62bb9075297fd2d9"
    }
]