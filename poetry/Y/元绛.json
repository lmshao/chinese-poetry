[
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "怀荆南旧游",
        "preface": "",
        "paragraphs": [
            "去年曾醉海棠丛，闻说新枝发旧红。",
            "昨夜梦回花下饮，不知身在玉堂中。"
        ],
        "notes": "",
        "id": "ad3a9f4541b48a4c2fdc913c73f094f2"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "和",
        "preface": "",
        "paragraphs": [
            "晼晚年垂尽，阴沈气始凝。",
            "云霄方一色，霰雪忽相仍。",
            "何处兹辰好，吾州自古称。",
            "稽山呈刻画，鉴水弄鲜澄。",
            "佛土横银界，天文露玉绳。",
            "缏珠压帘翠，砻璧累台层。",
            "昆露朝垂木，郇盐夕满塍。",
            "浓梅明庾岭，乱蝶闹青陵。",
            "舞缓来还转，惊多下忽腾。",
            "藏崖未见𪾢，著霤即垂冰。",
            "密处情何极，狂时力不胜。",
            "夺鲜迷野鹤，污白绝藩蝇。",
            "孙幌方开卷，焦庐正曲肱。",
            "悲鸣跧老骥，怒击下豪鹰。",
            "顾我虽迟暮，当欢亦彊能。",
            "醉怀思日富，病眼喜晨兴。",
            "贺帐催休吏，宾筵幸得朋。",
            "周诗诵昌满，邺酌对刘应。",
            "赏为良辰乐，高宜善赋登。",
            "鹴裘欣未至，青简使先蒸。",
            "富岁还相庆，阳春各自矜。",
            "𨠑颜均玉气，泚墨出珪棱。",
            "句待呼胡续，舟期访戴乘。",
            "长谣辱君赠，珍感服吾膺。"
        ],
        "notes": "",
        "id": "8cc032a779312f44e4afd309e667a5a8"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "因览状元节推和诗再和一首",
        "preface": "",
        "paragraphs": [
            "缇籥惊年杪，铃斋戒夙兴。",
            "连空集霙霰，撇席命宾朋。",
            "菌阁盘虚出，箯舆选胜登。",
            "出川方晻蔼，缟素竞飞腾。",
            "密著珠帘重，低沈粉水澄。",
            "迷藏秦洞穴，刻镂禹沟塍。",
            "蓬岛三番抃，瑶峰四彻绳。",
            "风传天外籁，湖写鉴中冰。",
            "银色三千界，琳台十二层。",
            "折梅思陆凯，咏絮对王凝。",
            "妬舞轻飘燕，临书细字绳。",
            "光凌射的鹤，气压沃洲鹰。",
            "櫂月谿翁共，歌兰楚客能。",
            "琼辀走油壁，练马顿钩膺。",
            "泽渗阳膏动，和薰气烛蒸。",
            "冬权时已正，尺瑞岁将应。",
            "鄙也同民乐，油然弗自胜。",
            "平时陪法从，长忆奉昭陵。",
            "拂旦开金殿，鸣鞘下玉乘。",
            "六花朝服满，万岁寿觞称。",
            "就望尧云日，赓歌舜股肱。",
            "冰醪沾饫赐，竹唱听哀矜。",
            "尔后孤踪远，频年老病仍。",
            "两朝还观魏，何日见觚棱。"
        ],
        "notes": "",
        "id": "45caa106fe3c521b6fc60d571f839ebe"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "石伞峰书堂",
        "preface": "",
        "paragraphs": [
            "奇峰如繖见遥青，玉笥山头地有灵。",
            "三径荒凉丞相隠，一篇清绝放夫铭。",
            "孤标竦处天门近，直影圆时日御停。",
            "谁蹑岩梯访遗迹，远孙高谢在鸿冥。"
        ],
        "notes": "",
        "id": "dd69fb075331b9723d157c06fec2735f"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "题溪口广慈寺",
        "preface": "",
        "paragraphs": [
            "云外轩窗切斗牛，翛然三伏亦生秋。",
            "青山屈曲无重数，俱束溪光款款流。"
        ],
        "notes": "",
        "id": "76c7bf7d0999b8d0ac7a29ce682c9ad8"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "四十年来出处同，交情偏见岁寒中。",
            "相先各上青云路，鬭在俱为白发翁。",
            "万里厌劳方稍稍，一麾乘兴又忽忽。",
            "清风冠剑辞仙殿，流水旌旗下越宫。",
            "山半楼台迎日动，帐前铙鼓入秋雄。",
            "因君更忆蓬莱雪，不觉吟魂过剡东。"
        ],
        "notes": "",
        "id": "52cb1276199563defa14a700b9174871"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "和圣徒洛中九老会",
        "preface": "",
        "paragraphs": [
            "五日佳辰郡政闲，延宾谈笑豁幽关。",
            "阊门歌舞尊罍上，林屋烟霞指顾间。",
            "德应华星临颍尾，年拘皓发下商颜。",
            "名花美酒疎钟永，坐见斜晖隠半山。"
        ],
        "notes": "",
        "id": "e5642893d98c7e84c5d27c0ff5c51fcb"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "赵潜叔殉节诗",
        "preface": "",
        "paragraphs": [
            "转战谯门日再晡，空拳由自冒戈殳。",
            "身垂虎口方安坐，命弃鸿毛更疾呼。",
            "柱下杲卿存断节，袴间杵臼得遗孤。",
            "可怜三尺英雄气，不愧西山士大夫。"
        ],
        "notes": "",
        "id": "b0e57920c3e1a9e28f2b62a1dae104f8"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "送梵才大师归天台",
        "preface": "",
        "paragraphs": [
            "责重忧多两鬓斑，十年长梦赤城山。",
            "何时得似净名子，潄石眠云恣意闲。"
        ],
        "notes": "",
        "id": "976e13ce0e357dcd03f3a0f0c7260609"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "题秀野亭",
        "preface": "",
        "paragraphs": [
            "亭占青山口，郊原四望平。",
            "遥林连崦黑，白水隔田明。",
            "翠麦波涛动，飞泉剑珮轻。",
            "长年便野趣，拟欲解尘缨。"
        ],
        "notes": "",
        "id": "3110f5abbac3371cf49390ee18bf68ac"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "将去郡席上呈同僚",
        "preface": "",
        "paragraphs": [
            "在官七百二十日，只为云州不为身。",
            "民事勤劳心力尽，世涂忧畏鬓华新。",
            "离筵欲醉樽前月，美景难留洞口春。",
            "他日相逢应更好，诸君皆是眼中人。"
        ],
        "notes": "",
        "id": "b39e69c8dd01f5553777e6aeb67dc8d4"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "巡按睦州过乌龙山",
        "preface": "",
        "paragraphs": [
            "群山衮衮卷波涛，举手天门尺五高。",
            "尘土多年昏病眼，犹能千里见秋毫。"
        ],
        "notes": "",
        "id": "3c1feb3090df0ecef02f52e8ede86aff"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "桐庐晚景",
        "preface": "",
        "paragraphs": [
            "向晚西风急，扁舟下濑轻。",
            "帆樯挂山影，鼓吹压潮声。",
            "白鸟烟中没，斜阳雨外明。",
            "汕然五湖意，浑欲薄功名。"
        ],
        "notes": "",
        "id": "9f1fee3355e9415db13d9a0bb9fc78a2"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "贺王禹玉",
        "preface": "",
        "paragraphs": [
            "前殿听宣中禁制，南宫看集外朝班。",
            "星辰影落三阶下，桃李阴成四海闲。"
        ],
        "notes": "",
        "id": "624a68c4f108e27671022420c01fdd30"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "诏修两朝国史开局日赐筵史院和首相吴公席上韵",
        "preface": "",
        "paragraphs": [
            "殿帷昕对罢，省户雨阴余。",
            "诏赐尧尊酒，人探禹穴书。",
            "夔龙方客右，班马盖徒欤。",
            "径醉俄妇弁，云西见日车。"
        ],
        "notes": "",
        "id": "d5dddf1978b1f21a1911e87d554ed372"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "流触亭诗",
        "preface": "",
        "paragraphs": [
            "春风流水出岩扉，载酒轻舟飏彩旗。",
            "把得玉杯还自笑，老翁真令似童儿。"
        ],
        "notes": "",
        "id": "4b0c66cff9a3c74cc77478cbcdccb7f9"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "隠几庵诗",
        "preface": "",
        "paragraphs": [
            "分得藩符近海滨，溪山清处养天真。",
            "幅巾隠几春庵静，直是羲皇已上人。"
        ],
        "notes": "",
        "id": "d8f210c96eac134fcbffdd5bed1e07d8"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "题鼓山元公亭",
        "preface": "",
        "paragraphs": [
            "谁书吾姓揭亭颜，栋宇飞腾气象完。",
            "谷口秋风吹鬓发，海东朝日上兰干。",
            "地高顿觉群山小，天近须知六合宽。",
            "三到岩扉殊不厌，异时长向画图看。"
        ],
        "notes": "",
        "id": "4b2ae3a6e39ce7285460c312f936fd14"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "凤池山",
        "preface": "",
        "paragraphs": [
            "州人未识凤池山，朱毂时来此往还。",
            "四坐杯盘在天上，满轩云雨落人间。",
            "千围老木排旌盖，百尺飞泉响珮环。",
            "谁为霜绡图景象，翠微高处一开颜。"
        ],
        "notes": "",
        "id": "5f4c8609d8e00e201a47e99702e16b8d"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "爱亭",
        "preface": "",
        "paragraphs": [
            "朱轓何事独来频，不为溪山只为民。",
            "最爱年年禾稻熟，时丰自有壤歌人。"
        ],
        "notes": "",
        "id": "bfd4e884665a4ae9a9260f58ae081e8a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "谢京师故人",
        "preface": "",
        "paragraphs": [
            "丹荔黄甘北苑茶，劳君诱我向天涯。",
            "争如太液楼边看，池北池南总是春。"
        ],
        "notes": "",
        "id": "4baa50983f847435e5fd488f130e20fc"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "泗洲岭",
        "preface": "",
        "paragraphs": [
            "万里一朱轓，崎岖度岭关。",
            "路盘云雨际，人在斗牛间。"
        ],
        "notes": "",
        "id": "a09e1b7215aabd62e93cd6cfb6f1582b"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "闽山过尽见吴山，三载天涯五马还。",
            "旧列未归青琐闼，余生方入玉门关。",
            "林峦迤逦平无数，星斗阑干近可攀。",
            "回首冶城何处所，只应烟雨渺茫间。"
        ],
        "notes": "",
        "id": "59a0ff3027651fc93a0840a7ee9d8ae3"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "戊戌清明在吴去春阅武于河朔今被召参贰大农悦然有感",
        "preface": "",
        "paragraphs": [
            "前载赏花乡国中，三行粉面绮罗红。",
            "去看持斧边城下，十万军声鼓吹雄。",
            "每岁春辉长忽忽，此时朝骑又怱怱。",
            "却将半暗尘沙眼，去看东都御柳风。"
        ],
        "notes": "",
        "id": "98a1661208f34ecc1b81c57563fb4089"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "次韵和君贶会赵叔平少师",
        "preface": "",
        "paragraphs": [
            "黄发逍遥并旧臣，燕闲加意占先春。",
            "成龙天外惟三友，积雪筵中止数人。",
            "昔日荐才闻最课，当年诵赋得魁伦。",
            "会须共作游河侣，五老星飞事更新。"
        ],
        "notes": "",
        "id": "4c4daf9ef4ce0e01b27646b7f156eaf6"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "和上巳西湖胜游",
        "preface": "",
        "paragraphs": [
            "清明风日战方酣，朱毂雍容拥旆𩭹。",
            "火令正严绵上俗，禊游仍胜会稽岩。",
            "马盘金埒连干湿，人映氊车帽角搀。",
            "湖水绿烟浮醉席，杏花红雨拂春衫。",
            "公如庾老情非浅，客似渊君调不凡。",
            "只恐颍川飞召节，便随五凤降绨函。"
        ],
        "notes": "",
        "id": "9e36699f690c9b12c5bee31b7e91726d"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "和梅龙图游西湖见寄",
        "preface": "",
        "paragraphs": [
            "湖上喜明霁，寻春偶啸俦。",
            "花多红夹马，山远翠藏楼。",
            "水气烟中合，风光草际流。",
            "都人待千骑，快作谢公游。"
        ],
        "notes": "",
        "id": "a1841921a3ed2924e7f7c5ce3a6175f6"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "照夜直为明月侣，倚风先作艳阳媒。",
            "多情欲著红粧面，故上含章白玉台。"
        ],
        "notes": "",
        "id": "7da8b04b1e71ea2b859e3080b8ceb814"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "和人",
        "preface": "",
        "paragraphs": [
            "笔下云霞落彩牋，诸君清思尽佳篇。",
            "谁人读得郊居字，流水汤汤正满弦。"
        ],
        "notes": "",
        "id": "be6efcfcbbd3789c29204ce77908442a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "过牛光禄故居",
        "preface": "",
        "paragraphs": [
            "白头重到故人家，境是人非起叹嗟。",
            "三径未荒陶令菊，四时长放庾郎花。",
            "林风光动藏鶑叶，溪涨痕生宿鹭沙。",
            "肯构有材移病久，会凭诗酒傲烟霞。"
        ],
        "notes": "",
        "id": "04abc7dea364f8bd482af1f249e93d0c"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "永新县春风亭",
        "preface": "",
        "paragraphs": [
            "三年到此百无功，种得桃花满县红。",
            "此日不能收拾去，一时分付与东风。"
        ],
        "notes": "",
        "id": "3ada226e5bd108d2f9c9563dc0b092cb"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "挽赠太常少卿封川曹使君觐",
        "preface": "",
        "paragraphs": [
            "仓卒蛮鼙上水滨，使君忠愤独亡身。",
            "平明戈剑摧城阖，俄顷衣冠落路尘。",
            "志士一门能许国，老夫当日亦知人。",
            "朝延赠襚哀荣极，青骨千金合有神。"
        ],
        "notes": "",
        "id": "3a64d49738627e628bfa2abaae0599bb"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "九重侍从三明主，四纪乾坤一老臣。"
        ],
        "notes": "",
        "id": "fe5d159441dc2e30aa14db0e4cad6acf"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "过庐都失眼前人。"
        ],
        "notes": "",
        "id": "829f86e6459278dc54b0f7e7ca386b5c"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "仙骥𥬞云穿仗下，佛花吹雨匝天流。"
        ],
        "notes": "",
        "id": "721d8a6883ffbe9b86cc36cc9f6538b1"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "黄阁势连东凤阙，紫枢光直右银台。"
        ],
        "notes": "",
        "id": "8f3dca5695ea6626868fc963e822a06e"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "联名适似三株树，传玩惊看五朵云。"
        ],
        "notes": "",
        "id": "e1b50563e385507a1e07ffbb5bc0f88a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "英翰五五出南闽。"
        ],
        "notes": "",
        "id": "eadd897bd92dd0b5b609de5ebe9a784b"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "可惜闽州风物好，一生魂梦到三山。"
        ],
        "notes": "",
        "id": "7685ae364ba2f510a00dc1794d656eef"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "何人更得通天带，谋合君心只晋公。"
        ],
        "notes": "",
        "id": "87a6753c535ea25317c8b9d5efb8ac0c"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "笙歌车马东方晓，风月山川北固凉。"
        ],
        "notes": "",
        "id": "d6a4e6191e3eb7731208321ec43ec0e8"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "玉露精神山合沓，溪成文字水横斜。"
        ],
        "notes": "",
        "id": "5b59f9086c8a20cb0de0c811c789379e"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "神石溪头好明月，夜来谁此凭兰桡。"
        ],
        "notes": "",
        "id": "3b6b2268afd1e3519e200c544ad51060"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "使君麾盖傲烟霞。"
        ],
        "notes": "",
        "id": "ce4998f9bfbc30dffc9b400377ec407a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "陈前舆服同桓傅，拜后金珠有鲁公。"
        ],
        "notes": "",
        "id": "92d2421fd083813fbee4fb0c52f573e3"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "花阴转午清风细，玉燕钗头艾虎轻。"
        ],
        "notes": "",
        "id": "84788493f6842035bcb6a3705d053e4b"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "五蓂开端荚，百草鬭香苕。"
        ],
        "notes": "",
        "id": "2c1a79ec321eda1b4c265b6fe8ec5196"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "五日看花怜并叶，今朝鬭草得宜男。"
        ],
        "notes": "",
        "id": "073ce9c23ef4d8949a224c54eb64b07a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "菖酒朝触满，兰汤晓浴温。"
        ],
        "notes": "",
        "id": "ffa85f6a046a91f58b21b14f40be650a"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "丝竹渐高桡鼓急，瑶津亭下竞凫车。"
        ],
        "notes": "",
        "id": "6970cabb7f2b6a7a402f04d888a55d04"
    },
    {
        "author": "元绛",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "小雨疎疎向晚晴。"
        ],
        "notes": "",
        "id": "8767d50c1049fd08ca553394956b54da"
    }
]