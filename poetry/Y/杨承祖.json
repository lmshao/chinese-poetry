[
    {
        "author": "杨承祖",
        "dynasty": "宋",
        "type": "诗",
        "rhythmic": "",
        "title": "归耕亭",
        "preface": "",
        "paragraphs": [
            "决意归耕景最佳，还珠门外足生涯。",
            "数椽卜筑欣成趣，一水流通不用车。",
            "负郭有田宜𫁂䅉，绕城何处不荷花。",
            "柴门半掩谁来往，幸有隣僧可觅茶。"
        ],
        "notes": "",
        "id": "d7720e2415333a9fe265945ad8b50e87"
    },
    {
        "author": "杨承祖",
        "dynasty": "宋",
        "type": "诗",
        "rhythmic": "",
        "title": "𤱶亩不忘君堂",
        "preface": "",
        "paragraphs": [
            "一官落拓几星霜，身远朝廷心下忘。",
            "屡拜黄书叨试郡，何惭白首未为郎。",
            "云山缥缈如招隠，花木欣荣亦向阳。",
            "感激先皇曾赐对，至今朝服带天香。"
        ],
        "notes": "",
        "id": "3faf7d897bb0b0200ba3a004f3c36166"
    },
    {
        "author": "杨承祖",
        "dynasty": "宋",
        "type": "诗",
        "rhythmic": "",
        "title": "归耕亭二首  其一",
        "preface": "",
        "paragraphs": [
            "乘兴登临弗杖藤，绝巅未已觉身轻。",
            "新开竹径从风入，小坐松冈待月生。",
            "江上数峰攒壁立，林间一阁碍云行。",
            "凭栏朗诵昌黎句，水碧双增远目明。"
        ],
        "notes": "",
        "id": "4033f19c5633156ede052106ea429b64"
    },
    {
        "author": "杨承祖",
        "dynasty": "宋",
        "type": "诗",
        "rhythmic": "",
        "title": "归耕亭二首  其二",
        "preface": "",
        "paragraphs": [
            "丹青模写费毫端，此景居然两寺间。",
            "半岭松阴观鹤憇，一泓雪影照人颜。",
            "及时行乐恐无地，何事归休始买山。",
            "多谢好风吹妙语，西湖处士棹舟还。"
        ],
        "notes": "",
        "id": "343ab41f69e3aac70b2758b0955afacf"
    }
]