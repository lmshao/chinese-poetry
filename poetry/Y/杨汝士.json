[
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "和段相公登武担寺西台",
        "preface": "",
        "paragraphs": [
            "清净此道宫，层台复倚空。",
            "偶时三伏外，列席九霄中。",
            "平视云端路，高临树杪风。",
            "自怜荣末座，前日别池笼。"
        ],
        "notes": "",
        "id": "22b31c666673591e534004cb257956eb"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "和段相公夏登张仪楼",
        "preface": "",
        "paragraphs": [
            "从公城上来，秋近绝纤埃。",
            "楼古秦规在，江分蜀望开。",
            "远山标宿雪，末席本寒灰。",
            "陪赏今为忝，临欢敢诉杯。"
        ],
        "notes": "",
        "id": "a0a54b505f973d8da93e164c974520ba"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "和宗人尚书嗣复祠祭武侯毕题临淮公旧碑",
        "preface": "",
        "paragraphs": [
            "古栢森然地，修严蜀相祠。",
            "一过荣异代，三顾盛当时。",
            "功德流何远，馨香荐未衰。",
            "敬名探国志，饰像慰甿思。",
            "昔谒从征盖，今闻拥信旗。",
            "固宜光宠下，有泪刻前碑。"
        ],
        "notes": "",
        "id": "b388c8f2c6880f834a6bfd6a0fce5141"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "宴杨仆射新昌里第",
        "preface": "",
        "paragraphs": [
            "隔坐应须赐御屏，尽将仙翰入高冥。",
            "文章旧价留鸾掖，桃李新阴在鲤庭。",
            "再岁生徒陈贺宴，一时良史尽传馨。",
            "当时疏广虽云盛，讵有兹筵醉绿醽。"
        ],
        "notes": "",
        "id": "cbb113651a15727c666dcc30855a7e40"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "建节后偶作",
        "preface": "",
        "paragraphs": [
            "抛却弓刀上砌台，上方台榭与云开。",
            "山僧见我衣裳窄，知道新从战地来。"
        ],
        "notes": "",
        "id": "38f7a5d0f7357c73855e99a4c9ded9ed"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "题画山水",
        "preface": "",
        "paragraphs": [
            "太华峰前是故乡，路人遥指读书堂。",
            "如今老大骑官马，羞向关西道姓杨。"
        ],
        "notes": "",
        "id": "fc66439f059e7be6da08259a4661f5aa"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "贺筵占赠营妓",
        "preface": "",
        "paragraphs": [
            "郎君得意及青春，蜀国将军又不贫。",
            "一曲高歌红一疋，两头娘子谢夫人。"
        ],
        "notes": "",
        "id": "396b0e3e91b35414cab08339aa21c16c"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "昔日兰亭无艳质，此时金谷有高人。"
        ],
        "notes": "",
        "id": "f04bfb6a2f86f9a920af2a55b34b2c6f"
    },
    {
        "author": "杨汝士",
        "dynasty": "唐",
        "type": "诗",
        "rhythmic": "",
        "title": "戏柳棠",
        "preface": "",
        "paragraphs": [
            "文章漫道能吞凤，杯酒何曾解吃鱼。",
            "今日梓州张社会，应须遭这老尚书。"
        ],
        "notes": "",
        "id": "a1671dc07a4c7436109f6d462c6c2224"
    }
]