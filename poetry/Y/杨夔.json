[
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "宁州道中",
        "preface": "",
        "paragraphs": [
            "城枕萧关路，胡兵日夕临。",
            "唯凭一炬火，以慰万人心。",
            "春老雪犹重，沙寒草不深。",
            "如何驱匹马，向此独闲吟。"
        ],
        "notes": "",
        "id": "4902490c72c4412a1634e1838c023070"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "寻九华王山人",
        "preface": "",
        "paragraphs": [
            "下马扣荆扉，相寻春半时。",
            "扪萝盘磴险，叠石度溪危。",
            "松夹莓苔迳，花藏薜荔篱。",
            "卧云情自逸，名姓厌人知。"
        ],
        "notes": "",
        "id": "b4ce6d0859857300f8cc4d453004fee8"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "金陵逢张乔",
        "preface": "",
        "paragraphs": [
            "殊乡会面时，辛苦两情知。",
            "有志年空过，无媒命共奇。",
            "吟余春漏急，语旧酒巡迟。",
            "天爵如堪倚，休惊鬓上丝。"
        ],
        "notes": "",
        "id": "16422912982fc901f3caa941977ce7af"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "送邹尊师归洞庭",
        "preface": "",
        "paragraphs": [
            "众岛在波心，曾居旧隐林。",
            "近闻飞檄急，转忆卧云深。",
            "卖药唯供酒，归舟只载琴。",
            "遥知明月夜，坐石自开襟。"
        ],
        "notes": "",
        "id": "d90080e83a3a13eb9d12f0ef8e49d1d0"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "送日东僧游天台",
        "preface": "",
        "paragraphs": [
            "一瓶离日外，行指赤城中。",
            "去自重云下，来从积水东。",
            "攀萝跻石径，挂锡憩松风。",
            "回首鸡林道，唯应梦想通。"
        ],
        "notes": "",
        "id": "63d86588b77d30751e3991bad8bd0d0f"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "题甘露寺",
        "preface": "",
        "paragraphs": [
            "高殿拂云霓，登临想虎溪。",
            "风匀帆影众，烟乱鸟行迷。",
            "北倚波涛阔，南窥井邑低。",
            "满城尘漠漠，隔岸草萋萋。",
            "虚阁延秋磐，澄江响暮鼙。",
            "客心还惜去，新月挂楼西。"
        ],
        "notes": "",
        "id": "9681216e1cfb26dd4b8a019cc9fb432f"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "送张相公出征",
        "preface": "",
        "paragraphs": [
            "得意在当年，登坛秉国权。",
            "汉推周勃重，晋让赵宣贤。",
            "儒德尼丘降，兵钤太白传。",
            "援毫飞凤藻，发匣吼龙泉。",
            "历火金难耗，零霜桂益坚。",
            "从来称玉洁，此更让朱妍。",
            "鸳鹭臻门下，貔貅拥帐前。",
            "去知清朔漠，行不费陶甄。",
            "献画符中旨，推诚契上玄。",
            "愿将班固笔，书颂勒燕然。"
        ],
        "notes": "",
        "id": "2463089f71cf36ee0c72f9deda5cbcd3"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "题郑山人郊居",
        "preface": "",
        "paragraphs": [
            "谷口今逢避世才，入门潇洒绝尘埃。",
            "渔舟下钓乘风去，药酝留宾待月开。",
            "数片石从青嶂得，一条泉自白云来。",
            "竹轩相对无言语，尽日南山不欲回。"
        ],
        "notes": "",
        "id": "9f5ad23f53b674a3766653136756a91e"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "题宣州延庆寺益公院",
        "preface": "",
        "paragraphs": [
            "嘿坐能除万种情，腊高兼有赐衣荣。",
            "讲经旧说倾朝听，登殿曾闻降辇迎。",
            "幽迳北连千嶂碧，虚窗东望一川平。",
            "长年门外无尘客，时见元戎驻斾旌。"
        ],
        "notes": "",
        "id": "787187f7adea6a97c02ea71a10b50634"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "寄当阳袁皓明府",
        "preface": "",
        "paragraphs": [
            "高人为县在南京，竹遶琴堂水遶城。",
            "地古既资携酒兴，务闲偏长看山情。",
            "松轩待月僧同坐，药圃寻花鹤伴行。",
            "百里甚堪留惠爱，莫教空说鲁恭名。"
        ],
        "notes": "",
        "id": "eecdcbe138f90fd32c321bfee181936a"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "送杜郎中入茶山修贡",
        "preface": "",
        "paragraphs": [
            "一道澄澜彻底清，仙郎轻棹出重城。",
            "采苹虚得当时称，述职那同此日荣。",
            "剑戟步经高障黑，绮罗光动百花明。",
            "谢公携妓东山去，何似乘春奉昭行。"
        ],
        "notes": "",
        "id": "08b78924cfb4a25a68870efbed7b60ba"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "送郑谷",
        "preface": "",
        "paragraphs": [
            "春江潋潋清且急，春雨蒙蒙密复疎。",
            "一曲狂歌两行泪，送君兼寄故乡书。"
        ],
        "notes": "",
        "id": "676f9e7960ea5501611494841c34b99c"
    },
    {
        "author": "杨夔",
        "dynasty": "唐",
        "type": "诗",
        "rhythmic": "",
        "title": "冰赋附诗",
        "preface": "",
        "paragraphs": [
            "深山穷谷[凌]（陵）人凿，颁赐从来天下闻。",
            "别有川池捐弃者，统思采斵献明君。",
            "（《文苑英华》卷三八。",
            "）。"
        ],
        "notes": "",
        "id": "e068c34876b70945f9f4299c00cda6e0"
    }
]