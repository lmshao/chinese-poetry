[
    {
        "author": "袁瑨",
        "dynasty": "宋",
        "type": "诗",
        "rhythmic": "",
        "title": "游白云山",
        "preface": "",
        "paragraphs": [
            "策杖白云岑，云深不知处。",
            "恍见云中君，白云乡里住。",
            "举手弄行云，招我登云路。",
            "漫漫云路长，愿乘黄鹤驭。",
            "黄鹤不复回，白云自来去。"
        ],
        "notes": "",
        "id": "c4de105d7a14b0e543fb6d03555a91d7"
    },
    {
        "author": "袁瑨",
        "dynasty": "宋",
        "type": "诗",
        "rhythmic": "",
        "title": "卜居",
        "preface": "",
        "paragraphs": [
            "宦海茫茫阔，幽栖洵远图。",
            "折腰原为米，搔首却思鲈。",
            "笳鼓深秋动，田园旧梦无。",
            "干戈方满地，吾辈尚穷途。"
        ],
        "notes": "",
        "id": "aae00d1dc50000f132729de3599b6537"
    }
]