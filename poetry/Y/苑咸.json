[
    {
        "author": "苑咸",
        "dynasty": "唐",
        "type": "诗",
        "rhythmic": "",
        "title": "送大理正摄御史判凉州别驾",
        "preface": "",
        "paragraphs": [
            "天子念西疆，咨君去不遑。",
            "垂银棘庭印，持斧柏台纲。",
            "雪下天山白，泉枯塞草黄。",
            "伫闻河陇外，还继海沂康。"
        ],
        "notes": "",
        "id": "f9f1e18764331052b326617f3192744e"
    },
    {
        "author": "苑咸",
        "dynasty": "唐",
        "type": "诗",
        "rhythmic": "",
        "title": "酬王维",
        "preface": "",
        "paragraphs": [
            "莲花梵字本从天，华省仙郎早悟禅。",
            "三点成伊犹有想，一观如幻自忘筌。",
            "为文已变当时体，入用还推间气贤。",
            "应同罗汉无名欲，故作冯唐老岁年。"
        ],
        "notes": "",
        "id": "5b12d16e2ea0276c0ec0d531113cd15a"
    }
]