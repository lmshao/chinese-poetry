[
    {
        "author": "叶抑",
        "dynasty": "宋",
        "type": "诗",
        "rhythmic": "",
        "title": "深静堂",
        "preface": "",
        "paragraphs": [
            "乱山苍苍溪曲盘，烟林漠漠风生寒。",
            "地幽景绝岂易到，中隠萧寺环峰峦。",
            "山僧淳朴寺亦古，筑室为堂蔽风雨。",
            "深静岂与众缘同，万法不传归妙处。",
            "堂前流水自涓涓，屋外松篁不计年。",
            "衲子一念俱已尽，不数岁月明晦迁。",
            "我来兹堂息尘虑，终日忘形得深趣。",
            "明朝缰锁西复东，谩写微言题所寓。"
        ],
        "notes": "",
        "id": "af9c53c276e94bd4b79f69ddafa4d5c6"
    },
    {
        "author": "叶抑",
        "dynasty": "宋",
        "type": "诗",
        "rhythmic": "",
        "title": "绿筠轩",
        "preface": "",
        "paragraphs": [
            "萧萧箨龙苍且绿，直节凌云长丛玉。",
            "高标自是绝尘埃，便使人间无点俗。"
        ],
        "notes": "",
        "id": "8be41e29cc37fbc1c985fe9e52f2feaa"
    }
]