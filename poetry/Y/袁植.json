[
    {
        "author": "袁植",
        "dynasty": "宋",
        "type": "诗",
        "rhythmic": "",
        "title": "题惠山练师竹轩",
        "preface": "",
        "paragraphs": [
            "子猷喜种竹，太白喜乘月。",
            "俛仰云泥间，胜事俱清绝。",
            "况乃吾庐幽，风烟浩一丘。",
            "竹虚能受月华白，月白能牵竹翠浮。",
            "不应玉垒李太白，长对山阴王子猷。",
            "未携花下一壶酒，已登残夜水明楼。",
            "人间好景四并难，无如月下春琅玕。",
            "影摇金锁碎，光动剑芒寒。",
            "魂醒耿不寐，哦诗坐长叹。"
        ],
        "notes": "",
        "id": "6272b8223a771a6d9b82c2e1004b6f2e"
    },
    {
        "author": "袁植",
        "dynasty": "宋",
        "type": "诗",
        "rhythmic": "",
        "title": "题惠山次韵蒋叔任观溪涨",
        "preface": "",
        "paragraphs": [
            "烟曳平川上，云屯翠岭头。",
            "雨淫成大浸，堤溃失安流。",
            "地入三吴窄，山余九陇浮。",
            "不应昏垫后，始用济川舟。"
        ],
        "notes": "",
        "id": "e40f220c7ab947002fd5e5e2c47d835a"
    },
    {
        "author": "袁植",
        "dynasty": "宋",
        "type": "诗",
        "rhythmic": "",
        "title": "游惠山",
        "preface": "",
        "paragraphs": [
            "挐舟到山寺，诗句偶缘情。",
            "山自锡无后，寺因泉有名。",
            "楼阴回夕景，树色向冬荣。",
            "就水别茶味，全胜他处烹。"
        ],
        "notes": "",
        "id": "cbe58f9f2f6be316bdf9114c6e67347a"
    }
]