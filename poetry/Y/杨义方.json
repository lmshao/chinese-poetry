[
    {
        "author": "杨义方",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "海边红日半离水，天外暖风轻到花。",
            "雨声鞭自禁门出，一簇人从天上来。"
        ],
        "notes": "",
        "id": "cf9f1a2e3ff05c2f69777e4aa26c7f43"
    },
    {
        "author": "杨义方",
        "dynasty": "唐",
        "type": "诗",
        "rhythmic": "",
        "title": "题九头鸟",
        "preface": "",
        "paragraphs": [
            "三百禽中尔最灵，就中恶尔九头名。",
            "数年云外藏凶影，此夜天边发差声。",
            "好惜羽毛还鬼窟，莫留灾害与苍生。",
            "况当社稷延洪日，不合鸣时莫乱鸣。",
            "（《鉴诫录》六《怪鸟应》）。"
        ],
        "notes": "",
        "id": "2cf63d0036d50981168dbdab9ac86f17"
    }
]