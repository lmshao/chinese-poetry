[
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "驻马坡",
        "preface": "",
        "paragraphs": [
            "将军气势溢江河，跃马曾来驻此坡。",
            "坡下石头城最险，屯兵正自不消多。"
        ],
        "notes": "",
        "id": "6e0e5643b20024e07143c1d6c8a566b5"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "秦淮次北谷罗叠韵",
        "preface": "",
        "paragraphs": [
            "人言王气在鄣州，嬴政因来凿此流。",
            "地脉何曾真断得，几多天子御宸楼。"
        ],
        "notes": "",
        "id": "57ac5b87ffb4fc05f27b2252c34eab70"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "白鹭亭次罗公愚韵",
        "preface": "",
        "paragraphs": [
            "白鹭洲边敞此亭，淮山江水瞰芦汀。",
            "鹭飞点点星颜色，那似公山鹤有灵。"
        ],
        "notes": "",
        "id": "9ab69035bd048bc4fc76150265c15606"
    },
    {
        "author": "叶辉",
        "dynasty": "宋",
        "type": "诗",
        "rhythmic": "",
        "title": "咏清凉寺竹",
        "preface": "",
        "paragraphs": [
            "茂林修竹绿侵云，清到心君赖有君。",
            "李主当年饱凉后，民间苦热几曾闻。"
        ],
        "notes": "",
        "id": "106119bee9d3c6615946a5eee77c105e"
    }
]