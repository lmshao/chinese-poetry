[
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "神剑歌",
        "preface": "",
        "paragraphs": [
            "异哉神剑实摽奇，自古求人得者稀。",
            "在匣谓（伯作「为」）言无照耀，用来方觉转（伯作「见腾」）光辉。",
            "破犹（伯作「由」）预，除狐疑，壮心胆兮定神姿。",
            "六贼既因斯剪拂，八万尘劳尽乃（伯作「犹自」）挥。",
            "斩邪徒，荡妖孽，生死荣枯（伯作「魔云」）齐了决。",
            "三尺灵虵覆（伯作「赴」）碧潭，一片晴光莹（伯作「暎」）寒月。",
            "愚人忘（伯作「望」）剑尅舟求，奔驰（伯作「他」）浊浪徒悠悠（伯作「游游」）。",
            "抛弃澄（伯作「尘」）源逐浑派，岂知神剑不随流。",
            "他人剑兮（伯无「兮」字）带血腥，我之剑兮含灵鸣（伯作「明」）。",
            "他人（伯作「之」）有剑伤物命，我之有剑救生灵。",
            "君子得时（伯作「之」）离彼此（伯作「我」），小人得处自轻（伯作「之倾其」）生。",
            "他家不用我家剑，世上（伯作「时向」）高低早晚平。",
            "须知神剑功（伯作「弘」）难纪，慑魔威（伯作「怨」）兮定生死。",
            "未得之者易成难，得剑之人难却易。",
            "（伯无此二句）展则（伯作「耶」）周遍（伯作「游」）法界中，收乃还归一尘里。",
            "（伯此下有「不逢斯剑异成难，得剑之人难成异」二句）若将此剑镇乾坤，四塞终无战云起。",
            "（见《祖堂集》卷九、伯三五九一卷）。"
        ],
        "notes": "",
        "id": "71b8df2e55756008bf8702ecf6d585e3"
    },
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "浮沤歌（《景德传灯录》卷三十作乐普和尚《浮沤歌》）",
        "preface": "",
        "paragraphs": [
            "秋（《灯录》作「云」）天雨滴（《灯录》作「落」）庭中水，水上漂漂见沤起。",
            "前者已灭后者生，前后相续何（《灯录》作「无」）穷已。",
            "本因雨滴水成沤，还缘风激沤归水。",
            "不知沤水性无殊，随他转变将为异。",
            "外明莹，内含虚，内外朎胧（《灯录》作「玲珑」）若宝珠。",
            "正在澄波看似有，及乎动著又如无，有无动静事骓明，无相之中有相形。",
            "祇知沤向水中出，岂知水不（《灯录》作「亦」）从沤生。",
            "权将沤水类余身，五蕴虚攒假立人。",
            "能达蕴空沤不实，方能明见本来真。",
            "（同前。",
            "以《景德传灯录》卷三十所录诗相校）。"
        ],
        "notes": "",
        "id": "0abe655e4d2311638f4740ebebf2f78c"
    },
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "答学人问如何是西来意（题拟）",
        "preface": "",
        "paragraphs": [
            "飒飒当轩竹，经霜不知寒。",
            "祇闻风击响，不知几千竿。",
            "（同前）。"
        ],
        "notes": "",
        "id": "3914c7c2a8e5eb8e61db7f5f95c3725f"
    },
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "偈 一",
        "preface": "",
        "paragraphs": [
            "决志归乡去，乘船渡五湖。",
            "举篙星月隐，停棹日轮孤。",
            "解缆离邪岸，张帆出正途。",
            "到来家荡尽，免作屋中愚。",
            "（《五灯会元》卷六）。"
        ],
        "notes": "",
        "id": "d582bf8ac1c903a412f662810cb3e19b"
    },
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "偈 二",
        "preface": "",
        "paragraphs": [
            "石人机似汝，也解唱巴歌。",
            "汝若似石人，雪曲也应和。",
            "（同前）。"
        ],
        "notes": "",
        "id": "5fdd3339c854add72fa0b1c8a3bfc961"
    },
    {
        "author": "元安",
        "dynasty": "唐",
        "type": "诗",
        "rhythmic": "",
        "title": "偈 三",
        "preface": "",
        "paragraphs": [
            "亭午犹亏半，乌沈始得圆。",
            "要会个中意，牛头尾上安。",
            "（同前）。"
        ],
        "notes": "",
        "id": "6f961dddde5fa16ada657f3757f03ad9"
    }
]