[
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "寓居全吴江上  其一",
        "preface": "",
        "paragraphs": [
            "夜来得酒气增华，兴入丹梯月姊家。",
            "两首新诗一篇赋，今年不负木犀花。"
        ],
        "notes": "",
        "id": "1a825c75d95bb561bef385cc8678147e"
    },
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "寓居全吴江上  其二",
        "preface": "",
        "paragraphs": [
            "一雨通宵翦菜畦，波棱生甲晚菘齐。",
            "朝来赤脚语言好，醒酒杯羹有宿虀。"
        ],
        "notes": "",
        "id": "863a4f961d433673ee2a83dc353cff06"
    },
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "寓居全吴江上  其三",
        "preface": "",
        "paragraphs": [
            "幅巾萧散一枝筇，身在水云千顷中。",
            "抹野乱山随意碧，袅林霜叶可怜红。"
        ],
        "notes": "",
        "id": "4f12a58aec721f49d8f82e0c6c28d69c"
    },
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "寓居全吴江上  其四",
        "preface": "",
        "paragraphs": [
            "筑成芋堑那忧饿，爨到扊扅真个穷。",
            "饱坐西轩观物变，一瓯浓茗一林风。"
        ],
        "notes": "",
        "id": "af25fd6648898f05dee289f9d0301b8c"
    },
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "家西小亭名水云千顷",
        "preface": "",
        "paragraphs": [
            "云影翻随宿鸟回，斜晖犹带晚潮来。",
            "小桥低处通船过，一队鹅儿两道开。"
        ],
        "notes": "",
        "id": "8faa3e29d0a7cc2fb6ef42799e219d74"
    },
    {
        "author": "姚申之",
        "dynasty": "宋",
        "type": "诗",
        "rhythmic": "",
        "title": "将至昆山舟中作",
        "preface": "",
        "paragraphs": [
            "昆岭烟敛后，虞浦风定时。",
            "一舸飞两𫇛，百媚生涟漪。",
            "霜清寒中人，天宇云陆离。",
            "朝曦忽漏光，野光明荒陂。",
            "潜鱼时一跃，宿鸟意迟迟。",
            "却望西津桥，千尺天投霓。",
            "豪家贵公子，香衾拥屏帏。",
            "安知苍莽中，有境如此奇。",
            "我以饥驱出，气轩复开眉。",
            "褚侯真懿亲，襆被相追随。",
            "长啸开船篷，襟袖风披披。",
            "平生崔嵬胸，轩昂对天池。",
            "有景无句道，径须酒浇之。"
        ],
        "notes": "",
        "id": "da3b0f1bd16f979dc7c51da0f08dd5e1"
    }
]