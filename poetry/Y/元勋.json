[
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "和朱利宾题妙智院",
        "preface": "",
        "paragraphs": [
            "放怀对客初寻笑，满目开花未放愁。",
            "望远此情天不尽，名山何得逐穷幽。"
        ],
        "notes": "",
        "id": "3256524ecd3a9c24a435bd835c39e107"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 紫云岩",
        "preface": "",
        "paragraphs": [
            "历翠扪苍坚，不犯尘衣涴。",
            "暗香何处花，松下微风过。",
            "当有道人来，霏烟承宝坐。"
        ],
        "notes": "",
        "id": "bdaf2f6a7320ff13dbea54bfab6ed36c"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 夕阳洞",
        "preface": "",
        "paragraphs": [
            "东风送花归，曳杖云可倚。",
            "泉石符宿缘，相见作欢喜。",
            "西瞻少迟留，天末霞成绮。"
        ],
        "notes": "",
        "id": "b46ccdf1fa0fe83a852bd0171ee13a15"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 朝阳岩",
        "preface": "",
        "paragraphs": [
            "烟磴入风路，欹危转深冥。",
            "通明忽到眼，石自太古青。",
            "仙人故台在，何处乘云骈。"
        ],
        "notes": "",
        "id": "89536249168f5709c37638b53896c14a"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 明心洞",
        "preface": "",
        "paragraphs": [
            "僧房尚闻声，云扃已通步。",
            "观身空翠间，宿霭避巾屦。",
            "不须蹑回踪，径自通仙路。"
        ],
        "notes": "",
        "id": "316712a41974e8ab1be85cc2c5b0b9eb"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 涟漪洞",
        "preface": "",
        "paragraphs": [
            "畏心恐灵居，空渺不可际。",
            "奇石坠惊云，凉坐得少憩。",
            "何曾落花流，自隔人间世。"
        ],
        "notes": "",
        "id": "ca7a79072cb8b95f2b7f43e8e3c8f9be"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题灵岩各景 碧云洞",
        "preface": "",
        "paragraphs": [
            "踏流溯风寒，危径仅可伛。",
            "中空遂闳深，翠润欲垂雨。",
            "人间知何时，石乳观万古。"
        ],
        "notes": "",
        "id": "6edd413754b86282573f7ee2085f2983"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "诸仙深窟宅，石门限尘寰。",
            "空洞初不碍，风扉敞云关。",
            "高广几何许，百夫可回环。",
            "谁托遗迹在，溟蒙烟雾间。",
            "羽驾此来往，朝贡想清班。",
            "西风翠屏近，藤萝莫容攀。",
            "因循再阅岁，建见亦以艰。",
            "旧闻剑门好，形势摧夷蛮。",
            "今兹固殊特，独冠江南山。",
            "少陵惜未到，我语凭谁删。"
        ],
        "notes": "",
        "id": "2045a3a725504e9929034f5fb432f991"
    },
    {
        "author": "元勋",
        "dynasty": "宋",
        "type": "诗",
        "rhythmic": "",
        "title": "题白帝庙诗并序",
        "preface": "",
        "paragraphs": [
            "楚山中到三峡开，长江浩浩从西来。",
            "奫沦巨浸吞万派，淫预杰立高崔嵬。",
            "鲸波回薄山羊角，征鼙掺叠鸣春雷。",
            "蹴石岩壁势益狠，怒涛骇浪争鸣豗。",
            "舟师绝叫不容瞬，风满孰敢施樯桅。",
            "龙骧蒙冲量万斛，梢𣸣撇漩如枯荄。",
            "昔闻有神司正直，江潭祠宇留山隈。",
            "羞牢酾斝荐诚恳，幽鉴冀蒙神所哀。",
            "跋柁鼓檝驶东骛，忽忽已过巫阳台。",
            "巴徼炎瘴昼如雾，汤𬊈赫日昏风霾。",
            "欻然晴皎射峭壁，翠光冶滟无纤埃。",
            "联娟岚光落衣袂，飞云容与风䬐䬐。",
            "祝融之祥古亦有，神之报与良丰哉。",
            "嗟余陷阱岂无谓，九死宁知祸有胎。",
            "触机直前靡顾后，壬人资从或嫌猜。",
            "燎原之势既炎烈，垂涎膏血如狼豺。",
            "盻刀阴顾肆舞勇，胁肩谄笑如诙俳。",
            "违道奸径躐禁橐，尽网异议为梯媒。",
            "旋踵已为鬼矙室，俄惊白骨到苍苔。",
            "人胜有时天亦宜定，肸蚃疏网常恢恢。",
            "险夷百折坚一节，君恩浩荡天昭回。"
        ],
        "notes": "",
        "id": "0e1ffdb3a9ae39d3cb50cbb9603af8b6"
    }
]