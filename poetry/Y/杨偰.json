[
    {
        "author": "杨偰",
        "dynasty": "宋",
        "type": "诗",
        "rhythmic": "",
        "title": "题天台福圣观瀑布",
        "preface": "",
        "paragraphs": [
            "积雪悬崖照幽谷，轰雷破石响空山。",
            "直疑天上银河水，倒泻千岩万壑间。"
        ],
        "notes": "",
        "id": "431821566a2ccd63cd9562abaa3f7f3b"
    },
    {
        "author": "杨偰",
        "dynasty": "宋",
        "type": "诗",
        "rhythmic": "",
        "title": "绍兴己巳游洞霄",
        "preface": "",
        "paragraphs": [
            "青山九锁隔凡缘，福地潜通小有天。",
            "古洞落花春寂寂，空山乱石水涓涓。",
            "金丹翠箬藏千岁，芝草瑯玕定几年。",
            "惆怅何时谢尘事，山中长作地行仙。"
        ],
        "notes": "",
        "id": "d1a0e46457bb9a0bd1300f14a986cd62"
    }
]