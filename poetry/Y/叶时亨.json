[
    {
        "author": "叶时亨",
        "dynasty": "宋",
        "type": "诗",
        "rhythmic": "",
        "title": "示郭仲达  其一",
        "preface": "",
        "paragraphs": [
            "撮发从游成潦倒，拍肩话旧叹蹉跎。",
            "年来对酒诗狂减，老去伤时愁绪多。",
            "顾我曳裙今尚尔，念君求禄竟如何。",
            "不应例合俱穷踬，造化儿痴故作魔。"
        ],
        "notes": "",
        "id": "670450b6fa0e546f6b1bbf9e34de841b"
    },
    {
        "author": "叶时亨",
        "dynasty": "宋",
        "type": "诗",
        "rhythmic": "",
        "title": "示郭仲达  其二",
        "preface": "",
        "paragraphs": [
            "男子升沉虽系天，风花高下亦俄然。",
            "功名未老终归手，富贵须时小著鞭。",
            "落魄羁怀长道路，苍茫客面染风烟。",
            "张仪此舌欣无恙，谈笑封侯会有年。"
        ],
        "notes": "",
        "id": "261f45810ab50d3c992c212fae9d1689"
    },
    {
        "author": "叶时亨",
        "dynasty": "宋",
        "type": "诗",
        "rhythmic": "",
        "title": "泛舟松江",
        "preface": "",
        "paragraphs": [
            "短棹夷由落照间，不堪凝望发愁端。",
            "雁行影没暮天阔，苹叶香残秋水寒。",
            "朝市触涂成险棘，风波投足却轻安。",
            "白鸥盟在容寻理，急办烟蓑与钓竿。"
        ],
        "notes": "",
        "id": "2b15c7b90ff5e110a8fcac33582c1341"
    }
]